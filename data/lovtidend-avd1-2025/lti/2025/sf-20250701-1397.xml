<!DOCTYPE html><html lang="nb"><head><title>Forskrift om gebyr når kommunene utøver namskompetanse etter tvangsfullbyrdelsesloven kapittel 2 avsnitt II</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-07-01-1397</dd><dt class="dokid">DokumentID</dt><dd class="dokid">LTI/forskrift/2025-07-01-1397</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattedirektoratet</li></ul></dd><dt class="dateInForce">I kraft fra</dt><dd class="dateInForce">2026-01-01</dd><dt class="basedOn">Hjemmel</dt><dd class="basedOn"><ul><li>lov/1992-06-26-86/§2-15</li><li>forskrift/2025-06-20-1130/§1</li><li>forskrift/2025-06-24-1282</li></ul></dd><dt class="dateOfPublication">Kunngjort</dt><dd class="dateOfPublication">2025-07-02 14:25</dd><dt class="journalNumber">Journalnummer</dt><dd class="journalNumber">2025-0919</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om gebyr når kommunene utøver namskompetanse etter tvangsfullbyrdelsesloven kapittel 2 avsnitt II</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Skattedirektoratet 1. juli 2025 med hjemmel i lov 26. juni 1992 nr. 86 om tvangsfullbyrdelse (tvangsfullbyrdelsesloven) § 2-15 fjerde ledd, delegeringsvedtak 20. juni 2025 nr. 1130 § 1 andre ledd og delegeringsvedtak 24. juni 2025 nr. 1282.</dd><dt class="refid">RefID</dt><dd class="refid">forskrift/2025-07-01-1397</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gebyr når kommunene utøver namskompetanse etter tvangsfullbyrdelsesloven kapittel 2 avsnitt II<ul class="tocSubUl"><li>§ 1. Gebyr ved utlegg</li><li>§ 2. Ikrafttredelses- og overgangsregler</li></ul></li></ul></dd></dl></header><main class="documentBody" data-lovdata-URL="LTI/forskrift/2025-07-01-1397" id="dokument"><h1>Forskrift om gebyr når kommunene utøver namskompetanse etter tvangsfullbyrdelsesloven kapittel 2 avsnitt II</h1><article class="legalArticle" data-lovdata-URL="LTI/forskrift/2025-07-01-1397/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Gebyr ved utlegg</span></h2><article class="legalP" id="paragraf-1-ledd-1">Når kommunen sender varsel etter tvangsfullbyrdelsesloven § 2-15 andre ledd første punktum, kan den kreve at skyldneren betaler et gebyr på inntil 0,345 ganger rettsgebyret. Det betales ikke gebyr ved gjentatt varsel etter tvangsfullbyrdelsesloven § 2-15 andre ledd andre punktum.</article><article class="legalP" id="paragraf-1-ledd-2">Kommunen kan kreve at skyldneren betaler et gebyr på inntil 0,345 ganger rettsgebyret når den treffer beslutning om utleggspant eller utleggstrekk etter tvangsfullbyrdelsesloven § 2-15 første ledd, eller underretter skyldneren etter tvangsfullbyrdelsesloven § 2-15 andre ledd tredje punktum om at kommunen avslutter saken uten å beslutte utlegg. Ved unnlatt varsel etter tvangsfullbyrdelsesloven § 7-6 jf. § 2-15 andre ledd første punktum, kan kommunen etter første punktum kreve et gebyr på inntil 0,69 ganger rettsgebyret.</article><article class="legalP" id="paragraf-1-ledd-3">Dersom utlegget kjennes ugyldig eller tvangsgrunnlaget oppheves, bortfaller skyldnerens plikt til å betale gebyret.</article></article><article class="legalArticle" data-lovdata-URL="LTI/forskrift/2025-07-01-1397/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Ikrafttredelses- og overgangsregler</span></h2><article class="legalP" id="paragraf-2-ledd-1">Forskriften trer i kraft 1. januar 2026.</article><article class="legalP" id="paragraf-2-ledd-2">For tilfeller som fortsatt behandles etter de bestemmelsene om utlegg som gjelder før innkrevingsloven med endringer i andre lover trer i kraft, kan kommunene kreve gebyr i samsvar med tidligere praksis.</article></article></main></body></html>