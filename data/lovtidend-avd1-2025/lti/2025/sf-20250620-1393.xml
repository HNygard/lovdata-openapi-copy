<!DOCTYPE html><html lang="nb"><head><title>Delegering av myndighet etter markaloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-06-20-1393</dd><dt class="dokid">DokumentID</dt><dd class="dokid">LTI/forskrift/2025-06-20-1393</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Naturforvaltningsavdelingen</li></ul></dd><dt class="dateInForce">I kraft fra</dt><dd class="dateInForce">2025-07-01</dd><dt class="basedOn">Hjemmel</dt><dd class="basedOn"><ul><li>lov/2009-06-05-35/§3</li></ul></dd><dt class="dateOfPublication">Kunngjort</dt><dd class="dateOfPublication">2025-07-02 14:25</dd><dt class="journalNumber">Journalnummer</dt><dd class="journalNumber">2025-0921</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Delegering av myndighet etter markaloven</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 20. juni 2025 med hjemmel i lov 5. juni 2009 nr. 35 om naturområder i Oslo og nærliggende kommuner (markaloven) § 3.</dd><dt class="refid">RefID</dt><dd class="refid">forskrift/2025-06-20-1393</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Delegering av myndighet etter markaloven</li></ul></dd></dl></header><main class="documentBody" data-lovdata-URL="LTI/forskrift/2025-06-20-1393" id="dokument"><h1>Delegering av myndighet etter markaloven</h1><article class="legalP" id="ledd-1">Østmarka nasjonalpark ble vernet etter naturmangfoldloven høsten 2023. Samtidig ble Østmarka friluftslivsområde vernet etter markaloven. Departementet forutsatte i vernevedtaket (kgl.res. 10. november 2023) at de to verneområdene skal forvaltes av et felles verneområdestyre, da dette vil være ressursbesparende, bidra til helhetlig forvaltning av de to verneområdene og gjøre det enkelt for publikum og brukere å forholde seg til samme forvaltningsinstans for de to områdene.</article><article class="legalP" id="ledd-2">Felles verneområde for de to områdene forutsatte endring av markaloven. I motsetning til naturmangfoldloven, som inneholder en hjemmel for å delegere forvaltningsmyndighet for et verneområde til et verneområdestyre, manglet markaloven en slik delegeringsadgang.</article><article class="legalP" id="ledd-3">Ved lov 6. juni 2025 nr. 25 er slik delegeringsadgang nå innført i markaloven. Endringen trer i kraft 1. juli 2025. Adgangen er tatt inn i markaloven § 3 andre ledd tredje punktum og lyder:</article><blockquote><article class="legalP" id="ledd-3-ledd-1">Departementet kan bestemme at et særskilt oppnevnt organ er forvaltningsmyndighet for et område vernet med hjemmel § 11.</article></blockquote> <article class="legalP" id="ledd-4">Med virkning fra 1. juli 2025 delegerer departementet myndigheten etter markaloven § 3 andre ledd tredje punktum til Miljødirektoratet.</article><article class="legalP" id="ledd-5">Vi ber Miljødirektoratet starte prosessen med å oppnevne et felles verneområdestyre for Østmarka nasjonalpark og Østmarka friluftslivsområde.</article><article class="legalP" id="ledd-6">Det er bevilget midler til to verneområdeforvaltere som sekretariat for styret. Når det gjelder fastsetting av kontorsted for forvalterne, kommer departementet tilbake til dette.</article></main></body></html>