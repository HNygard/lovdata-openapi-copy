<!DOCTYPE html><html lang="nb"><head><title>Forskrift om endring i forskrift om prøving og godkjenning av plantesorter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-03-05-395</dd><dt class="dokid">DokumentID</dt><dd class="dokid">LTI/forskrift/2025-03-05-395</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Matpolitisk avdeling</li></ul></dd><dt class="dateInForce">I kraft fra</dt><dd class="dateInForce">2025-03-05</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-10-01-1069</li></ul></dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§9</li><li>lov/2003-12-19-124/§33</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2025-03-11 15:15</dd><dt class="journalNumber">Journalnummer</dt><dd class="journalNumber">2025-0230</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om endring i forskrift om prøving og godkjenning av plantesorter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 5. mars 2025 med hjemmel i lov 19. desember 2003 nr. 124 om matproduksjon og mattrygghet mv. (matloven) § 9 og § 33 jf. delegeringsvedtak 19. desember 2003 nr. 1790. <br /> <strong>EØS-henvisninger:</strong> EØS-avtalen vedlegg I kap. III del 1 nr. 14 (direktiv (EU) 2022/1647) og nr. 15 (direktiv (EU) 2022/1648).</dd><dt class="refid">RefID</dt><dd class="refid">forskrift/2025-03-05-395</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om prøving og godkjenning av plantesorter<ul class="tocSubUl"><li>I<ul class="tocSubUl"><li>§ 4. Godkjenning av plantesorter</li><li>§ 4a. Godkjenning av bevaringsverdige sorter og tradisjonssorter av grønnsaker</li><li>§ 4b. Godkjenning av økologiske plantesorter</li><li>§ 4c. Oppføring av plantesorter på offisiell norsk sortsliste</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-03-05-395" id="dokument"><h1>Forskrift om endring i forskrift om prøving og godkjenning av plantesorter</h1><section class="section" data-name="kapI" id="kapittel-1" data-lovdata-URL="LTI/forskrift/2025-03-05-395/KAPITTEL_1"><h2 data-text-align="center">I</h2><article class="defaultP">I forskrift 1. oktober 1999 nr. 1069 om prøving og godkjenning av plantesorter gjøres følgende endringer:</article> <article class="defaultP" margin-top="true">EØS-henvisningsfeltet skal lyde:</article><article class="defaultP" data-text-size="small"><strong>EØS-henvisninger:</strong> EØS-avtalen vedlegg I kap. III del 1 nr. 10 (direktiv 2002/53/EF), nr. 12 (direktiv 2002/55/EF), nr. 14 (direktiv 2003/90/EF som sist endret ved direktiv (EU) 2022/905), nr. 15 (direktiv 2003/91/EF som sist endret ved direktiv (EU) 2022/905) og del 2 nr. 52 (direktiv 2008/62/EF), nr. 55 (direktiv 2009/145/EF), nr. 18 (forordning (EU) 2021/384), nr. 14 (direktiv (EU) 2022/1647) og nr. 15 (direktiv (EU) 2022/1648).</article> <article class="defaultP" margin-top="true">§ 2a nytt andre ledd skal lyde:</article><article class="legalP" id="kapittel-1-ledd-1">For bevaringsverdige sorter og tradisjonssorter av grønnsaker som var kjent før 25. mai 2000, kan Mattilsynet tillate unntak fra kravet i første ledd under forutsetning av at det ikke går utover en tredjepart som har en eldre rettighet til et varemerke identisk med eller som ligner forslaget til sortsnavn. Det kan aksepteres mer enn ett navn på bevaringsverdige sorter og tradisjonssorter av grønnsaker hvis disse navnene er historisk kjente.</article> <article class="defaultP" margin-top="true">§ 3 Definisjon bokstav c:</article> <article class="defaultP" margin-top="true">§ 3 bokstav c skal oppheves.</article> <article class="defaultP" margin-top="true">§ 4 skal lyde som følger:</article><article class="futureLegalArticle" data-name="§4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Godkjenning av plantesorter</span></span><article class="legalP" id="kapittel-1-foreslåttparagraf-1-ledd-1">En plantesort kan godkjennes dersom den har fått godkjent nyhetsprøving og det er gjennomført verdiprøving med det resultat at sorten anses å ha en tilfredsstillende dyrkings- og bruksverdi i Norge. For godkjenning av bevaringsverdige sorter og tradisjonssorter av grønnsaker gjelder § 4a, og for godkjenning av økologiske plantesorter gjelder § 4b.</article><article class="legalP" id="kapittel-1-foreslåttparagraf-1-ledd-2">Nyhetsprøven skal gjennomføres i samsvar med tekniske retningslinjer fastsatt av det europeiske plantesortsbyrået CPVO. Dersom CPVO ikke har fastsatt retningslinjer for arten, skal prøven gjennomføres i samsvar med den internasjonale konvensjonen for beskyttelse av plantenyheter (UPOV).</article><article class="legalP" id="kapittel-1-foreslåttparagraf-1-ledd-3">En sort skal anses for å ha tilfredsstillende dyrkings- og bruksverdi når den, sammenlignet med andre godkjente sorter, har egenskaper som sett under ett, klart forbedrer enten dyrkingen av sorten eller utnyttelsen av avlingen eller produkter av den, i hvert fall når det gjelder produksjonen i en landsdel. Særlige gunstige egenskaper kan veie opp for enkelte andre ugunstige egenskaper.</article><article class="legalP" id="kapittel-1-foreslåttparagraf-1-ledd-4">Sorter av grønnsaker søkes godkjent i en av følgende to kategorier:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-4-punkt-1"><article class="legalP" id="kapittel-1-foreslåttparagraf-1-ledd-4-punkt-1-ledd-1">såvarer av sorten skal sertifiseres eller kontrolleres som standardfrø</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-4-punkt-2"><article class="legalP" id="kapittel-1-foreslåttparagraf-1-ledd-4-punkt-2-ledd-1">såvarer av sorten skal kontrolleres som standardfrø.</article></article></li></ul></article><article class="legalP" id="kapittel-1-foreslåttparagraf-1-ledd-5">Følgende sorter kan godkjennes uten verdiprøving:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-5-punkt-1"><article class="legalP" id="kapittel-1-foreslåttparagraf-1-ledd-5-punkt-1-ledd-1">sorter av arter som i forskrift om såvarer er definert i gruppen hagebruksfrø, med unntak av sorter av rotsikori,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-5-punkt-2"><article class="legalP" id="kapittel-1-foreslåttparagraf-1-ledd-5-punkt-2-ledd-1">sorter av gras som ikke er beregnet til bruk som fôrvekst,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-5-punkt-3"><article class="legalP" id="kapittel-1-foreslåttparagraf-1-ledd-5-punkt-3-ledd-1">sorter der frøet skal omsettes i et annet land i EØS-området der sorten allerede er verdiprøvd og godkjent og</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-ledd-5-punkt-4"><article class="legalP" id="kapittel-1-foreslåttparagraf-1-ledd-5-punkt-4-ledd-1">sorter, herunder innavlede linjer og hybrider, som kun skal benyttes som komponenter for hybridsorter.</article></article></li></ul></article></article> <article class="defaultP" margin-top="true">§ 4a skal lyde som følger:</article><article class="futureLegalArticle" data-name="§4a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4a</span>. <span class="legalArticleTitle">Godkjenning av bevaringsverdige sorter og tradisjonssorter av grønnsaker</span></span><article class="legalP" id="kapittel-1-foreslåttparagraf-2-ledd-1">En plantesort kan godkjennes som bevaringsverdig eller tradisjonssort av grønnsaker når det enten foreligger godkjent nyhetsprøving og verdiprøving i henhold til § 4 andre og tredje ledd, eller det foreligger tilfredsstillende:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">betegnelse på sorten,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">beskrivelse av sorten,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">resultater fra uoffisielle forsøk og</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1">dokumentasjon fra søker om erfaring fra praktiske forsøk med dyrking, oppformering og bruk.</article></article></li></ul></article><article class="legalP" id="kapittel-1-foreslåttparagraf-2-ledd-2">For bevaringsverdig sort gjelder i tillegg til kravene i første ledd, at sorten er av interesse for bevaring av plantegenetiske ressurser, at sortens opprinnelsesområde kan identifiseres, og at vedlikehold av sorten skal foregå i sortens opprinnelsesområde.</article><article class="legalP" id="kapittel-1-foreslåttparagraf-2-ledd-3">For tradisjonssorter av grønnsaker gjelder i tillegg til kravene i første ledd, at sorten ikke har særlig kommersiell produksjonsverdi.</article><article class="legalP" id="kapittel-1-foreslåttparagraf-2-ledd-4">En sort kan ikke godkjennes som bevaringsverdig sort eller tradisjonssort hvis den er eller har vært oppført på en offisiell sortsliste i den siste toårsperioden før godkjenningssøknaden ble fremmet. Dersom det er innvilget en utvidet omsetningsperiode, kan en tidligere godkjent sort heller ikke godkjennes som bevaringsverdig eller tradisjonssort, før det har gått to år etter at omsetningsperioden er utløpt. Det samme gjelder dersom sorten er søkt, eller allerede er beskyttet av planteforedlerrett.</article></article> <article class="defaultP" margin-top="true">§ 4b skal lyde som følger:</article><article class="futureLegalArticle" data-name="§4b" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 4b</span>. <span class="legalArticleTitle">Godkjenning av økologiske plantesorter</span></span><article class="legalP" id="kapittel-1-foreslåttparagraf-3-ledd-1">En sort kan godkjennes som økologisk sort når følgende krav er oppfylt:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">den tilhører en art som er listet i vedlegget del A,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">den har fått godkjent nyhetsprøving,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">det er gjennomført verdiprøving med det resultat at sorten anses å ha en tilfredsstillende dyrkings- og bruksverdi i Norge og</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-3-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1">den er vurdert å være spesielt godt egnet for økologisk landbruk eller økologisk mat- eller fôrproduksjon.</article></article></li></ul></article><article class="legalP" id="kapittel-1-foreslåttparagraf-3-ledd-2">Nyhetsprøven skal gjennomføres i samsvar med tekniske retningslinjer som angitt i § 4 andre ledd, men de kjennetegnene som står oppført i vedlegget del B, kan vurderes mindre strengt enn for konvensjonelle sorter når det gjelder krav til ensartethet. For disse kjennetegnene skal graden av ensartethet være tilsvarende som for sammenlignbare sorter allment kjent i EØS-området.</article><article class="legalP" id="kapittel-1-foreslåttparagraf-3-ledd-3">En økologisk sort skal anses for å ha tilfredsstillende dyrkings- og bruksverdi når den, sammenlignet med andre godkjente økologiske sorter, har egenskaper som sett under ett, klart forbedrer enten dyrkingen av sorten eller utnyttelsen av avlingen eller produkter av den, i hvert fall når det gjelder produksjonen i en landsdel. Særlige gunstige egenskaper kan veie opp for enkelte andre ugunstige egenskaper, og egenskaper som er særlig fordelaktige i økologisk landbruk, mat- eller fôrproduksjon skal vektlegges.</article><article class="legalP" id="kapittel-1-foreslåttparagraf-3-ledd-4">Unntaket fra kravet om verdiprøving i § 4 femte ledd gjelder tilsvarende for økologiske plantesorter.</article></article> <article class="defaultP" margin-top="true">Nåværende § 4b flyttes til § 4c og skal lyde som følger:</article><article class="futureLegalArticle" data-name="§4c" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4c</span>. <span class="legalArticleTitle">Oppføring av plantesorter på offisiell norsk sortsliste</span></span><article class="legalP" id="kapittel-1-foreslåttparagraf-4-ledd-1">Plantesorter som er godkjent etter § 4, § 4a eller § 4b kan oppføres på offisiell norsk sortsliste dersom sorten har godkjent navn, jf. § 2a, og en ansvarlig vedlikeholder.</article><article class="legalP" id="kapittel-1-foreslåttparagraf-4-ledd-2">Det skal framgå av sortslista:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-4-ledd-2-punkt-1"><article class="legalP" id="kapittel-1-foreslåttparagraf-4-ledd-2-punkt-1-ledd-1">om det er en bevaringsverdig sort</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-4-ledd-2-punkt-2"><article class="legalP" id="kapittel-1-foreslåttparagraf-4-ledd-2-punkt-2-ledd-1">om det er en genmodifisert sort jf. definisjonen av genmodifisert organisme i lov om framstilling og bruk av genmodifiserte organismer m.m. (genteknologiloven)</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-4-ledd-2-punkt-3"><article class="legalP" id="kapittel-1-foreslåttparagraf-4-ledd-2-punkt-3-ledd-1">hvilken kategori en grønnsakssort er godkjent i jf. § 4 fjerde ledd eller om det er en tradisjonssort av grønnsaker. For tradisjonssorter skal det framgå at såvarer av sorten bare kontrolleres som standardfrø.</article></article></li></ul></article></article> <article class="defaultP" margin-top="true">Nytt vedlegg skal lyde:</article><span class="futuretitle" id="kapittel-1-foreslåttittel-1">Vedlegg 1. Krav til godkjenning av økologiske plantesorter</span><span class="futuretitle" id="kapittel-1-foreslåttittel-2">Del A – Arter som det kan godkjennes økologiske plantesorter av, jf. § 4b</span><ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttittel-2-punkt-1"><article class="legalP" id="kapittel-1-foreslåttittel-2-punkt-1-ledd-1"><i>Hordeum vulgare</i> L. Bygg</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-2-punkt-2"><article class="legalP" id="kapittel-1-foreslåttittel-2-punkt-2-ledd-1"><i>Zea mays</i> L. Mais</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-2-punkt-3"><article class="legalP" id="kapittel-1-foreslåttittel-2-punkt-3-ledd-1"><i>Triticum aestivum</i> L. Hvete</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-2-punkt-4"><article class="legalP" id="kapittel-1-foreslåttittel-2-punkt-4-ledd-1"><i>Secale cereale</i> L. Rug</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-2-punkt-5"><article class="legalP" id="kapittel-1-foreslåttittel-2-punkt-5-ledd-1"><i>Daucus carota</i> L. Gulrot</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-2-punkt-6"><article class="legalP" id="kapittel-1-foreslåttittel-2-punkt-6-ledd-1"><i>Brassica oleracea</i> L. Gruppen knutekål.</article></article></li></ul><span class="futuretitle" id="kapittel-1-foreslåttittel-3">Del B – Tekniske protokoller, kjennetegn for ensartethet som kan vurderes mindre strengt for økologiske plantesorter, jf. § 4b</span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttittel-3-punkt-1"><article class="legalP" id="kapittel-1-foreslåttittel-3-punkt-1-ledd-1">Bygg (<i>Hordeum vulgare</i> L.)</article><article class="legalP" id="kapittel-1-foreslåttittel-3-punkt-1-ledd-2">For sorter av bygg kan følgende kjennetegn i CPVOs tekniske retningslinjer, avvike når det gjelder krav til ensartethet: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-1-ledd-2-punkt-1"><article class="legalP" id="kapittel-1-foreslåttittel-3-punkt-1-ledd-2-punkt-1-ledd-1">CPVO nr. 5 Flaggbladører: Styrke av antocyanfarge</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-1-ledd-2-punkt-2"><article class="legalP" id="kapittel-1-foreslåttittel-3-punkt-1-ledd-2-punkt-2-ledd-1">CPVO nr. 8 Flaggbladslire: voksbelegg</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-1-ledd-2-punkt-3"><article class="legalP" id="kapittel-1-foreslåttittel-3-punkt-1-ledd-2-punkt-3-ledd-1">CPVO nr. 9 Snerp: styrke av antocyanfarge i spissen</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-1-ledd-2-punkt-4"><article class="legalP" id="kapittel-1-foreslåttittel-3-punkt-1-ledd-2-punkt-4-ledd-1">CPVO nr. 10 Aks: voksbelegg</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-1-ledd-2-punkt-5"><article class="legalP" id="kapittel-1-foreslåttittel-3-punkt-1-ledd-2-punkt-5-ledd-1">CPVO nr. 12 Korn: antocyanfarge på ryggnerver</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-1-ledd-2-punkt-6"><article class="legalP" id="kapittel-1-foreslåttittel-3-punkt-1-ledd-2-punkt-6-ledd-1">CPVO nr. 16 Sterile småaks: stilling/vinkel</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-1-ledd-2-punkt-7"><article class="legalP" id="kapittel-1-foreslåttittel-3-punkt-1-ledd-2-punkt-7-ledd-1">CPVO nr. 17 Aks: form</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-1-ledd-2-punkt-8"><article class="legalP" id="kapittel-1-foreslåttittel-3-punkt-1-ledd-2-punkt-8-ledd-1">CPVO nr. 20 Snerp: lengde</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-1-ledd-2-punkt-9"><article class="legalP" id="kapittel-1-foreslåttittel-3-punkt-1-ledd-2-punkt-9-ledd-1">CPVO nr. 21 Nedre aksspindelledd: lengde</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-1-ledd-2-punkt-10"><article class="legalP" id="kapittel-1-foreslåttittel-3-punkt-1-ledd-2-punkt-10-ledd-1">CPVO nr. 22 Nedre aksspindelledd: krumning</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-1-ledd-2-punkt-11"><article class="legalP" id="kapittel-1-foreslåttittel-3-punkt-1-ledd-2-punkt-11-ledd-1">CPVO nr. 23 Midtre småaks: lengde på ytteragn i forhold til kornet</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-1-ledd-2-punkt-12"><article class="legalP" id="kapittel-1-foreslåttittel-3-punkt-1-ledd-2-punkt-12-ledd-1">CPVO nr. 25 Korn: tanning på ryggnerver</article></article></li></ul></article></article></li><li data-li-identifier="2." data-name="2."><article class="listArticle" id="kapittel-1-foreslåttittel-3-punkt-2"><article class="legalP" id="kapittel-1-foreslåttittel-3-punkt-2-ledd-1">Mais (<i>Zea mays</i> L.)</article><article class="legalP" id="kapittel-1-foreslåttittel-3-punkt-2-ledd-2">For sorter av mais kan følgende kjennetegn i CPVOs tekniske retningslinjer, avvike når det gjelder krav til ensartethet: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-2-ledd-2-punkt-1"><article class="legalP" id="kapittel-1-foreslåttittel-3-punkt-2-ledd-2-punkt-1-ledd-1">CPVO nr. 1 Første blad: antocyanfarge på bladslire</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-2-ledd-2-punkt-2"><article class="legalP" id="kapittel-1-foreslåttittel-3-punkt-2-ledd-2-punkt-2-ledd-1">CPVO nr. 2 Første blad: form på bladspiss</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-2-ledd-2-punkt-3"><article class="legalP" id="kapittel-1-foreslåttittel-3-punkt-2-ledd-2-punkt-3-ledd-1">CPVO nr. 8 Kvast: antocyanfarge på ytteragner utenom base</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-2-ledd-2-punkt-4"><article class="legalP" id="kapittel-1-foreslåttittel-3-punkt-2-ledd-2-punkt-4-ledd-1">CPVO nr. 9 Kvast: antocyanfarge på støvknapper</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-2-ledd-2-punkt-5"><article class="legalP" id="kapittel-1-foreslåttittel-3-punkt-2-ledd-2-punkt-5-ledd-1">CPVO nr. 10 Kvast: vinkel mellom hovedstengel og sidegrener</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-2-ledd-2-punkt-6"><article class="legalP" id="kapittel-1-foreslåttittel-3-punkt-2-ledd-2-punkt-6-ledd-1">CPVO nr. 11 Kvast: krumming på sidegrener</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-2-ledd-2-punkt-7"><article class="legalP" id="kapittel-1-foreslåttittel-3-punkt-2-ledd-2-punkt-7-ledd-1">CPVO nr. 15 Stengel: antocyanfarge på luftrøtter (adventivrøtter)</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-2-ledd-2-punkt-8"><article class="legalP" id="kapittel-1-foreslåttittel-3-punkt-2-ledd-2-punkt-8-ledd-1">CPVO nr. 16 Kvast: tetthet på småaks</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-2-ledd-2-punkt-9"><article class="legalP" id="kapittel-1-foreslåttittel-3-punkt-2-ledd-2-punkt-9-ledd-1">CPVO nr. 17 Blad: antocyanfarge på bladslire</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-2-ledd-2-punkt-10"><article class="legalP" id="kapittel-1-foreslåttittel-3-punkt-2-ledd-2-punkt-10-ledd-1">CPVO nr. 18 Stengel: antocyanfarge på internoder</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-2-ledd-2-punkt-11"><article class="legalP" id="kapittel-1-foreslåttittel-3-punkt-2-ledd-2-punkt-11-ledd-1">CPVO nr. 19 Kvast: lengde på hovedstengel over nederste sideskudd</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-2-ledd-2-punkt-12"><article class="legalP" id="kapittel-1-foreslåttittel-3-punkt-2-ledd-2-punkt-12-ledd-1">CPVO nr. 20 Kvast: lengde på hovedstengel over øverste sideskudd</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-2-ledd-2-punkt-13"><article class="legalP" id="kapittel-1-foreslåttittel-3-punkt-2-ledd-2-punkt-13-ledd-1">CPVO nr. 21 Kvast: sideskudd – lengde</article></article></li></ul></article></article></li><li data-li-identifier="3." data-name="3."><article class="listArticle" id="kapittel-1-foreslåttittel-3-punkt-3"><article class="legalP" id="kapittel-1-foreslåttittel-3-punkt-3-ledd-1">Rug (<i>Secale cereale</i> L.)</article><article class="legalP" id="kapittel-1-foreslåttittel-3-punkt-3-ledd-2">For sorter av rug kan følgende kjennetegn i CPVOs tekniske retningslinjer, avvike når det gjelder krav til ensartethet: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-3-ledd-2-punkt-1"><article class="legalP" id="kapittel-1-foreslåttittel-3-punkt-3-ledd-2-punkt-1-ledd-1">CPVO nr. 3 Koleoptile: antocyanfarge</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-3-ledd-2-punkt-2"><article class="legalP" id="kapittel-1-foreslåttittel-3-punkt-3-ledd-2-punkt-2-ledd-1">CPVO nr. 4 Koleoptile: lengde</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-3-ledd-2-punkt-3"><article class="legalP" id="kapittel-1-foreslåttittel-3-punkt-3-ledd-2-punkt-3-ledd-1">CPVO nr. 5 Første blad: bladsliras lengde</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-3-ledd-2-punkt-4"><article class="legalP" id="kapittel-1-foreslåttittel-3-punkt-3-ledd-2-punkt-4-ledd-1">CPVO nr. 6 Første blad: bladets lengde</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-3-ledd-2-punkt-5"><article class="legalP" id="kapittel-1-foreslåttittel-3-punkt-3-ledd-2-punkt-5-ledd-1">CPVO nr. 8 Flaggblad: voksbelegg på bladslira</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-3-ledd-2-punkt-6"><article class="legalP" id="kapittel-1-foreslåttittel-3-punkt-3-ledd-2-punkt-6-ledd-1">CPVO nr. 10 Blad ved siden av flaggblad: bladplatens lengde</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-3-ledd-2-punkt-7"><article class="legalP" id="kapittel-1-foreslåttittel-3-punkt-3-ledd-2-punkt-7-ledd-1">CPVO nr. 11 Blad ved siden af flaggblad: bladplatens bredde</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-3-ledd-2-punkt-8"><article class="legalP" id="kapittel-1-foreslåttittel-3-punkt-3-ledd-2-punkt-8-ledd-1">CPVO nr. 12 Aks: voksbelegg</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-3-ledd-2-punkt-9"><article class="legalP" id="kapittel-1-foreslåttittel-3-punkt-3-ledd-2-punkt-9-ledd-1">CPVO nr. 13 Stengel: behåring under aks</article></article></li></ul></article></article></li><li data-li-identifier="4." data-name="4."><article class="listArticle" id="kapittel-1-foreslåttittel-3-punkt-4"><article class="legalP" id="kapittel-1-foreslåttittel-3-punkt-4-ledd-1">Hvete (<i>Triticum aestivum</i> L. subsp. <i>aestivum)</i></article><article class="legalP" id="kapittel-1-foreslåttittel-3-punkt-4-ledd-2">For sorter av hvete kan følgende kjennetegn i CPVOs tekniske retningslinjer, avvike når det gjelder krav til ensartethet: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-4-ledd-2-punkt-1"><article class="legalP" id="kapittel-1-foreslåttittel-3-punkt-4-ledd-2-punkt-1-ledd-1">CPVO nr. 3 Koleoptile: antocyanfarge</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-4-ledd-2-punkt-2"><article class="legalP" id="kapittel-1-foreslåttittel-3-punkt-4-ledd-2-punkt-2-ledd-1">CPVO nr. 6 Flaggblad: styrke av antocyanfarge på bladøre</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-4-ledd-2-punkt-3"><article class="legalP" id="kapittel-1-foreslåttittel-3-punkt-4-ledd-2-punkt-3-ledd-1">CPVO nr. 8 Flaggblad: voksbelegg på bladslira</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-4-ledd-2-punkt-4"><article class="legalP" id="kapittel-1-foreslåttittel-3-punkt-4-ledd-2-punkt-4-ledd-1">CPVO nr. 9 Flaggblad: voksbelegg på undersiden</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-4-ledd-2-punkt-5"><article class="legalP" id="kapittel-1-foreslåttittel-3-punkt-4-ledd-2-punkt-5-ledd-1">CPVO nr. 10 Aks: voksbelegg</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-4-ledd-2-punkt-6"><article class="legalP" id="kapittel-1-foreslåttittel-3-punkt-4-ledd-2-punkt-6-ledd-1">CPVO nr. 11 Stengel: voksbelegg på øverste internodium</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-4-ledd-2-punkt-7"><article class="legalP" id="kapittel-1-foreslåttittel-3-punkt-4-ledd-2-punkt-7-ledd-1">CPVO nr. 20 Aks: form i profil</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-4-ledd-2-punkt-8"><article class="legalP" id="kapittel-1-foreslåttittel-3-punkt-4-ledd-2-punkt-8-ledd-1">CPVO nr. 21 Øvre aksspindelledd: område med behåring på konveks overflate</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-4-ledd-2-punkt-9"><article class="legalP" id="kapittel-1-foreslåttittel-3-punkt-4-ledd-2-punkt-9-ledd-1">CPVO nr. 22 Nedre ytteragn: skulderbredde</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-4-ledd-2-punkt-10"><article class="legalP" id="kapittel-1-foreslåttittel-3-punkt-4-ledd-2-punkt-10-ledd-1">CPVO nr. 23 Nedre ytteragn: skulderform</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-4-ledd-2-punkt-11"><article class="legalP" id="kapittel-1-foreslåttittel-3-punkt-4-ledd-2-punkt-11-ledd-1">CPVO nr. 24 Nedre ytteragn: nebblengde</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-4-ledd-2-punkt-12"><article class="legalP" id="kapittel-1-foreslåttittel-3-punkt-4-ledd-2-punkt-12-ledd-1">CPVO nr. 25 Nedre ytteragn: nebbform</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-4-ledd-2-punkt-13"><article class="legalP" id="kapittel-1-foreslåttittel-3-punkt-4-ledd-2-punkt-13-ledd-1">CPVO nr. 26 Nedre ytteragn: område med innvendig behåring</article></article></li></ul></article></article></li><li data-li-identifier="5." data-name="5."><article class="listArticle" id="kapittel-1-foreslåttittel-3-punkt-5"><article class="legalP" id="kapittel-1-foreslåttittel-3-punkt-5-ledd-1">Gulrot (<i>Daucus carota</i> L.)</article><article class="legalP" id="kapittel-1-foreslåttittel-3-punkt-5-ledd-2">For sorter av gulrot kan følgende kjennetegn i CPVOs tekniske retningslinjer, avvike når det gjelder krav til ensartethet: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-5-ledd-2-punkt-1"><article class="legalP" id="kapittel-1-foreslåttittel-3-punkt-5-ledd-2-punkt-1-ledd-1">CPVO nr. 4 Blad: grad av oppdeling i fliker</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-5-ledd-2-punkt-2"><article class="legalP" id="kapittel-1-foreslåttittel-3-punkt-5-ledd-2-punkt-2-ledd-1">CPVO nr. 5 Blad: intensitet på grønnfarge</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-5-ledd-2-punkt-3"><article class="legalP" id="kapittel-1-foreslåttittel-3-punkt-5-ledd-2-punkt-3-ledd-1">CPVO nr. 19 Rot: kjernens diameter i forhold til rotas diameter</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-5-ledd-2-punkt-4"><article class="legalP" id="kapittel-1-foreslåttittel-3-punkt-5-ledd-2-punkt-4-ledd-1">CPVO nr. 20 Rot: kjernens farge</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-5-ledd-2-punkt-5"><article class="legalP" id="kapittel-1-foreslåttittel-3-punkt-5-ledd-2-punkt-5-ledd-1">CPVO nr. 21 Ikke sorter med hvit kjerne; Rot: intensitet på kjernens farge</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-5-ledd-2-punkt-6"><article class="legalP" id="kapittel-1-foreslåttittel-3-punkt-5-ledd-2-punkt-6-ledd-1">CPVO nr. 28 Rot: tidspunkt for farging av spissen</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-5-ledd-2-punkt-7"><article class="legalP" id="kapittel-1-foreslåttittel-3-punkt-5-ledd-2-punkt-7-ledd-1">CPVO nr. 29 Plante: hovedskjermens høyde på blomstringstidspunktet.</article></article></li></ul></article></article></li><li data-li-identifier="6." data-name="6."><article class="listArticle" id="kapittel-1-foreslåttittel-3-punkt-6"><article class="legalP" id="kapittel-1-foreslåttittel-3-punkt-6-ledd-1">Knutekål (<i>Brassica oleracea</i> L.)</article><article class="legalP" id="kapittel-1-foreslåttittel-3-punkt-6-ledd-2">For sorter av knutekål kan følgende kjennetegn i CPVOs tekniske retningslinjer, avvike når det gjelder krav til ensartethet: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-6-ledd-2-punkt-1"><article class="legalP" id="kapittel-1-foreslåttittel-3-punkt-6-ledd-2-punkt-1-ledd-1">CPVO nr. 2 Frøplante: intensitet på grønnfarge på frøblader</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-6-ledd-2-punkt-2"><article class="legalP" id="kapittel-1-foreslåttittel-3-punkt-6-ledd-2-punkt-2-ledd-1">CPVO nr. 6 Bladstilk: stilling</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-6-ledd-2-punkt-3"><article class="legalP" id="kapittel-1-foreslåttittel-3-punkt-6-ledd-2-punkt-3-ledd-1">CPVO nr. 8 Bladplate: lengde</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-6-ledd-2-punkt-4"><article class="legalP" id="kapittel-1-foreslåttittel-3-punkt-6-ledd-2-punkt-4-ledd-1">CPVO nr. 9 Bladplate: bredde</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-6-ledd-2-punkt-5"><article class="legalP" id="kapittel-1-foreslåttittel-3-punkt-6-ledd-2-punkt-5-ledd-1">CPVO nr. 10 Bladplate: form på spiss</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-6-ledd-2-punkt-6"><article class="legalP" id="kapittel-1-foreslåttittel-3-punkt-6-ledd-2-punkt-6-ledd-1">CPVO nr. 11 Bladplate: småblad / oppdeling av nederste del av bladet</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-6-ledd-2-punkt-7"><article class="legalP" id="kapittel-1-foreslåttittel-3-punkt-6-ledd-2-punkt-7-ledd-1">CPVO nr. 12 Bladplate: antall kantsnitt på øverste del av bladet</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-6-ledd-2-punkt-8"><article class="legalP" id="kapittel-1-foreslåttittel-3-punkt-6-ledd-2-punkt-8-ledd-1">CPVO nr. 13 Bladplate: dybde på kantsnitt på øverste del av bladet</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-6-ledd-2-punkt-9"><article class="legalP" id="kapittel-1-foreslåttittel-3-punkt-6-ledd-2-punkt-9-ledd-1">CPVO nr. 14 Bladplate: form på tverrsnittet</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-3-punkt-6-ledd-2-punkt-10"><article class="legalP" id="kapittel-1-foreslåttittel-3-punkt-6-ledd-2-punkt-10-ledd-1">CPVO nr. 19 Knutekål: antall innvendige blader.</article></article></li></ul></article></article></li></ul></section><section class="section" data-name="kapII" id="kapittel-2" data-lovdata-URL="LTI/forskrift/2025-03-05-395/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>