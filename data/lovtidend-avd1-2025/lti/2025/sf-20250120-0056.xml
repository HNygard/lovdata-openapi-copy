<!DOCTYPE html><html lang="nb"><head><title>Forskrift om endring i forskrift om kontroll av nettvirksomhet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-01-20-56</dd><dt class="dokid">DokumentID</dt><dd class="dokid">LTI/forskrift/2025-01-20-56</dd><dt class="ministry">Departement</dt><dd class="ministry"><ul><li>Energidepartementet</li></ul></dd><dt class="subunit">Etat</dt><dd class="subunit"><ul><li>Energi- og vannressursavdelingen</li></ul></dd><dt class="dateInForce">I kraft fra</dt><dd class="dateInForce">2025-02-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-03-11-302</li></ul></dd><dt class="basedOn">Hjemmel</dt><dd class="basedOn"><ul><li>lov/1990-06-29-50/§4-1</li><li>lov/1990-06-29-50/§10-6</li></ul></dd><dt class="dateOfPublication">Kunngjort</dt><dd class="dateOfPublication">2025-01-23 14:00</dd><dt class="journalNumber">Journalnummer</dt><dd class="journalNumber">2025-0064</dd><dt class="title">Tittel</dt><dd class="title">Forskrift om endring i forskrift om kontroll av nettvirksomhet</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Energidepartementet 20. januar 2025 med hjemmel i lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energiloven) § 4-1 femte og sjette ledd og § 10-6 første ledd.</dd><dt class="refid">RefID</dt><dd class="refid">forskrift/2025-01-20-56</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kontroll av nettvirksomhet<ul class="tocSubUl"><li>I<ul class="tocSubUl"><li>§ 1-2. Virkeområde</li><li>§ 1-3. Definisjoner</li><li>§ 1-4. Ansvar for nettjenester</li><li>§ 1-5. Kryssubsidiering</li><li>§ 2-4. Regnskapsprinsipper</li><li>§ 2-5. Årsregnskap, årsberetning og revisors beretning</li><li>§ 18-1a. Overtredelsesgebyr</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-01-20-56" id="dokument"><h1>Forskrift om endring i forskrift om kontroll av nettvirksomhet</h1><section class="section" data-name="kapI" id="kapittel-1" data-lovdata-URL="LTI/forskrift/2025-01-20-56/KAPITTEL_1"><h2 data-text-align="center">I</h2><article class="defaultP">I forskrift 11. mars 1999 nr. 302 om økonomisk og teknisk rapportering, inntektsramme for nettvirksomheten og tariffer gjøres følgende endringer:</article> <article class="defaultP" margin-top="true">Forskriftens tittel skal lyde:</article><article class="defaultP"><i>Forskrift om tariffer og rapporteringsplikt for omsetningskonsesjonærer (forskrift for omsetningskonsesjonærer)</i></article> <article class="defaultP" margin-top="true">§ 1-2 skal lyde:</article><article class="futureLegalArticle" data-name="§1-2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-2</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Forskriften gjelder tariffer ved salg av nettjenester samt rapportering av økonomiske og tekniske data ved kraftproduksjon, kraftomsetning, nettvirksomhet og øvrig virksomhet for rapporteringspliktige selskaper.</article></article> <article class="defaultP" margin-top="true">§ 1-3 skal lyde:</article><article class="futureLegalArticle" data-name="§1-3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 1-3</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-2-ledd-1">I denne forskrift menes med:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1"><i>Anleggsbidrag:</i> Beregnet investeringstilskudd ved tilknytning av en ny kunde eller ved forsterkning av nettet til en eksisterende kunde.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1"><i>Avkastning:</i> Som definert i forskrift om strømnettselskapenes inntekter § 1-3.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1"><i>Avkastningsgrunnlag:</i> Som definert i forskrift om strømnettselskapenes inntekter § 1-3.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1"><i>Distribusjonsnett:</i> Overføringsnett med nominell spenning opp til og med 22 kV, med mindre annet er bestemt.</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-2-ledd-1-punkt-5"><article class="legalP" id="kapittel-1-foreslåttparagraf-2-ledd-1-punkt-5-ledd-1"><i>Integrert foretak:</i> Som definert i energiloven § 1-3.</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-2-ledd-1-punkt-6"><article class="legalP" id="kapittel-1-foreslåttparagraf-2-ledd-1-punkt-6-ledd-1"><i>Konsesjonær:</i> Innehaver av omsetningskonsesjon.</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-2-ledd-1-punkt-7"><article class="legalP" id="kapittel-1-foreslåttparagraf-2-ledd-1-punkt-7-ledd-1"><i>Kundegruppe:</i> En avgrenset gruppe av sluttbrukere, avgrenset ut ifra likheter i brukstid, leveringskvalitet og forbruksnivå.</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-2-ledd-1-punkt-8"><article class="legalP" id="kapittel-1-foreslåttparagraf-2-ledd-1-punkt-8-ledd-1"><i>Kundespesifikke kostnader:</i> Kostnader knyttet til kundehåndtering, herunder måling, avregning, fakturering, tilsyn mv.</article></article></li><li data-li-identifier="i." data-name="i."><article class="listArticle" id="kapittel-1-foreslåttparagraf-2-ledd-1-punkt-9"><article class="legalP" id="kapittel-1-foreslåttparagraf-2-ledd-1-punkt-9-ledd-1"><i>Marginale tapskostnader:</i> Endring i tapskostnader i nettet ved en marginal endring i innmating eller uttak.</article></article></li><li data-li-identifier="j." data-name="j."><article class="listArticle" id="kapittel-1-foreslåttparagraf-2-ledd-1-punkt-10"><article class="legalP" id="kapittel-1-foreslåttparagraf-2-ledd-1-punkt-10-ledd-1"><i>Marginal tapsprosent:</i> Prosentvis endring i nettap ved en marginal endring i innmating eller uttak.</article></article></li><li data-li-identifier="k." data-name="k."><article class="listArticle" id="kapittel-1-foreslåttparagraf-2-ledd-1-punkt-11"><article class="legalP" id="kapittel-1-foreslåttparagraf-2-ledd-1-punkt-11-ledd-1"><i>Nettselskap:</i> Konsesjonær som eier overføringsnett eller har ansvar for nettjenester.</article></article></li><li data-li-identifier="l." data-name="l."><article class="listArticle" id="kapittel-1-foreslåttparagraf-2-ledd-1-punkt-12"><article class="legalP" id="kapittel-1-foreslåttparagraf-2-ledd-1-punkt-12-ledd-1"><i>Nettjenester:</i> Omfatter en eller flere av følgende: <ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-ledd-1-punkt-12-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-12-ledd-1-punkt-1-ledd-1">overføring av kraft, herunder drift, vedlikehold og investering i nettanlegg</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-ledd-1-punkt-12-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-12-ledd-1-punkt-2-ledd-1">tariffering</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-2-ledd-1-punkt-12-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-12-ledd-1-punkt-3-ledd-1">måling, avregning og kundehåndtering</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-2-ledd-1-punkt-12-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-12-ledd-1-punkt-4-ledd-1">tilsyn og sikkerhet</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-2-ledd-1-punkt-12-ledd-1-punkt-5"><article class="legalP" id="kapittel-1-foreslåttparagraf-2-ledd-1-punkt-12-ledd-1-punkt-5-ledd-1">driftskoordinering</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-2-ledd-1-punkt-12-ledd-1-punkt-6"><article class="legalP" id="kapittel-1-foreslåttparagraf-2-ledd-1-punkt-12-ledd-1-punkt-6-ledd-1">pålagte beredskapstiltak</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-2-ledd-1-punkt-12-ledd-1-punkt-7"><article class="legalP" id="kapittel-1-foreslåttparagraf-2-ledd-1-punkt-12-ledd-1-punkt-7-ledd-1">pålagt energiutredning.</article></article></li></ul></article></article></li><li data-li-identifier="m." data-name="m."><article class="listArticle" id="kapittel-1-foreslåttparagraf-2-ledd-1-punkt-13"><article class="legalP" id="kapittel-1-foreslåttparagraf-2-ledd-1-punkt-13-ledd-1"><i>Plusskunde:</i> Sluttbruker med forbruk og fysisk eller virtuell produksjon bak tilknytningspunkt, hvor innmatet effekt i tilknytningspunktet ikke på noe tidspunkt overstiger 100 kW. En plusskunde kan ikke ha konsesjonspliktig anlegg bak eget tilknytningspunkt eller omsetning bak tilknytningspunktet som krever omsetningskonsesjon.</article></article></li><li data-li-identifier="n." data-name="n."><article class="listArticle" id="kapittel-1-foreslåttparagraf-2-ledd-1-punkt-14"><article class="legalP" id="kapittel-1-foreslåttparagraf-2-ledd-1-punkt-14-ledd-1"><i>Regionalnett:</i> Overføringsnett mellom transmisjonsnett og distribusjonsnett.</article></article></li><li data-li-identifier="o." data-name="o."><article class="listArticle" id="kapittel-1-foreslåttparagraf-2-ledd-1-punkt-15"><article class="legalP" id="kapittel-1-foreslåttparagraf-2-ledd-1-punkt-15-ledd-1"><i>Tariffer:</i> Med tariffer forstås alle priser og annen økonomisk godtgjørelse som konsesjonæren fastsetter for tilknytning til og bruk av elektriske nettanlegg.</article></article></li><li data-li-identifier="p." data-name="p."><article class="listArticle" id="kapittel-1-foreslåttparagraf-2-ledd-1-punkt-16"><article class="legalP" id="kapittel-1-foreslåttparagraf-2-ledd-1-punkt-16-ledd-1"><i>Transmisjonsnett:</i> Anlegg i overføringsnettet definert i energiloven § 1-5.</article></article></li><li data-li-identifier="q." data-name="q."><article class="listArticle" id="kapittel-1-foreslåttparagraf-2-ledd-1-punkt-17"><article class="legalP" id="kapittel-1-foreslåttparagraf-2-ledd-1-punkt-17-ledd-1"><i>Tilknytningspunkt:</i> Punkt i overføringsnettet der det foregår innmating eller uttak av kraft eller utveksling mellom nettselskap.</article></article></li><li data-li-identifier="r." data-name="r."><article class="listArticle" id="kapittel-1-foreslåttparagraf-2-ledd-1-punkt-18"><article class="legalP" id="kapittel-1-foreslåttparagraf-2-ledd-1-punkt-18-ledd-1"><i>Øvrig virksomhet:</i> All virksomhet som ikke omfattes av kraftproduksjon, kraftomsetning, nettvirksomhet eller televirksomhet; herunder fjernvarme, veilys, installasjon, kabel-tv, enøk-virksomhet, utleie og salg av konsulenttjenester.</article></article></li></ul></article></article> <article class="defaultP" margin-top="true">§ 1-4 skal lyde:</article><article class="futureLegalArticle" data-name="§1-4" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 1-4</span>. <span class="legalArticleTitle">Ansvar for nettjenester</span></span><article class="legalP" id="kapittel-1-foreslåttparagraf-3-ledd-1">Nettselskapet kan la andre utføre nettjenester såfremt inntekter og kostnader forbundet med dette fremkommer i nettselskapets rapportering til Reguleringsmyndigheten for energi under virksomhetsområdene distribusjonsnett, regionalnett eller transmisjonsnett. Nettselskapet skal fremstå utad som ansvarlig for oppgavene eller tjenestene.</article></article> <article class="defaultP" margin-top="true">Ny § 1-5 skal lyde:</article><article class="futureLegalArticle" data-name="§1-5" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 1-5</span>. <span class="legalArticleTitle">Kryssubsidiering</span></span><article class="legalP" id="kapittel-1-foreslåttparagraf-4-ledd-1">Nettselskapet skal ikke belaste nettvirksomheten med kostnader som er knyttet til konkurranseutsatt virksomhet. Flytting av inntekter som knytter seg til nettvirksomheten over på konkurranseutsatte virksomhetsområder er ikke tillatt.</article><article class="legalP" id="kapittel-1-foreslåttparagraf-4-ledd-2">Nettselskapet skal overholde følgende krav:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-4-ledd-2-punkt-1"><span class="miscHeadline"><i>Eksterne transaksjoner</i></span><article class="legalP" id="kapittel-1-foreslåttparagraf-4-ledd-2-punkt-1-ledd-1">Overføring av midler, herunder finans- og realkapital som stilles til rådighet, fra nettselskaper til andre juridiske personer, skal skje til markedsvilkår.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-4-ledd-2-punkt-2"><span class="miscHeadline"><i>Transaksjoner i et integrert foretak</i></span><article class="legalP" id="kapittel-1-foreslåttparagraf-4-ledd-2-punkt-2-ledd-1">Transaksjoner mellom nettselskapet og andre selskaper i et integrert foretak skal skje til markedsvilkår. Overholdelse av markedsvilkår skal kunne gjøres rede for. Avtaler mellom selskaper i et integrert foretak skal foreligge skriftlig.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-4-ledd-2-punkt-3"><span class="miscHeadline"><i>Interne transaksjoner</i></span><article class="legalP" id="kapittel-1-foreslåttparagraf-4-ledd-2-punkt-3-ledd-1">Ved interne transaksjoner mellom nettvirksomheten og andre virksomhetsområder skal faktiske kostnader fordeles direkte på det virksomhetsområdet ytelsen er utført. Kostnadene skal fordeles forholdsmessig ut fra den reelle bruken av ressurser.</article><article class="legalP" id="kapittel-1-foreslåttparagraf-4-ledd-2-punkt-3-ledd-2">Ved utnyttelse av felles anleggsmidler mellom andre virksomhetsområder og nettvirksomheten skal kostnader, avskrivninger og balanseverdier fordeles forholdsmessig mellom virksomhetsområdene ut fra den reelle bruken av anleggsmidlene.</article><article class="legalP" id="kapittel-1-foreslåttparagraf-4-ledd-2-punkt-3-ledd-3">Interne transaksjoner skal ikke påvirke årsresultatet. Prinsipper og fordelingsnøkler anvendt ved fordelingen av kostnader og felles anleggsmidler skal gjøres rede for og skal kunne dokumenteres. Reguleringsmyndigheten for energi kan gi pålegg om at en bestemt metode for kostnadsberegning eller fordeling skal benyttes.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-4-ledd-2-punkt-4"><span class="miscHeadline"><i>Anskaffelser til nettvirksomheten</i></span><article class="legalP" id="kapittel-1-foreslåttparagraf-4-ledd-2-punkt-4-ledd-1">Enhver anskaffelse fra andre selskaper i et integrert foretak, hvor kostnadene ved anskaffelsen belastes nettvirksomheten, skal så langt som mulig være basert på konkurranse. Utvelgelse av kvalifiserte anbydere og tildeling av slike kontrakter skal skje på grunnlag av objektive og ikke-diskriminerende kriterier.</article></article></li></ul></article><article class="legalP" id="kapittel-1-foreslåttparagraf-4-ledd-3">Annet ledd bokstav d omfatter ikke anskaffelser av administrative tjenester og eiendomstjenester. Annet ledd bokstav d omfatter ikke kontrakter med en anslått verdi under 100&#xa0;000 kroner eksklusiv merverdiavgift.</article></article> <article class="defaultP" margin-top="true">§ 2-4 skal lyde:</article><article class="futureLegalArticle" data-name="§2-4" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 2-4</span>. <span class="legalArticleTitle">Regnskapsprinsipper</span></span><article class="legalP" id="kapittel-1-foreslåttparagraf-5-ledd-1">Regnskapet skal avlegges i henhold til bestemmelsene i regnskapsloven og god regnskapsskikk. Reguleringsmyndigheten for energi kan fastsette krav til ytterligere spesifikasjoner. Alle konsesjonærer plikter å sette seg inn i disse kravene og rapportere korrekt i henhold til dem slik at Reguleringsmyndigheten for energi har et korrekt datagrunnlag.</article></article> <article class="defaultP" margin-top="true">§ 2-5 skal lyde:</article><article class="futureLegalArticle" data-name="§2-5" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 2-5</span>. <span class="legalArticleTitle">Årsregnskap, årsberetning og revisors beretning</span></span><article class="legalP" id="kapittel-1-foreslåttparagraf-6-ledd-1">Årsregnskap, årsberetning og revisors beretning skal sendes Reguleringsmyndigheten for energi sammen med rapporteringen eller så snart de foreligger ferdig publisert.</article></article> <article class="defaultP" margin-top="true">§ 2-8 oppheves.</article> <article class="defaultP" margin-top="true">§ 3-1 annet ledd nytt femte punktum skal lyde:</article><article class="legalP" id="kapittel-1-ledd-1">Differanser mellom årsregnskapet og rapporteringen skal gjøres rede for.</article> <article class="defaultP" margin-top="true">§ 3-2 oppheves.</article> <article class="defaultP" margin-top="true">§ 3-4 oppheves.</article> <article class="defaultP" margin-top="true">§ 4-7 første ledd annet punktum oppheves.</article> <article class="defaultP" margin-top="true">§ 5-3 fjerde ledd skal lyde:</article><article class="legalP" id="kapittel-1-ledd-2">Transmisjons-, regional- og distribusjonsnettanlegg med nødvendig eiendom og rettigheter skal rapporteres på de respektive virksomhetsområder.</article> <article class="defaultP" margin-top="true">Kapittel 7, 8, 9, 9A, 10, 11 og 12 oppheves.</article> <article class="defaultP" margin-top="true">§ 16-12 tredje ledd skal lyde:</article><article class="legalP" id="kapittel-1-ledd-3">Kravet i første ledd bokstav b og annet ledd bokstav b gjelder ikke hvis nettselskapet ikke har oppfylt tilknytningsplikten etter energiloven § 3-4, § 3-4a, forskrift 24. oktober 2019 nr. 1413 om nettregulering og energimarkedet § 3-2, § 3-3, eller saksbehandlingen for anleggskonsesjon i Norges vassdrags- og energidirektorat og Energidepartementet har tatt særlig lang tid.</article> <article class="defaultP" margin-top="true">§ 18-1a skal lyde:</article><article class="futureLegalArticle" data-name="§18-1a" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 18-1a</span>. <span class="legalArticleTitle">Overtredelsesgebyr</span></span><article class="legalP" id="kapittel-1-foreslåttparagraf-7-ledd-1">Ved overtredelse av bestemmelsene i § 1-5, § 2-1, § 2-2, § 2-4, § 4-1, § 5-1 og kapittel 13 til 17 kan det ilegges overtredelsesgebyr.</article></article> <article class="defaultP" margin-top="true">§ 18-6 oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2025-01-20-56/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. februar 2025.</article></section></main></body></html>