<!DOCTYPE html><html lang="nb"><head><title>Forskrift om regulering av fiske i Oslofjorden</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-09-29-1967</dd><dt class="dokid">DokumentID</dt><dd class="dokid">LTI/forskrift/2025-09-29-1967</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeriavdelingen</li></ul></dd><dt class="dateInForce">I kraft fra</dt><dd class="dateInForce">2025-10-01 – 2035-12-31</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§16</li><li>lov/2008-06-06-37/§22</li></ul></dd><dt class="dateOfPublication">Kunngjort</dt><dd class="dateOfPublication">2025-09-30 14:45</dd><dt class="journalNumber">Journalnummer</dt><dd class="journalNumber">2025-1260</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om regulering av fiske i Oslofjorden</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 29. september 2025 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 16 og § 22.</dd><dt class="refid">RefID</dt><dd class="refid">forskrift/2025-09-29-1967</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fiske i Oslofjorden<ul class="tocSubUl"><li>Kapittel 1. Formål og virkeområde<ul class="tocSubUl"><li>§ 1. Formål</li><li>§ 2. Geografisk avgrensning</li><li>§ 3. Saklig avgrensning</li></ul></li><li>Kapittel 2. Forbud mot fiske<ul class="tocSubUl"><li>§ 4. Forbud mot å fiske torsk</li><li>§ 5. Periodevis forbud mot å fiske i gytefelt for torsk</li></ul></li><li>Kapittel 3. Begrensninger i rekreasjonsfiske<ul class="tocSubUl"><li>§ 6. Redskapsbegrensninger i rekreasjonsfiske</li></ul></li><li>Kapittel 4. Dispensasjon<ul class="tocSubUl"><li>§ 7. Dispensasjon</li></ul></li><li>Kapittel 5. Overtredelsesgebyr, straff og ikrafttredelse<ul class="tocSubUl"><li>§ 8. Overtredelsesgebyr</li><li>§ 9. Straff</li><li>§ 10. Ikrafttredelse og virkning</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2025-09-29-1967" id="dokument"><h1>Forskrift om regulering av fiske i Oslofjorden</h1><section class="section" data-name="kap1" id="kapittel-1" data-lovdata-URL="LTI/forskrift/2025-09-29-1967/KAPITTEL_1"><h2>Kapittel 1. Formål og virkeområde</h2><article class="legalArticle" data-lovdata-URL="LTI/forskrift/2025-09-29-1967/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med denne forskriften er å bidra til å gjenoppbygge økosystemet i Oslofjorden.</article></article><article class="legalArticle" data-lovdata-URL="LTI/forskrift/2025-09-29-1967/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Geografisk avgrensning</span></h3><article class="legalP" id="kapittel-1-paragraf-2-ledd-1">Denne forskriften gjelder for Oslofjorden definert som hele sjøområdet innenfor grunnlinjen fra og med Telemark til grensen mot Sverige. Området definert som Oslofjorden er vist i kartverktøy på www.fiskeridir.no.</article></article><article class="legalArticle" data-lovdata-URL="LTI/forskrift/2025-09-29-1967/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Saklig avgrensning</span></h3><article class="legalP" id="kapittel-1-paragraf-3-ledd-1">Denne forskriften regulerer begrensninger på fiske etter fisk og skalldyr med unntak av anadrom laksefisk slik det er definert i lov 15. mai 1992 nr. 47 om lakse- og innlandsfiske mv. (lakse- og innlandsfiskloven) § 5 bokstav a.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2025-09-29-1967/KAPITTEL_2"><h2>Kapittel 2. Forbud mot fiske</h2><article class="legalArticle" data-lovdata-URL="LTI/forskrift/2025-09-29-1967/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Forbud mot å fiske torsk</span></h3><article class="legalP" id="kapittel-2-paragraf-1-ledd-1">Det er forbudt å fiske torsk. Det er likevel adgang til å beholde torsk som tas som uunngåelig bifangst ved fiske etter andre arter, og som ikke er levedyktig. Forbudet gjelder også ved dykking.</article></article><article class="legalArticle" data-lovdata-URL="LTI/forskrift/2025-09-29-1967/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Periodevis forbud mot å fiske i gytefelt for torsk</span></h3><article class="legalP" id="kapittel-2-paragraf-2-ledd-1">Fra 1. januar til og med 30. april er alt fiske forbudt i gytefelt for torsk. Forbudet gjelder også ved dykking. Gytefeltene ligger i indre fjord, Frebergsvik, Mossesundet, Sletterhausen, Hvaler, Fossingfjorden og Skåtøysund. Gytefeltene er nærmere definert med koordinater i forskrift 25. mars 2019 nr. 321 om forbud mot å fiske i gytefelt for torsk, og er vist i kartverktøy på www.fiskeridir.no.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2025-09-29-1967/KAPITTEL_3"><h2>Kapittel 3. Begrensninger i rekreasjonsfiske</h2><article class="legalArticle" data-lovdata-URL="LTI/forskrift/2025-09-29-1967/§6" data-name="§6" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Redskapsbegrensninger i rekreasjonsfiske</span></h3><article class="legalP" id="kapittel-3-paragraf-1-ledd-1">Det er kun tillatt å høste fisk med håndsnøre, fiskestang eller lignende håndholdte redskaper.</article><article class="legalP" id="kapittel-3-paragraf-1-ledd-2">Det er forbudt å høste skalldyr med mer enn 10 teiner. Det er forbudt å høste hummer med mer enn 5 teiner. Begrensningene i antall teiner gjelder både per person og per fartøy. Det er forbudt å høste reke med teiner.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2025-09-29-1967/KAPITTEL_4"><h2>Kapittel 4. Dispensasjon</h2><article class="legalArticle" data-lovdata-URL="LTI/forskrift/2025-09-29-1967/§7" data-name="§7" id="kapittel-4-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Dispensasjon</span></h3><article class="legalP" id="kapittel-4-paragraf-1-ledd-1">Fiskeridirektoratet kan gi dispensasjon fra denne forskriftens bestemmelser for å legge til rette for marin forskning og undervisning og der det er nødvendig for å fremme kystkulturformål.</article><article class="legalP" id="kapittel-4-paragraf-1-ledd-2">Dispensasjoner etter første ledd kan kun gis til forskningsinstitusjoner, skoler og universiteter samt foreninger, og kommuner og fylkeskommuner i deres rolle som skoleeiere eller andre aktører som tilbyr undervisningsopplegg til skoler.</article><article class="legalP" id="kapittel-4-paragraf-1-ledd-3">Fiskeridirektoratet kan stille nærmere vilkår for dispensasjon.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2025-09-29-1967/KAPITTEL_5"><h2>Kapittel 5. Overtredelsesgebyr, straff og ikrafttredelse</h2><article class="legalArticle" data-lovdata-URL="LTI/forskrift/2025-09-29-1967/§8" data-name="§8" id="kapittel-5-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Overtredelsesgebyr</span></h3><article class="legalP" id="kapittel-5-paragraf-1-ledd-1">Foretak og den som forsettlig eller uaktsomt overtrer bestemmelser gitt i eller i medhold av denne forskriften, kan ilegges overtredelsesgebyr i henhold til havressurslova § 59 og forskrift 20. desember 2011 nr. 1437 om bruk av tvangsmulkt og overtredelsesgebyr ved brudd på havressurslova og deltakerloven.</article></article><article class="legalArticle" data-lovdata-URL="LTI/forskrift/2025-09-29-1967/§9" data-name="§9" id="kapittel-5-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Straff</span></h3><article class="legalP" id="kapittel-5-paragraf-2-ledd-1">Den som forsettlig eller uaktsomt overtrer bestemmelser gitt i eller i medhold av denne forskriften straffes i henhold til lov 6. juni 2008 nr. 37 om forvaltning av viltlevande marine ressursar (havressurslova) § 61, § 64 og § 65. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2025-09-29-1967/§10" data-name="§10" id="kapittel-5-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse og virkning</span></h3><article class="legalP" id="kapittel-5-paragraf-3-ledd-1">Forskriften trer i kraft 1. oktober 2025, med varighet til 31. desember 2035.</article></article></section></main></body></html>