<!DOCTYPE html><html lang="nb"><head><title>Lov om endringer i rettshjelpsloven mv. (prioriterte sakstyper for rettshjelp mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2025-06-20-82</dd><dt class="dokid">DokumentID</dt><dd class="dokid">LTI/lov/2025-06-20-82</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1916-07-21-2</li><li>lov/1917-06-01-1</li><li>lov/1980-06-13-35</li><li>lov/1981-05-22-25</li><li>lov/1982-12-17-86</li><li>lov/2008-05-15-35</li><li>lov/2010-03-26-9</li><li>lov/2014-06-20-49</li><li>lov/2022-05-12-28</li><li>lov/2023-12-20-109</li></ul></dd><dt class="legalArea">Rettsområde</dt><dd class="legalArea"><ul><li>Sivil- og straffeprosess &gt; Advokatrett, rettshjelp</li> <li>Utlendingsrett</li> <li>Familie-, person- og barnerett &gt; Rettslig handleevne. Vergemål</li> <li>IKT- og medierett &gt; Personopplysninger</li></ul></dd><dt class="dateOfPublication">Kunngjort</dt><dd class="dateOfPublication">2025-06-20 12:45</dd><dt class="journalNumber">Journalnummer</dt><dd class="journalNumber">2025-0628</dd><dt class="titleShort">Korttittel</dt><dd class="titleShort">Endringslov til rettshjelpsloven mv.</dd><dt class="title">Tittel</dt><dd class="title">Lov om endringer i rettshjelpsloven mv. (prioriterte sakstyper for rettshjelp mv.)</dd><dt class="miscInformation">Annet om dokumentet</dt><dd class="miscInformation">Prop. 103 L (2024–2025), Innst. 468 L (2024–2025), Lovvedtak 114 (2024–2025). Stortingets første og andre gangs behandling hhv. 6. og 10. juni 2025. Fremmet av Justis- og beredskapsdepartementet.</dd><dt class="refid">RefID</dt><dd class="refid">lov/2025-06-20-82</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i rettshjelpsloven mv. (prioriterte sakstyper for rettshjelp mv.)<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li></ul></li></ul></dd></dl></header><main class="documentBody" data-lovdata-URL="LTI/lov/2025-06-20-82" id="dokument"><h1>Lov om endringer i rettshjelpsloven mv. (prioriterte sakstyper for rettshjelp mv.)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 21. juli 1916 nr. 2 om vidners og sakkyndiges godtgjørelse m.v.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 1. juni 1917 nr. 1 om skjønn og ekspropriasjonssaker.</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 13. juni 1980 nr. 35 om fri rettshjelp.</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 22. mai 1981 nr. 25 om rettergangsmåten i straffesaker (Straffeprosessloven).</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 17. desember 1982 nr. 86 om rettsgebyr (rettsgebyrloven).</article></article></li><li data-li-identifier="6" data-name="6"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov 15. mai 2008 nr. 35 om utlendingers adgang til riket og deres opphold her (utlendingsloven).</article></article></li><li data-li-identifier="7" data-name="7"><article class="listArticle" data-text-size="small" id="punkt-7"><article class="legalP" id="punkt-7-ledd-1">Lov 26. mars 2010 nr. 9 om vergemål (vergemålsloven).</article></article></li><li data-li-identifier="8" data-name="8"><article class="listArticle" data-text-size="small" id="punkt-8"><article class="legalP" id="punkt-8-ledd-1">Lov 20. juni 2014 nr. 49 om konfliktrådsbehandling (konfliktrådsloven).</article></article></li><li data-li-identifier="9" data-name="9"><article class="listArticle" data-text-size="small" id="punkt-9"><article class="legalP" id="punkt-9-ledd-1">Lov 12. mai 2022 nr. 28 om advokater og andre som yter rettslig bistand (advokatloven).</article></article></li><li data-li-identifier="10" data-name="10"><article class="listArticle" data-text-size="small" id="punkt-10"><article class="legalP" id="punkt-10-ledd-1">Lov 20. desember 2023 nr. 109 om endringer i rettshjelploven (ny modell for økonomisk behovsprøving).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2025-06-20-82/KAPITTEL_1"><h2 data-text-align="center">I</h2><article class="document-change" data-document="lov/1980-06-13-35" id="kapittel-1-dokumentendring-1"><article class="defaultP">I lov 13. juni 1980 nr. 35 om fri rettshjelp gjøres følgende endringer:</article> <article class="defaultP" margin-top="true">Lovens tittel skal lyde:</article><article class="defaultP"><strong>Lov om fri rettshjelp (rettshjelpsloven)</strong></article> <article class="change" data-change-part="lov/1980-06-13-35/§5/ledd/1" id="kapittel-1-dokumentendring-1-endring-1"><article class="defaultP">§ 5 første ledd skal lyde:</article><article class="legalP" id="kapittel-1-dokumentendring-1-endring-1-ledd-1">Fri rettshjelp omfatter ikke bistand som dekkes av andre ordninger eller som kan erstattes på annen måte, herunder gjennom:<ul class="defaultList"><li data-li-identifier="-" data-name="-"><article class="listArticle" id="kapittel-1-dokumentendring-1-endring-1-ledd-1-punkt-1"><article class="legalP" id="kapittel-1-dokumentendring-1-endring-1-ledd-1-punkt-1-ledd-1">oppnevning av forsvarer eller bistandsadvokat i straffesaker etter straffeprosessloven,</article></article></li><li data-li-identifier="-" data-name="-"><article class="listArticle" id="kapittel-1-dokumentendring-1-endring-1-ledd-1-punkt-2"><article class="legalP" id="kapittel-1-dokumentendring-1-endring-1-ledd-1-punkt-2-ledd-1">private forsikringer som omfatter rettshjelp,</article></article></li><li data-li-identifier="-" data-name="-"><article class="listArticle" id="kapittel-1-dokumentendring-1-endring-1-ledd-1-punkt-3"><article class="legalP" id="kapittel-1-dokumentendring-1-endring-1-ledd-1-punkt-3-ledd-1">forvaltningsloven § 36 om dekning av saksomkostninger,</article></article></li><li data-li-identifier="-" data-name="-"><article class="listArticle" id="kapittel-1-dokumentendring-1-endring-1-ledd-1-punkt-4"><article class="legalP" id="kapittel-1-dokumentendring-1-endring-1-ledd-1-punkt-4-ledd-1">etablerte offentlige service- og rådgivningskontorer og tvisteløsningsorganer,</article></article></li><li data-li-identifier="-" data-name="-"><article class="listArticle" id="kapittel-1-dokumentendring-1-endring-1-ledd-1-punkt-5"><article class="legalP" id="kapittel-1-dokumentendring-1-endring-1-ledd-1-punkt-5-ledd-1">det offentliges opplysnings- og veiledningsplikt, jf. bl.a. forvaltningsloven § 11,</article></article></li><li data-li-identifier="-" data-name="-"><article class="listArticle" id="kapittel-1-dokumentendring-1-endring-1-ledd-1-punkt-6"><article class="legalP" id="kapittel-1-dokumentendring-1-endring-1-ledd-1-punkt-6-ledd-1">medlemskap i foreninger og lag,</article></article></li><li data-li-identifier="-" data-name="-"><article class="listArticle" id="kapittel-1-dokumentendring-1-endring-1-ledd-1-punkt-7"><article class="legalP" id="kapittel-1-dokumentendring-1-endring-1-ledd-1-punkt-7-ledd-1">private eller offentlige rettshjelpsordninger i andre land.</article></article></li></ul></article></article> <article class="change" data-change-part="lov/1980-06-13-35/§11/ledd/1/nummer/1" id="kapittel-1-dokumentendring-1-endring-2"><article class="defaultP">§ 11 første ledd nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-dokumentendring-1-endring-2-punkt-1"><article class="legalP" id="kapittel-1-dokumentendring-1-endring-2-punkt-1-ledd-1">for utlending som har rett til fri rettshjelp etter utlendingsloven § 92 første, annet og sjuende ledd, § 126 sjette og sjuende ledd, eller for den som har rett til fri rettshjelp etter statsborgerloven § 27 sjuende ledd første, tredje eller fjerde punktum.</article></article></li></ul></article></article> <article class="change" data-change-part="lov/1980-06-13-35/§11/ledd/1/nummer/5 lov/1980-06-13-35/§11/ledd/1/nummer/6 lov/1980-06-13-35/§11/ledd/1/nummer/7 lov/1980-06-13-35/§11/ledd/1/nummer/8 lov/1980-06-13-35/§11/ledd/1/nummer/9 lov/1980-06-13-35/§11/ledd/1/nummer/10" id="kapittel-1-dokumentendring-1-endring-3"><article class="defaultP">§ 11 første ledd nr. 5 til 10 skal lyde:<ul class="defaultList"><li data-li-identifier="5." data-name="5."><article class="listArticle" id="kapittel-1-dokumentendring-1-endring-3-punkt-1"><article class="legalP" id="kapittel-1-dokumentendring-1-endring-3-punkt-1-ledd-1">til den som har vært utsatt for handling som nevnt i straffeprosessloven § 107 a første ledd bokstav a eller b, for å vurdere forhold av betydning for anmeldelse.</article></article></li><li data-li-identifier="6." data-name="6."><article class="listArticle" id="kapittel-1-dokumentendring-1-endring-3-punkt-2"><article class="legalP" id="kapittel-1-dokumentendring-1-endring-3-punkt-2-ledd-1">til den som er utsatt for tvangsekteskap eller forsøk på sådan som nevnt i straffeloven § 253, jf. straffeloven § 16, men hvor saken ikke er anmeldt og den nødvendige bistand er av samme art som nevnt i straffeprosessloven § 107 c eller annen relevant bistand.</article></article></li><li data-li-identifier="7." data-name="7."><article class="listArticle" id="kapittel-1-dokumentendring-1-endring-3-punkt-3"><article class="legalP" id="kapittel-1-dokumentendring-1-endring-3-punkt-3-ledd-1">for pasienter i saker for statsforvalteren om undersøkelse og behandling uten eget samtykke etter psykisk helsevernloven § 4-4.</article></article></li><li data-li-identifier="8." data-name="8."><article class="listArticle" id="kapittel-1-dokumentendring-1-endring-3-punkt-4"><article class="legalP" id="kapittel-1-dokumentendring-1-endring-3-punkt-4-ledd-1">til ungdom som vurderer å klage eller som klager etter konfliktrådsloven § 22 e.</article></article></li><li data-li-identifier="9." data-name="9."><article class="listArticle" id="kapittel-1-dokumentendring-1-endring-3-punkt-5"><article class="legalP" id="kapittel-1-dokumentendring-1-endring-3-punkt-5-ledd-1">for innsatte som er eller har vært helt utelukket fra fellesskapet etter straffegjennomføringsloven § 17 eller § 37 i mer enn ett sammenhengende døgn, og som vurderer å klage eller som klager på vedtaket. For innsatte under 18 år er det ikke et vilkår at utelukkelsen overskrider ett døgn.</article></article></li><li data-li-identifier="10." data-name="10."><article class="listArticle" id="kapittel-1-dokumentendring-1-endring-3-punkt-6"><article class="legalP" id="kapittel-1-dokumentendring-1-endring-3-punkt-6-ledd-1">for innsatte som er eller har vært plassert i sikkerhetscelle eller sikkerhetsseng etter straffegjennomføringsloven § 38, og som vurderer å klage eller som klager på vedtaket.</article></article></li></ul></article></article> <article class="change" data-change-part="lov/1980-06-13-35/§11/ledd/2/nummer/1" id="kapittel-1-dokumentendring-1-endring-4"><article class="defaultP">§ 11 andre ledd nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-dokumentendring-1-endring-4-punkt-1"><article class="legalP" id="kapittel-1-dokumentendring-1-endring-4-punkt-1-ledd-1">i saker etter ekteskapsloven del II eller barneloven kapittel 5, 6 og 7, herunder saker om tvangsfullbyrdelse og midlertidig sikring.</article></article></li></ul></article></article> <article class="change" data-change-part="lov/1980-06-13-35/§11/ledd/2/nummer/6 lov/1967-02-10/§11/ledd/2/nummer/7" id="kapittel-1-dokumentendring-1-endring-5"><article class="defaultP">§ 11 andre ledd nr. 6 og 7 skal lyde:<ul class="defaultList"><li data-li-identifier="6." data-name="6."><article class="listArticle" id="kapittel-1-dokumentendring-1-endring-5-punkt-1"><article class="legalP" id="kapittel-1-dokumentendring-1-endring-5-punkt-1-ledd-1">for arbeidstaker i sak som gjelder utbetaling av lønn og annet arbeidsvederlag.</article></article></li><li data-li-identifier="7." data-name="7."><article class="listArticle" id="kapittel-1-dokumentendring-1-endring-5-punkt-2"><article class="legalP" id="kapittel-1-dokumentendring-1-endring-5-punkt-2-ledd-1">for den som vurderer å klage eller som klager i sak etter folketrygdloven, barnetrygdloven eller lov om supplerande stønad til personar med kort butid i Noreg.</article></article></li></ul></article></article> <article class="change" data-change-part="lov/1980-06-13-35/§11/ledd/4" id="kapittel-1-dokumentendring-1-endring-6"><article class="defaultP">§ 11 fjerde ledd skal lyde:</article><article class="legalP" id="kapittel-1-dokumentendring-1-endring-6-ledd-1">I andre saker kan det unntaksvis innvilges fritt rettsråd dersom det økonomiske vilkåret etter annet og tredje ledd er oppfylt og særlige grunner taler for det. Ved vurderingen av om særlige grunner taler for det, kan det blant annet legges vekt på sakens art, herunder om saken objektivt sett berører søkeren i særlig sterk grad, og konsekvensene av et eventuelt rettstap for søkeren, søkerens mulighet til å ivareta sine rettslige interesser i saken, styrkeforholdet mellom partene og om saken er prinsipiell.</article></article> <article class="change" data-change-part="lov/1980-06-13-35/§12/ledd/3" id="kapittel-1-dokumentendring-1-endring-7"><article class="defaultP">§ 12 tredje ledd skal lyde:</article><article class="legalP" id="kapittel-1-dokumentendring-1-endring-7-ledd-1">Det innvilges ikke fritt rettsråd etter første ledd dersom det er urimelig at det offentlige betaler for bistanden.</article></article> <article class="change" data-change-part="lov/1980-06-13-35/§16/ledd/1/nummer/4 lov/2005-05-20-28/§16/ledd/1/nummer/5" id="kapittel-1-dokumentendring-1-endring-8"><article class="defaultP">§ 16 første ledd nr. 4 og 5 skal lyde:<ul class="defaultList"><li data-li-identifier="4." data-name="4."><article class="listArticle" id="kapittel-1-dokumentendring-1-endring-8-punkt-1"><article class="legalP" id="kapittel-1-dokumentendring-1-endring-8-punkt-1-ledd-1">for utlending i tilfeller som nevnt i utlendingsloven § 92 tredje og fjerde ledd og § 129 annet ledd, eller for den som har rett til fri sakførsel etter statsborgerloven § 27 sjuende ledd annet eller tredje punktum,</article></article></li><li data-li-identifier="5." data-name="5."><article class="listArticle" id="kapittel-1-dokumentendring-1-endring-8-punkt-2"><article class="legalP" id="kapittel-1-dokumentendring-1-endring-8-punkt-2-ledd-1">til den som er part i en sak om vergemål når staten bærer alle kostnader ved saken etter vergemålsloven § 76 første ledd.</article></article></li></ul></article></article> <article class="change" data-add-new-part="lov/1980-06-13-35/§16/ledd/2/nummer/6" data-change-part="lov/1980-06-13-35/§16/ledd/2/nummer/5" id="kapittel-1-dokumentendring-1-endring-9"><article class="defaultP">§ 16 andre ledd nr. 5 og ny nr. 6 skal lyde:<ul class="defaultList"><li data-li-identifier="5." data-name="5."><article class="listArticle" id="kapittel-1-dokumentendring-1-endring-9-punkt-1"><article class="legalP" id="kapittel-1-dokumentendring-1-endring-9-punkt-1-ledd-1">saker etter husleieloven § 9-8 dersom leietakeren har fått medhold i Husleietvistutvalget og utleieren reiser søksmål, og etter tvangsfullbyrdelsesloven § 13-2 tredje ledd bokstav c for leietaker når saken gjelder leietakerens bolig,</article></article></li><li data-li-identifier="6." data-name="6."><article class="listArticle" id="kapittel-1-dokumentendring-1-endring-9-punkt-2"><article class="legalP" id="kapittel-1-dokumentendring-1-endring-9-punkt-2-ledd-1">saker der den private parten har fått medhold i Trygderetten, og staten tar ut søksmål.</article></article></li></ul></article></article> <article class="change" data-change-part="lov/1980-06-13-35/§16/ledd/4 lov/2005-05-20-28/§16/ledd/5" id="kapittel-1-dokumentendring-1-endring-10"><article class="defaultP">§ 16 fjerde og femte ledd skal lyde:</article><article class="legalP" id="kapittel-1-dokumentendring-1-endring-10-ledd-1">I andre saker kan det unntaksvis innvilges fri sakførsel dersom det økonomiske vilkåret etter annet og tredje ledd er oppfylt og særlige grunner taler for det. Ved vurderingen av om særlige grunner taler for det, kan det blant annet legges vekt på sakens art, herunder om saken objektivt sett berører søkeren i særlig sterk grad og konsekvensene av et eventuelt rettstap for søkeren, søkerens mulighet til å ivareta sine rettslige interesser i saken, styrkeforholdet mellom partene og om saken er prinsipiell.</article><article class="legalP" id="kapittel-1-dokumentendring-1-endring-10-ledd-2">Det innvilges ikke fri sakførsel etter annet ledd dersom det er urimelig at det offentlige betaler for bistanden.</article></article> <article class="change" data-move-part="lov/1980-06-13-35/§25/ledd/4;;lov/1980-06-13-35/§25/ledd/3" data-repeal-part="lov/1980-06-13-35/§25/ledd/3" id="kapittel-1-dokumentendring-1-endring-11"><article class="defaultP">§ 25 tredje ledd oppheves. Nåværende fjerde ledd blir tredje ledd.</article></article></article></section><section class="section" data-name="kapII" id="kapittel-2" data-lovdata-URL="LTI/lov/2025-06-20-82/KAPITTEL_2"><h2 data-text-align="center">II</h2><article class="document-change" data-document="lov/2008-05-15-35" id="kapittel-2-dokumentendring-1"><article class="defaultP">I lov 15. mai 2008 nr. 35 om utlendingers adgang til riket og deres opphold her gjøres følgende endringer:</article> <article class="change" data-change-part="lov/2008-05-15-35/§92" id="kapittel-2-dokumentendring-1-endring-1"><article class="defaultP">§ 92 skal lyde:</article><article class="futureLegalArticle" data-name="§92" id="kapittel-2-dokumentendring-1-endring-1-foreslåttparagraf-1"><span class="futureLegalArticleHeader"><span class="legalArticleValue">§ 92</span>. <span class="legalArticleTitle">Rettshjelp</span></span><article class="legalP" id="kapittel-2-dokumentendring-1-endring-1-foreslåttparagraf-1-ledd-1">En utlending har rett til fritt rettsråd uten behovsprøving både ved førsteinstansbehandling og ved eventuell klage i saker om<ul class="defaultList"><li data-li-identifier="a." data-name="a."><article class="listArticle" id="kapittel-2-dokumentendring-1-endring-1-foreslåttparagraf-1-ledd-1-punkt-1"><article class="legalP" id="kapittel-2-dokumentendring-1-endring-1-foreslåttparagraf-1-ledd-1-punkt-1-ledd-1">bortvisning</article></article></li><li data-li-identifier="b." data-name="b."><article class="listArticle" id="kapittel-2-dokumentendring-1-endring-1-foreslåttparagraf-1-ledd-1-punkt-2"><article class="legalP" id="kapittel-2-dokumentendring-1-endring-1-foreslåttparagraf-1-ledd-1-punkt-2-ledd-1">utvisning, unntatt ved utvisning på grunn av ilagt straff eller særreaksjon etter § 66 første ledd bokstav b og c, § 67 første ledd bokstav a, b, c og f, § 68 første ledd bokstav a og b og § 122, med mindre utlendingen har mindreårige barn som er bosatt i Norge og som er norske borgere eller har oppholdstillatelse eller oppholdsrett</article></article></li><li data-li-identifier="c." data-name="c."><article class="listArticle" id="kapittel-2-dokumentendring-1-endring-1-foreslåttparagraf-1-ledd-1-punkt-3"><article class="legalP" id="kapittel-2-dokumentendring-1-endring-1-foreslåttparagraf-1-ledd-1-punkt-3-ledd-1">tilbakekall av oppholdstillatelse eller tilbakekall av oppholdsdokument, jf. § 120</article></article></li><li data-li-identifier="d." data-name="d."><article class="listArticle" id="kapittel-2-dokumentendring-1-endring-1-foreslåttparagraf-1-ledd-1-punkt-4"><article class="legalP" id="kapittel-2-dokumentendring-1-endring-1-foreslåttparagraf-1-ledd-1-punkt-4-ledd-1">oppholdstillatelse etter § 28 eller vern mot utsendelse etter § 73, dersom utlendingen er enslig mindreårig</article></article></li><li data-li-identifier="e." data-name="e."><article class="listArticle" id="kapittel-2-dokumentendring-1-endring-1-foreslåttparagraf-1-ledd-1-punkt-5"><article class="legalP" id="kapittel-2-dokumentendring-1-endring-1-foreslåttparagraf-1-ledd-1-punkt-5-ledd-1">utelukkelse etter § 31, herunder saker hvor Utlendingsdirektoratet finner at dette kan bli utfallet.</article></article></li></ul></article><article class="legalP" id="kapittel-2-dokumentendring-1-endring-1-foreslåttparagraf-1-ledd-2">En utlending som ikke har rett til fritt rettsråd etter første ledd, har likevel rett til fritt rettsråd uten behovsprøving i forbindelse med<ul class="defaultList"><li data-li-identifier="a." data-name="a."><article class="listArticle" id="kapittel-2-dokumentendring-1-endring-1-foreslåttparagraf-1-ledd-2-punkt-1"><article class="legalP" id="kapittel-2-dokumentendring-1-endring-1-foreslåttparagraf-1-ledd-2-punkt-1-ledd-1">klage over negativt vedtak fattet av Utlendingsdirektoratet, i saker hvor utlendingen søker om beskyttelse etter § 28 eller for øvrig påberoper seg et vern mot utsendelse etter § 73. Dette gjelder likevel ikke der utlendingen klager over bare å ha fått oppholdstillatelse etter § 38</article></article></li><li data-li-identifier="b." data-name="b."><article class="listArticle" id="kapittel-2-dokumentendring-1-endring-1-foreslåttparagraf-1-ledd-2-punkt-2"><article class="legalP" id="kapittel-2-dokumentendring-1-endring-1-foreslåttparagraf-1-ledd-2-punkt-2-ledd-1">overprøving av Utlendingsdirektoratets vedtak i Utlendingsnemnda etter beslutning fra departementet etter § 76 tredje ledd.</article></article></li></ul></article><article class="legalP" id="kapittel-2-dokumentendring-1-endring-1-foreslåttparagraf-1-ledd-3">Ved domstolsbehandling skal retten av eget tiltak og uten behovsprøving gi bevilling til fri sakførsel i følgende tilfeller:<ul class="defaultList"><li data-li-identifier="a." data-name="a."><article class="listArticle" id="kapittel-2-dokumentendring-1-endring-1-foreslåttparagraf-1-ledd-3-punkt-1"><article class="legalP" id="kapittel-2-dokumentendring-1-endring-1-foreslåttparagraf-1-ledd-3-punkt-1-ledd-1">når departementet fremmer søksmål mot utlendingen etter § 79 annet ledd for å prøve gyldigheten av et vedtak truffet av Utlendingsnemnda</article></article></li><li data-li-identifier="b." data-name="b."><article class="listArticle" id="kapittel-2-dokumentendring-1-endring-1-foreslåttparagraf-1-ledd-3-punkt-2"><article class="legalP" id="kapittel-2-dokumentendring-1-endring-1-foreslåttparagraf-1-ledd-3-punkt-2-ledd-1">når retten prøver spørsmålet om internering etter § 106. I disse tilfellene skal det så vidt mulig oppnevnes en prosessfullmektig straks det er klart at en pågrepet utlending ikke vil bli løslatt, uttransportert eller fremstilt for internering etter § 106 innen utløpet av den andre dagen etter pågripelsen. En utlending som blir pågrepet eller internert, har rett til ukontrollert skriftlig og muntlig samkvem med sin prosessfullmektig</article></article></li><li data-li-identifier="c." data-name="c."><article class="listArticle" id="kapittel-2-dokumentendring-1-endring-1-foreslåttparagraf-1-ledd-3-punkt-3"><article class="legalP" id="kapittel-2-dokumentendring-1-endring-1-foreslåttparagraf-1-ledd-3-punkt-3-ledd-1">når retten prøver spørsmålet om beslag eller pålegg etter § 104 annet ledd og § 105 annet ledd, med mindre det ville medføre særlig ulempe eller tidsspille, eller retten finner det ubetenkelig å unnlate å oppnevne prosessfullmektig</article></article></li><li data-li-identifier="d." data-name="d."><article class="listArticle" id="kapittel-2-dokumentendring-1-endring-1-foreslåttparagraf-1-ledd-3-punkt-4"><article class="legalP" id="kapittel-2-dokumentendring-1-endring-1-foreslåttparagraf-1-ledd-3-punkt-4-ledd-1">når utlendingen har fått medhold i tingretten og staten anker en sak etter loven her.</article></article></li></ul></article><article class="legalP" id="kapittel-2-dokumentendring-1-endring-1-foreslåttparagraf-1-ledd-4">Oppnevning etter tredje ledd bokstav b og c faller bort når retten bestemmer det.</article><article class="legalP" id="kapittel-2-dokumentendring-1-endring-1-foreslåttparagraf-1-ledd-5">I de tilfeller det er gitt fritt rettsråd uten behovsprøving eller fri sakførsel, kan det offentliges utgifter i forbindelse med rettshjelpen kreves helt eller delvis erstattet dersom utlendingen har økonomisk evne til det.</article><article class="legalP" id="kapittel-2-dokumentendring-1-endring-1-foreslåttparagraf-1-ledd-6">Reglene i rettshjelpsloven om saksbehandling, klageadgang mv., gjelder så langt de passer.</article><article class="legalP" id="kapittel-2-dokumentendring-1-endring-1-foreslåttparagraf-1-ledd-7">Kongen kan gi nærmere regler i forskrift om blant annet<ul class="defaultList"><li data-li-identifier="a." data-name="a."><article class="listArticle" id="kapittel-2-dokumentendring-1-endring-1-foreslåttparagraf-1-ledd-7-punkt-1"><article class="legalP" id="kapittel-2-dokumentendring-1-endring-1-foreslåttparagraf-1-ledd-7-punkt-1-ledd-1">unntak fra retten til fritt rettsråd</article></article></li><li data-li-identifier="b." data-name="b."><article class="listArticle" id="kapittel-2-dokumentendring-1-endring-1-foreslåttparagraf-1-ledd-7-punkt-2"><article class="legalP" id="kapittel-2-dokumentendring-1-endring-1-foreslåttparagraf-1-ledd-7-punkt-2-ledd-1">rett til fritt rettsråd uten behovsprøving i andre saker etter loven her enn nevnt i første og annet ledd</article></article></li><li data-li-identifier="c." data-name="c."><article class="listArticle" id="kapittel-2-dokumentendring-1-endring-1-foreslåttparagraf-1-ledd-7-punkt-3"><article class="legalP" id="kapittel-2-dokumentendring-1-endring-1-foreslåttparagraf-1-ledd-7-punkt-3-ledd-1">saksbehandling, klageadgang, oppnevning av advokat mv.</article></article></li><li data-li-identifier="d." data-name="d."><article class="listArticle" id="kapittel-2-dokumentendring-1-endring-1-foreslåttparagraf-1-ledd-7-punkt-4"><article class="legalP" id="kapittel-2-dokumentendring-1-endring-1-foreslåttparagraf-1-ledd-7-punkt-4-ledd-1">godtgjørelse i saker hvor det gis rett til fri rettshjelp etter denne paragrafen.</article></article></li></ul></article></article></article></article></section><section class="section" data-name="kapIII" id="kapittel-3" data-lovdata-URL="LTI/lov/2025-06-20-82/KAPITTEL_3"><h2 data-text-align="center">III</h2><article class="document-change" data-document="lov/2010-03-26-9" id="kapittel-3-dokumentendring-1"><article class="change" data-change-part="lov/2010-03-26-9/§76/ledd/2" id="kapittel-3-dokumentendring-1-endring-1"><article class="defaultP">I lov 26. mars 2010 nr. 9 om vergemål skal § 76 andre ledd lyde:</article><article class="legalP" id="kapittel-3-dokumentendring-1-endring-1-ledd-1">Retten skal gjøre partene i saken oppmerksom på retten til å få oppnevnt advokat på det offentliges bekostning, jf. rettshjelpsloven § 16.</article></article></article></section><section class="section" data-name="kapIV" id="kapittel-4" data-lovdata-URL="LTI/lov/2025-06-20-82/KAPITTEL_4"><h2 data-text-align="center">IV</h2><article class="document-change" data-document="lov/2023-12-20-109" id="kapittel-4-dokumentendring-1"><article class="defaultP">I lov 20. desember 2023 nr. 109 om endringer i rettshjelploven (ny modell for økonomisk behovsprøving) gjøres følgende endringer:</article> <article class="change" data-add-new-part="lov/1980-06-13-35/§11/ledd/1/nummer/9 lov/1980-06-13-35/§11/ledd/1/nummer/10" id="kapittel-4-dokumentendring-1-endring-1"><article class="defaultP">I del I om endring i lov 13. juni 1980 nr. 35 om fri rettshjelp skal § 11 første ledd ny nr. 9 og 10 lyde:<ul class="defaultList"><li data-li-identifier="9." data-name="9."><article class="listArticle" id="kapittel-4-dokumentendring-1-endring-1-punkt-1"><article class="legalP" id="kapittel-4-dokumentendring-1-endring-1-punkt-1-ledd-1">for innsatte som er eller har vært helt utelukket fra fellesskapet etter straffegjennomføringsloven § 17 eller § 37 i mer enn ett sammenhengende døgn, og som vurderer å klage eller som klager på vedtaket. For innsatte under 18 år er det ikke et vilkår at utelukkelsen overskrider ett døgn.</article></article></li><li data-li-identifier="10." data-name="10."><article class="listArticle" id="kapittel-4-dokumentendring-1-endring-1-punkt-2"><article class="legalP" id="kapittel-4-dokumentendring-1-endring-1-punkt-2-ledd-1">for innsatte som er eller har vært plassert i sikkerhetscelle eller sikkerhetsseng etter straffegjennomføringsloven § 38, og som vurderer å klage eller som klager på vedtaket.</article></article></li></ul></article></article></article></section><section class="section" data-name="kapV" id="kapittel-5" data-lovdata-URL="LTI/lov/2025-06-20-82/KAPITTEL_5"><h2 data-text-align="center">V</h2><article class="document-change" data-document="lov/1916-07-21-2 lov/1917-06-01-1 lov/1981-05-22-25 lov/1982-12-17-86 lov/2014-06-20-49 lov/2022-05-12-28" id="kapittel-5-dokumentendring-1"><article class="defaultP">I følgende bestemmelser skal uttrykket «rettshjelploven» endres til «rettshjelpsloven»:</article><article class="change" data-change-part="lov/1916-07-21-2/§12" id="kapittel-5-dokumentendring-1-endring-1"><ul class="defaultList"><li data-li-identifier="1." data-name="1."><article class="listArticle" id="kapittel-5-dokumentendring-1-endring-1-punkt-1"><article class="legalP" id="kapittel-5-dokumentendring-1-endring-1-punkt-1-ledd-1">lov 21. juli 1916 nr. 2 om vidners og sakkyndiges godtgjørelse m.v. § 12</article></article></li></ul></article> <article class="change" data-change-part="lov/1917-06-01-1/§20a" id="kapittel-5-dokumentendring-1-endring-2"><ul class="defaultList"><li data-li-identifier="2." data-name="2."><article class="listArticle" id="kapittel-5-dokumentendring-1-endring-2-punkt-1"><article class="legalP" id="kapittel-5-dokumentendring-1-endring-2-punkt-1-ledd-1">lov 1. juni 1917 nr. 1 om skjønn og ekspropriasjonssaker § 20 a</article></article></li></ul></article> <article class="change" data-change-part="lov/1981-05-22-25/§78/ledd/2" id="kapittel-5-dokumentendring-1-endring-3"><ul class="defaultList"><li data-li-identifier="3." data-name="3."><article class="listArticle" id="kapittel-5-dokumentendring-1-endring-3-punkt-1"><article class="legalP" id="kapittel-5-dokumentendring-1-endring-3-punkt-1-ledd-1">lov 22. mai 1981 nr. 25 om rettergangsmåten i straffesaker § 78 andre ledd</article></article></li></ul></article> <article class="change" data-change-part="lov/1982-12-17-86/§27a" id="kapittel-5-dokumentendring-1-endring-4"><ul class="defaultList"><li data-li-identifier="4." data-name="4."><article class="listArticle" id="kapittel-5-dokumentendring-1-endring-4-punkt-1"><article class="legalP" id="kapittel-5-dokumentendring-1-endring-4-punkt-1-ledd-1">lov 17. desember 1982 nr. 86 om rettsgebyr § 27 a</article></article></li></ul></article> <article class="change" data-change-part="lov/2014-06-20-49/§22e" id="kapittel-5-dokumentendring-1-endring-5"><ul class="defaultList"><li data-li-identifier="5." data-name="5."><article class="listArticle" id="kapittel-5-dokumentendring-1-endring-5-punkt-1"><article class="legalP" id="kapittel-5-dokumentendring-1-endring-5-punkt-1-ledd-1">lov 20. juni 2014 nr. 49 om konfliktrådsbehandling § 22 e</article></article></li></ul></article> <article class="change" data-change-part="lov/2022-05-12-28/§73/ledd/5" id="kapittel-5-dokumentendring-1-endring-6"><ul class="defaultList"><li data-li-identifier="6." data-name="6."><article class="listArticle" id="kapittel-5-dokumentendring-1-endring-6-punkt-1"><article class="legalP" id="kapittel-5-dokumentendring-1-endring-6-punkt-1-ledd-1">lov 12. mai 2022 nr. 28 om advokater og andre som yter rettslig bistand § 73 femte ledd</article></article></li></ul></article></article></section><section class="section" data-name="kapVI" id="kapittel-6" data-lovdata-URL="LTI/lov/2025-06-20-82/KAPITTEL_6"><h2 data-text-align="center">VI</h2><ul class="defaultList"><li data-li-identifier="1." data-name="1."><article class="listArticle" id="kapittel-6-punkt-1"><article class="legalP" id="kapittel-6-punkt-1-ledd-1">Loven trer i kraft fra den tiden Kongen bestemmer. Kongen kan bestemme at forskjellige bestemmelser skal tre i kraft til forskjellig tid.</article></article></li><li data-li-identifier="2." data-name="2."><article class="listArticle" id="kapittel-6-punkt-2"><article class="legalP" id="kapittel-6-punkt-2-ledd-1">Departementet kan gi nærmere overgangsregler.</article></article></li></ul></section></main></body></html>