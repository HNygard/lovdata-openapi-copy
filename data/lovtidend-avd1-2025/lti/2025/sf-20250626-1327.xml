<!DOCTYPE html><html lang="nb"><head><title>Forskrift om endring i utlendingsforskriften (permanent oppholdstillatelse)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-06-26-1327</dd><dt class="dokid">DokumentID</dt><dd class="dokid">LTI/forskrift/2025-06-26-1327</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Innvandringsavdelingen</li></ul></dd><dt class="dateInForce">I kraft fra</dt><dd class="dateInForce">2025-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-10-15-1286</li></ul></dd><dt class="basedOn">Hjemmel</dt><dd class="basedOn"><ul><li>forskrift/2009-10-09-1260</li><li>forskrift/2009-12-18-1582</li><li>lov/2008-05-15-35/§62</li></ul></dd><dt class="dateOfPublication">Kunngjort</dt><dd class="dateOfPublication">2025-06-26 15:25</dd><dt class="journalNumber">Journalnummer</dt><dd class="journalNumber">2025-0871</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="titleShort">Korttittel</dt><dd class="titleShort">Endr. i utlendingsforskriften</dd><dt class="title">Tittel</dt><dd class="title">Forskrift om endring i utlendingsforskriften (permanent oppholdstillatelse)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 26. juni 2025 med hjemmel i lov 15. mai 2008 nr. 35 om utlendingers adgang til riket og deres opphold her (utlendingsloven) § 62, jf. delegeringsvedtak 9. oktober 2009 nr. 1260 og omorganiseringsvedtak 18. desember 2009 nr. 1582.</dd><dt class="refid">RefID</dt><dd class="refid">forskrift/2025-06-26-1327</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i utlendingsforskriften (permanent oppholdstillatelse)<ul class="tocSubUl"><li>I<ul class="tocSubUl"><li>§ 11-9. Ferdigheter i norsk muntlig for rett til permanent oppholdstillatelse</li><li>§ 11-10. Bestått prøve i samfunnskunnskap for rett til permanent oppholdstillatelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-06-26-1327" id="dokument"><h1>Forskrift om endring i utlendingsforskriften (permanent oppholdstillatelse)</h1><section class="section" data-name="kapI" id="kapittel-1" data-lovdata-URL="LTI/forskrift/2025-06-26-1327/KAPITTEL_1"><h2 data-text-align="center">I</h2><article class="defaultP">I forskrift 15. oktober 2009 nr. 1286 om utlendingers adgang til riket og deres opphold her (utlendingsforskriften) gjøres følgende endringer:</article> <article class="defaultP" margin-top="true">§ 11-1 annet ledd annet punktum skal lyde:</article><article class="legalP" id="kapittel-1-ledd-1">Adoptivbarn, jf. lovens § 42 tredje ledd, av foreldre som er norske eller nordiske borgere bosatt i riket, eller av foreldre bosatt i riket med permanent oppholdstillatelse, får permanent oppholdstillatelse uten forutgående oppholdstid, når samtykke til adopsjon er gitt av Barne-, ungdoms- og familieetaten (Bufetat) før innreisen i riket, og søknaden fremsettes innen ett år etter innreisen.</article> <article class="defaultP" margin-top="true">§ 11-1 fjerde ledd tredje punktum oppheves.</article> <article class="defaultP" margin-top="true">§ 11-8 første ledd første punktum skal lyde:</article><article class="legalP" id="kapittel-1-ledd-2">Bopelen eller det faktiske oppholdet utenfor riket anses å være sammenhengende og kan føre til bortfall av permanent oppholdstillatelse etter lovens § 62 åttende ledd, selv om utlendingen har hatt ett eller flere opphold av kortere varighet i riket</article> <article class="defaultP" margin-top="true">§ 11-8 annet ledd første punktum skal lyde:</article><article class="legalP" id="kapittel-1-ledd-3">Selv om utlendingen har oppholdt seg mer enn to år i utlandet, kan det gjøres unntak fra regelen om bortfall av permanent oppholdstillatelse i lovens § 62 åttende ledd dersom utlendingen har reist ut av riket og mot sin vilje ikke får reise tilbake hit, og ville hatt rett til oppholdstillatelse etter lovens § 53 første ledd bokstav b dersom vedkommende hadde oppholdt seg i Norge.</article> <article class="defaultP" margin-top="true">§ 11-9 skal lyde:</article><article class="futureLegalArticle" data-name="§11-9" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 11-9</span>. <span class="legalArticleTitle">Ferdigheter i norsk muntlig for rett til permanent oppholdstillatelse</span></span><article class="legalP" id="kapittel-1-foreslåttparagraf-1-ledd-1">Vilkåret i lovens § 62 første ledd bokstav d gjelder for utlendinger mellom 18 og 67 år og er oppfylt dersom utlendingen har bestått muntlig prøve i norsk på nivå A2 eller høyere. 18-årsgrensen beregnes ut fra søknadstidspunktet og 67-årsgrensen beregnes ut fra vedtakstidspunktet for permanent oppholdstillatelse. Utlendingsdirektoratet kan i retningslinjer regulere hvilke norskprøver som er godkjent som dokumentasjon.</article><article class="legalP" id="kapittel-1-foreslåttparagraf-1-ledd-2">Vilkåret i lovens § 62 første ledd bokstav d gjelder ikke dersom utlendingen dokumenterer<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">standpunktkarakter eller eksamenskarakter 2 eller høyere i norsk muntlig og skriftlig i modul 4 i forberedende opplæring for voksne</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">standpunktkarakter eller eksamenskarakter 2 eller høyere i norsk eller samisk i grunnskolen etter lov 17. juli 1998 nr. 61 om grunnskolen og den vidaregåande opplæringa</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">halvårsvurdering, midtveisvurdering, standpunktkarakter eller eksamenskarakter 2 eller høyere i norsk eller samisk i videregående opplæring</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-ledd-2-punkt-4"><article class="legalP" id="kapittel-1-foreslåttparagraf-1-ledd-2-punkt-4-ledd-1">godkjent kompetanse etter realkompetansevurdering i norsk eller samisk i forberedende opplæring for voksne eller videregående opplæring, eller i grunnskolen etter lov 17. juli 1998 nr. 61 om grunnskolen og den vidaregåande opplæringa</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-1-ledd-2-punkt-5"><article class="legalP" id="kapittel-1-foreslåttparagraf-1-ledd-2-punkt-5-ledd-1">gjennomførte studier i norsk eller samisk på universitets- og høyskolenivå i Norge eller i utlandet tilsvarende 30 studiepoeng</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-1-ledd-2-punkt-6"><article class="legalP" id="kapittel-1-foreslåttparagraf-1-ledd-2-punkt-6-ledd-1">oppfylt inntakskrav for studier på norsk eller samisk for universitet, høyskole eller fagskole i Norge</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-1-ledd-2-punkt-7"><article class="legalP" id="kapittel-1-foreslåttparagraf-1-ledd-2-punkt-7-ledd-1">særlige helsemessige årsaker eller personlige forutsetninger som utlendingen ikke har kontroll over, som gjør at han eller hun ikke har mulighet til å bestå norskprøve på nivå A2 eller høyere</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-1-ledd-2-punkt-8"><article class="legalP" id="kapittel-1-foreslåttparagraf-1-ledd-2-punkt-8-ledd-1">vedtak fra kommunen om fritak fra plikten til opplæring i norsk eller fritak fra plikten til å avlegge avsluttende prøve i norsk, jf. integreringsloven §§ 29 og 37.</article></article></li></ul></article></article> <article class="defaultP" margin-top="true">§ 11-10 skal lyde:</article><article class="futureLegalArticle" data-name="§11-10" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 11-10</span>. <span class="legalArticleTitle">Bestått prøve i samfunnskunnskap for rett til permanent oppholdstillatelse</span></span><article class="legalP" id="kapittel-1-foreslåttparagraf-2-ledd-1">Vilkåret i lovens § 62 første ledd bokstav e gjelder for utlendinger mellom 18 og 67 år. 18-årsgrensen beregnes ut fra søknadstidspunktet og 67-årsgrensen beregnes ut fra vedtakstidspunktet for permanent oppholdstillatelse.</article><article class="legalP" id="kapittel-1-foreslåttparagraf-2-ledd-2">Vilkåret i lovens § 62 første ledd bokstav e gjelder ikke dersom utlendingen dokumenterer<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-2-punkt-1"><article class="legalP" id="kapittel-1-foreslåttparagraf-2-ledd-2-punkt-1-ledd-1">standpunktkarakter eller eksamenskarakter 2 eller høyere i samfunnsfag i grunnskolen etter lov 17. juli 1998 nr. 61 om grunnskolen og den vidaregåande opplæringa</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-2-punkt-2"><article class="legalP" id="kapittel-1-foreslåttparagraf-2-ledd-2-punkt-2-ledd-1">halvårsvurdering, midtveisvurdering, standpunktkarakter eller eksamenskarakter 2 eller høyere i samfunnskunnskap i videregående opplæring</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-ledd-2-punkt-3"><article class="legalP" id="kapittel-1-foreslåttparagraf-2-ledd-2-punkt-3-ledd-1">godkjent kompetanse etter realkompetansevurdering i samfunnskunnskap i videregående opplæring, eller i samfunnsfag i grunnskolen etter lov 17. juli 1998 nr. 61 om grunnskolen og den vidaregåande opplæringa</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-2-ledd-2-punkt-4"><article class="legalP" id="kapittel-1-foreslåttparagraf-2-ledd-2-punkt-4-ledd-1">gjennomførte og beståtte studier i samfunnsfag som gir kunnskap om Norge, på universitets- eller høyskolenivå tilsvarende minimum 10 studiepoeng</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-2-ledd-2-punkt-5"><article class="legalP" id="kapittel-1-foreslåttparagraf-2-ledd-2-punkt-5-ledd-1">gjennomførte studier på norsk eller samisk på universitets- eller høyskolenivå i Norge. Det er tilstrekkelig at utlendingen dokumenterer at han eller hun har vekttall eller studiepoeng fra studie på norsk eller samisk</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-2-ledd-2-punkt-6"><article class="legalP" id="kapittel-1-foreslåttparagraf-2-ledd-2-punkt-6-ledd-1">særlige helsemessige årsaker eller personlige forutsetninger som utlendingen ikke har kontroll over, som gjør at han eller hun ikke har mulighet til å bestå prøven</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-2-ledd-2-punkt-7"><article class="legalP" id="kapittel-1-foreslåttparagraf-2-ledd-2-punkt-7-ledd-1">vedtak fra kommunen om fritak fra plikten til opplæring i samfunnskunnskap eller fritak fra plikten til å avlegge avsluttende prøve i samfunnskunnskap, jf. integreringsloven §§ 29 og 37.</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2025-06-26-1327/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene begynner å gjelde 1. september 2025. Endringen i § 11-9 første ledd første punktum, om at vilkåret om ferdigheter i norsk muntlig er oppfylt dersom utlendingen har bestått muntlig prøve i norsk på nivå A2 eller høyere, gjelder for søknader om permanent oppholdstillatelse som fremmes etter 1. september 2025.</article></section></main></body></html>