<!DOCTYPE html><html lang="nb"><head><title>Forskrift om endring i forskrift om yrkestransport med motorvogn og fartøy (yrkestransportforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-02-14-249</dd><dt class="dokid">DokumentID</dt><dd class="dokid">LTI/forskrift/2025-02-14-249</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Vei-, by- og trafikksikkerhetsavdelingen</li></ul></dd><dt class="dateInForce">I kraft fra</dt><dd class="dateInForce">2025-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-03-26-401</li></ul></dd><dt class="basedOn">Hjemmel</dt><dd class="basedOn"><ul><li>lov/2002-06-21-45/§9g</li><li>lov/2002-06-21-45/§35</li></ul></dd><dt class="dateOfPublication">Kunngjort</dt><dd class="dateOfPublication">2025-02-20 15:00</dd><dt class="journalNumber">Journalnummer</dt><dd class="journalNumber">2025-0172</dd><dt class="titleShort">Korttittel</dt><dd class="titleShort">Endr. i yrkestransportforskriften</dd><dt class="title">Tittel</dt><dd class="title">Forskrift om endring i forskrift om yrkestransport med motorvogn og fartøy (yrkestransportforskriften)</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 14. februar 2025 med hjemmel i lov 21. juni 2002 nr. 45 om yrkestransport med motorvogn og fartøy (yrkestransportlova) §§ 9g og 35.</dd><dt class="refid">RefID</dt><dd class="refid">forskrift/2025-02-14-249</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om yrkestransport med motorvogn og fartøy (yrkestransportforskriften)<ul class="tocSubUl"><li>I<ul class="tocSubUl"><li>§ 52e. Avvikling av drift av drosjesentral</li><li>§ 52f. Dispensasjon fra kravet om sentraltilknytning</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-02-14-249" id="dokument"><h1>Forskrift om endring i forskrift om yrkestransport med motorvogn og fartøy (yrkestransportforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2025-02-14-249/KAPITTEL_1"><h2 data-text-align="center">I</h2><article class="defaultP">I forskrift 26. mars 2003 nr. 401 om yrkestransport med motorvogn og fartøy (yrkestransportforskriften) gjøres følgende endringer:</article> <article class="defaultP" margin-top="true">§ 48e fjerde ledd skal lyde:</article><article class="legalP" id="kapittel-1-ledd-1">Løyvemyndigheten kan innvilge dispensasjon for inntil fem motorvogner. Fritak gis for opptil tre år om gangen, og kan forlenges ved søknad dersom vilkårene for fritak fremdeles er oppfylt. Registreringsnummeret på kjøretøyet skal fremgå av dispensasjonsvedtaket. Dispensasjonsvedtaket skal medbringes i kjøretøyet. Løyvemyndigheten kan sette vilkår for dispensasjonen. Dispensasjonen gjelder kun i det fylket hvor dispensasjonen er gitt. Fylkeskommunen avgjør klage på vedtak etter denne bestemmelsen.</article> <article class="defaultP" margin-top="true">§ 52e skal lyde:</article><article class="futureLegalArticle" data-name="§52e" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 52e</span>. <span class="legalArticleTitle">Avvikling av drift av drosjesentral</span></span><article class="legalP" id="kapittel-1-foreslåttparagraf-1-ledd-1">Dersom en drosjesentral vil avvikle virksomheten i et eller flere områder må den gi løyvemyndigheten, og fylkeskommuner som har fått melding etter yrkestransportloven § 9d (4), skriftlig varsel så tidlig som mulig og minst 2 måneder før opphør av driften.</article></article> <article class="defaultP" margin-top="true">Ny § 52f skal lyde:</article><article class="futureLegalArticle" data-name="§52f" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 52f</span>. <span class="legalArticleTitle">Dispensasjon fra kravet om sentraltilknytning</span></span><article class="legalP" id="kapittel-1-foreslåttparagraf-2-ledd-1">Løyvemyndigheten kan gi dispensasjon fra kravet om sentraltilknytning når løyvehaver driver transport:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">i områder hvor drosjetilbudet står i fare for å falle bort eller ikke starte opp dersom kravet opprettholdes.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">med særlig eksklusivt materiell som utelukkende benyttes til transporttjenester i forbindelse med særskilte arrangementer eller lignende.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">som faller inn under § 48e, men hvor løyvemyndigheten ikke har gitt dispensasjon fra kravet om drosjeløyve.</article></article></li></ul></article><article class="legalP" id="kapittel-1-foreslåttparagraf-2-ledd-2">Løyvemyndigheten kan innvilge dispensasjon for opp til tre år, og kan sette vilkår for dispensasjonen. Dispensasjon kan forlenges ved søknad dersom vilkårene for fritak fortsatt er til stede. Registreringsnummeret på kjøretøyet skal fremgå av dispensasjonsvedtaket. Vedtaket skal medbringes i kjøretøyet under løyvepliktig transport. Dispensasjonen gjelder kun i det fylket hvor dispensasjonen er gitt. Fylkeskommunen avgjør klage på vedtak etter denne bestemmelsen.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2025-02-14-249/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. mars 2025.</article></section></main></body></html>