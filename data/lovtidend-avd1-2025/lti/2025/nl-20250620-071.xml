<!DOCTYPE html><html lang="nb"><head><title>Lov om endringer i helseforskningsloven mv. (vilkår for medisinsk og helsefaglig forskning og for bruk av helseopplysninger i forskning)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2025-06-20-71</dd><dt class="dokid">DokumentID</dt><dd class="dokid">LTI/lov/2025-06-20-71</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1999-07-02-64</li><li>lov/2008-06-20-44</li><li>lov/2014-06-20-43</li></ul></dd><dt class="legalArea">Rettsområde</dt><dd class="legalArea"><ul><li>Arbeidsrett &gt; Arbeidsforhold. Sysselsetting</li> <li>Forvaltnings- og kommunalrett &gt; Statistikk. Registrering</li> <li>Helse- og omsorgsrett</li> <li>Helse- og omsorgsrett &gt; Helseforetak</li> <li>Helse- og omsorgsrett &gt; Helsepersonell</li> <li>Helse- og omsorgsrett &gt; Pasientrettigheter</li> <li>IKT- og medierett &gt; Personopplysninger</li> <li>Skoler, universiteter og forskning &gt; Helseforskning</li></ul></dd><dt class="dateOfPublication">Kunngjort</dt><dd class="dateOfPublication">2025-06-20 12:45</dd><dt class="journalNumber">Journalnummer</dt><dd class="journalNumber">2025-0620</dd><dt class="titleShort">Korttittel</dt><dd class="titleShort">Endringslov til helseforskningsloven mv.</dd><dt class="title">Tittel</dt><dd class="title">Lov om endringer i helseforskningsloven mv. (vilkår for medisinsk og helsefaglig forskning og for bruk av helseopplysninger i forskning)</dd><dt class="miscInformation">Annet om dokumentet</dt><dd class="miscInformation">Prop. 109 L (2024–2025), Innst. 400 L (2024–2025), Lovvedtak 106 (2024–2025). Stortingets første og andre gangs behandling hhv. 5. og 10. juni 2025. Fremmet av Helse- og omsorgsdepartementet.</dd><dt class="refid">RefID</dt><dd class="refid">lov/2025-06-20-71</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i helseforskningsloven mv. (vilkår for medisinsk og helsefaglig forskning og for bruk av helseopplysninger i forskning)<ul class="tocSubUl"><li>I</li><li>II</li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/lov/2025-06-20-71" id="dokument"><h1>Lov om endringer i helseforskningsloven mv. (vilkår for medisinsk og helsefaglig forskning og for bruk av helseopplysninger i forskning)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 20. juni 2008 nr. 44 om medisinsk og helsefaglig forskning (helseforskningsloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 2. juli 1999 nr. 64 om helsepersonell m.v. (helsepersonelloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 20. juni 2014 nr. 43 om helseregistre og behandling av helseopplysninger (helseregisterloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2025-06-20-71/KAPITTEL_1"><h2 data-text-align="center">I</h2><article class="document-change" data-document="lov/2008-06-20-44" id="kapittel-1-dokumentendring-1"><article class="defaultP">I lov 20. juni 2008 nr. 44 om medisinsk og helsefaglig forskning gjøres følgende endringer:</article> <article class="change" data-repeal-part="lov/2008-06-20-44/§2/ledd/1/setning/2" id="kapittel-1-dokumentendring-1-endring-1"><article class="defaultP">§ 2 første ledd andre punktum oppheves.</article></article> <article class="change" data-add-new-part="lov/2008-06-20-44/§4/bokstav/g lov/2008-06-20-44/§4/bokstav/h lov/2008-06-20-44/§4/bokstav/i" data-change-part="lov/2008-06-20-44/§4/bokstav/e lov/2008-06-20-44/§4/bokstav/f" id="kapittel-1-dokumentendring-1-endring-2"><article class="defaultP">§ 4 bokstav e og f og nye bokstaver g til i skal lyde:<ul class="defaultList"><li data-li-identifier="e." data-name="e."><article class="listArticle" id="kapittel-1-dokumentendring-1-endring-2-punkt-1"><article class="legalP" id="kapittel-1-dokumentendring-1-endring-2-punkt-1-ledd-1">forskningsansvarlig: den eller de virksomhetene eller en annen juridisk eller fysisk person som har det overordnede ansvaret for forskningsprosjektet, og som har de nødvendige forutsetningene for å kunne oppfylle den forskningsansvarliges plikter etter denne loven,</article></article></li><li data-li-identifier="f." data-name="f."><article class="listArticle" id="kapittel-1-dokumentendring-1-endring-2-punkt-2"><article class="legalP" id="kapittel-1-dokumentendring-1-endring-2-punkt-2-ledd-1">prosjektleder: en fysisk person som skal lede prosessen med planlegging og gjennomføring av forskningsprosjektet, og som har de nødvendige forskningskvalifikasjonene og erfaringer for å kunne gjennomføre prosjektlederens oppgaver etter denne loven,</article></article></li><li data-li-identifier="g." data-name="g."><article class="listArticle" id="kapittel-1-dokumentendring-1-endring-2-punkt-3"><article class="legalP" id="kapittel-1-dokumentendring-1-endring-2-punkt-3-ledd-1">multisenterstudie: forskningsprosjekter som finner sted ved flere virksomheter samtidig og etter samme forskningsprotokoll,</article></article></li><li data-li-identifier="h." data-name="h."><article class="listArticle" id="kapittel-1-dokumentendring-1-endring-2-punkt-4"><article class="legalP" id="kapittel-1-dokumentendring-1-endring-2-punkt-4-ledd-1">koordinerende forskningsansvarlig virksomhet: virksomheten som har det nasjonale overordnede ansvaret for koordinering av multisenterstudien,</article></article></li><li data-li-identifier="i." data-name="i."><article class="listArticle" id="kapittel-1-dokumentendring-1-endring-2-punkt-5"><article class="legalP" id="kapittel-1-dokumentendring-1-endring-2-punkt-5-ledd-1">klinisk behandlingsstudie: forskningsprosjekt som kan påvirke pasientforløpet, og som inngår i helsehjelpen.</article></article></li></ul></article></article> <article class="change" data-change-part="lov/2008-06-20-44/§5/ledd/3" id="kapittel-1-dokumentendring-1-endring-3"><article class="defaultP">§ 5 tredje ledd skal lyde:</article><article class="legalP" id="kapittel-1-dokumentendring-1-endring-3-ledd-1">Medisinsk og helsefaglig forskning skal vareta etiske, medisinske, helsefaglige og vitenskapelige forhold.</article></article> <article class="change" data-change-part="lov/2008-06-20-44/§6/ledd/3" id="kapittel-1-dokumentendring-1-endring-4"><article class="defaultP">§ 6 tredje ledd skal lyde:</article><article class="legalP" id="kapittel-1-dokumentendring-1-endring-4-ledd-1">Ved multisenterstudier er hver deltakende virksomhet forskningsansvarlig for forskning som skjer i egen virksomhet. Koordinerende forskningsansvarlig virksomhet er studiens kontaktpunkt og har ansvar for nødvendige godkjenninger og at studien koordineres nasjonalt.</article></article> <article class="change" data-move-part="lov/2008-06-20-44/§6/ledd/3;;lov/2008-06-20-44/§6/ledd/4" id="kapittel-1-dokumentendring-1-endring-5"><article class="defaultP">Nåværende tredje ledd blir nytt fjerde ledd.</article></article> <article class="change" data-add-new-part="lov/2008-06-20-44/§6a" id="kapittel-1-dokumentendring-1-endring-6"><article class="defaultP">Ny § 6 a skal lyde:</article><article class="futureLegalArticle" data-name="§6a" id="kapittel-1-dokumentendring-1-endring-6-foreslåttparagraf-1"><span class="futureLegalArticleHeader"><span class="legalArticleValue">§ 6 a</span>. <span class="legalArticleTitle">Kliniske behandlingsstudier</span></span><article class="legalP" id="kapittel-1-dokumentendring-1-endring-6-foreslåttparagraf-1-ledd-1">Ved kliniske behandlingsstudier er den virksomheten der pasienten mottar helsehjelp, forskningsansvarlig. Dette gjelder likevel ikke de virksomhetene den forskningsansvarlige virksomheten har avtale med om praktisk bistand til gjennomføringen av studien.</article><article class="legalP" id="kapittel-1-dokumentendring-1-endring-6-foreslåttparagraf-1-ledd-2">For kliniske behandlingsstudier som ikke har plikt til monitorering etter andre regler, skal den forskningsansvarlige gjøre en vurdering av om prosjektet skal monitoreres. I vurderingen skal det legges vekt på graden av intervensjon, studiens mål og metoder og graden av avvik fra etablert behandling. Vurderingen skal dokumenteres, og planen for monitoreringen skal fremkomme av forskningsprotokollen.</article><article class="legalP" id="kapittel-1-dokumentendring-1-endring-6-foreslåttparagraf-1-ledd-3">Departementet kan i forskrift gi nærmere bestemmelser om kliniske behandlingsstudier og monitorering.</article></article></article> <article class="change" data-add-new-part="lov/2008-06-20-44/§9/ledd/2" id="kapittel-1-dokumentendring-1-endring-7"><article class="defaultP">§ 9 nytt andre ledd skal lyde:</article><article class="legalP" id="kapittel-1-dokumentendring-1-endring-7-ledd-1">Kravet om forhåndsgodkjenning gjelder ikke forskning som bare omfatter helseopplysninger fra helseregistre som reguleres av helseregisterloven, og demografiske og sosioøkonomiske personopplysninger i Folkeregisteret og andre offentlige registre som skal sammenstilles med opplysninger fra helseregistrene. Forskningsprotokollen skal likevel sendes til den regionale komiteen for medisinsk og helsefaglig forskningsetikk før behandlingen av helseopplysningene tar til.</article></article> <article class="change" data-change-part="lov/2008-06-20-44/§10/ledd/2" id="kapittel-1-dokumentendring-1-endring-8"><article class="defaultP">§ 10 andre ledd skal lyde:</article><article class="legalP" id="kapittel-1-dokumentendring-1-endring-8-ledd-1">Den regionale komiteen for medisinsk og helsefaglig forskningsetikk skal foreta en alminnelig forskningsetisk vurdering av prosjektet. Komiteen kan sette vilkår for godkjenning, blant annet om tiltak for å verne de registrertes grunnleggende rettigheter og interesser.</article></article> <article class="change" data-add-new-part="lov/2008-06-20-44/§12a" id="kapittel-1-dokumentendring-1-endring-9"><article class="defaultP">Ny § 12 a skal lyde:</article><article class="futureLegalArticle" data-name="§12a" id="kapittel-1-dokumentendring-1-endring-9-foreslåttparagraf-1"><span class="futureLegalArticleHeader"><span class="legalArticleValue">§ 12 a</span>. <span class="legalArticleTitle">Oppbevaring av dokumenter for etterprøving og kontroll</span></span><article class="legalP" id="kapittel-1-dokumentendring-1-endring-9-foreslåttparagraf-1-ledd-1">Dokumenter, materiale, opplysninger og liknende som er nødvendig for etterprøving og kontroll av prosjektet, skal oppbevares i minst fem år etter at sluttmelding er sendt den regionale komiteen for medisinsk og helsefaglig forskningsetikk.</article><article class="legalP" id="kapittel-1-dokumentendring-1-endring-9-foreslåttparagraf-1-ledd-2">Den regionale komiteen for medisinsk og helsefaglig forskningsetikk kan bestemme at opplysningene skal oppbevares i lengre tid.</article><article class="legalP" id="kapittel-1-dokumentendring-1-endring-9-foreslåttparagraf-1-ledd-3">Departementet kan gi forskrift om oppbevaring av dokumenter, materiale, opplysninger eller liknende etter at forskningsprosjektet er gjennomført.</article></article></article> <article class="change" data-change-part="lov/2008-06-20-44/kap4" id="kapittel-1-dokumentendring-1-endring-10"><article class="defaultP">Kapittel 4 overskriften skal lyde:</article><span class="futuretitle" id="kapittel-1-dokumentendring-1-endring-10-foreslåttittel-1">Kapittel 4. Samtykke til deltakelse i forskning</span></article> <article class="change" data-change-part="lov/2008-06-20-44/§13" id="kapittel-1-dokumentendring-1-endring-11"><article class="defaultP">§ 13 overskriften skal lyde:</article><article class="futureLegalArticle" data-name="§13" id="kapittel-1-dokumentendring-1-endring-11-foreslåttparagraf-1"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Hovedregel om samtykke til deltakelse i forskning</span></span></article></article> <article class="change" data-change-part="lov/2008-06-20-44/§13/ledd/2/setning/1" id="kapittel-1-dokumentendring-1-endring-12"><article class="defaultP">§ 13 andre ledd første punktum skal lyde:</article><article class="legalP" id="kapittel-1-dokumentendring-1-endring-12-ledd-1">Med samtykke menes enhver frivillig, spesifikk, informert og utvetydig viljesytring fra deltakeren der vedkommende ved en erklæring eller tydelig bekreftelse gir sitt samtykke til å forske på mennesker, humant biologisk materiale eller helseopplysninger.</article></article> <article class="change" data-move-part="lov/2008-06-20-44/§14/ledd/3;;lov/2008-06-20-44/§14/ledd/2" data-repeal-part="lov/2008-06-20-44/§14/ledd/2" id="kapittel-1-dokumentendring-1-endring-13"><article class="defaultP">§ 14 andre ledd oppheves. Nåværende tredje ledd blir andre ledd.</article></article> <article class="change" data-add-new-part="lov/2008-06-20-44/§14a" id="kapittel-1-dokumentendring-1-endring-14"><article class="defaultP">Ny § 14 a skal lyde:</article><article class="futureLegalArticle" data-name="§14a" id="kapittel-1-dokumentendring-1-endring-14-foreslåttparagraf-1"><span class="futureLegalArticleHeader"><span class="legalArticleValue">§ 14 a</span>. <span class="legalArticleTitle">Forskning som innebærer ingen eller liten risiko eller ulempe</span></span><article class="legalP" id="kapittel-1-dokumentendring-1-endring-14-foreslåttparagraf-1-ledd-1">Den regionale komiteen for medisinsk og helsefaglig forskningsetikk kan godkjenne forskningsprosjekter uten at samtykke fra forskningsdeltakerne innhentes, dersom følgende vilkår er oppfylt:<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-14-foreslåttparagraf-1-ledd-1-punkt-1"><article class="legalP" id="kapittel-1-dokumentendring-1-endring-14-foreslåttparagraf-1-ledd-1-punkt-1-ledd-1">Forskningen innebærer ingen eller liten risiko eller ulempe for deltakerne.</article></article></li><li data-li-identifier="b." data-name="b."><article class="listArticle" id="kapittel-1-dokumentendring-1-endring-14-foreslåttparagraf-1-ledd-1-punkt-2"><article class="legalP" id="kapittel-1-dokumentendring-1-endring-14-foreslåttparagraf-1-ledd-1-punkt-2-ledd-1">Det er vanskelig eller umulig å innhente samtykke fra et tilstrekkelig utvalg av gruppen det forskes på.</article></article></li><li data-li-identifier="c." data-name="c."><article class="listArticle" id="kapittel-1-dokumentendring-1-endring-14-foreslåttparagraf-1-ledd-1-punkt-3"><article class="legalP" id="kapittel-1-dokumentendring-1-endring-14-foreslåttparagraf-1-ledd-1-punkt-3-ledd-1">Forskningen antas å ha stor nytteverdi for samfunnet.</article></article></li></ul></article></article></article> <article class="change" data-change-part="lov/2008-06-20-44/§17" id="kapittel-1-dokumentendring-1-endring-15"><article class="defaultP">§ 17 skal lyde:</article><article class="futureLegalArticle" data-name="§17" id="kapittel-1-dokumentendring-1-endring-15-foreslåttparagraf-1"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Hvem som kan samtykke til å delta i forskning</span></span><article class="legalP" id="kapittel-1-dokumentendring-1-endring-15-foreslåttparagraf-1-ledd-1">Personer over 16 år kan samtykke til å delta i helseforskning, med de særlige vilkår og unntak som følger av § 17 a og § 18.</article></article></article> <article class="change" data-add-new-part="lov/2008-06-20-44/§17a" id="kapittel-1-dokumentendring-1-endring-16"><article class="defaultP">Ny § 17 a skal lyde:</article><article class="futureLegalArticle" data-name="§17a" id="kapittel-1-dokumentendring-1-endring-16-foreslåttparagraf-1"><span class="futureLegalArticleHeader"><span class="legalArticleValue">§ 17 a</span>. <span class="legalArticleTitle">Adgangen for personer under 18 år til å delta i forskning</span></span><article class="legalP" id="kapittel-1-dokumentendring-1-endring-16-foreslåttparagraf-1-ledd-1">For at en person mellom 16 og 18 år skal kunne delta i forskning som innebærer legemsinngrep eller legemiddelutprøving, kreves det i tillegg til samtykke etter § 17 tillatelse fra den eller de som har foreldreansvaret.</article><article class="legalP" id="kapittel-1-dokumentendring-1-endring-16-foreslåttparagraf-1-ledd-2">Når forskningsdeltakeren er under 16 år, må den eller de som har foreldreansvaret, gi tillatelse til at barnet deltar i forskningen. Er det to som har foreldreansvar, må begge gi sin tillatelse. Dersom deltakelse i forskningen ikke er inngripende for barnet, er det likevel tilstrekkelig at én av dem gir tillatelse. Dersom det har funnet sted en omsorgsovertakelse etter barnevernsloven § 4-2 eller § 5-1, kan barnevernstjenesten, fosterforeldrene eller institusjonen der barnet bor, gi tillatelse til at barnet deltar i forskningen.</article><article class="legalP" id="kapittel-1-dokumentendring-1-endring-16-foreslåttparagraf-1-ledd-3">Før det gis tillatelse etter andre ledd, skal barnet ha fått informasjon og anledning til å si sin mening om deltakelsen. Det skal legges vekt på hva barnet mener, i samsvar med alder og modenhet. Tillatelsen er gyldig også etter at barnet har fylt 16 år, men barnet kan da selv trekke tillatelsen tilbake. Barnet skal få informasjon om forskningen, samtykket og retten til å trekke samtykket tilbake.</article><article class="legalP" id="kapittel-1-dokumentendring-1-endring-16-foreslåttparagraf-1-ledd-4">Barn under 16 år kan bare delta i forskning dersom følgende vilkår er oppfylt:<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-16-foreslåttparagraf-1-ledd-4-punkt-1"><article class="legalP" id="kapittel-1-dokumentendring-1-endring-16-foreslåttparagraf-1-ledd-4-punkt-1-ledd-1">Eventuell risiko eller ulempe for barnet er ubetydelig.</article></article></li><li data-li-identifier="b." data-name="b."><article class="listArticle" id="kapittel-1-dokumentendring-1-endring-16-foreslåttparagraf-1-ledd-4-punkt-2"><article class="legalP" id="kapittel-1-dokumentendring-1-endring-16-foreslåttparagraf-1-ledd-4-punkt-2-ledd-1">Barnet selv motsetter seg ikke deltakelse.</article></article></li><li data-li-identifier="c." data-name="c."><article class="listArticle" id="kapittel-1-dokumentendring-1-endring-16-foreslåttparagraf-1-ledd-4-punkt-3"><article class="legalP" id="kapittel-1-dokumentendring-1-endring-16-foreslåttparagraf-1-ledd-4-punkt-3-ledd-1">Det er grunn til å anta at resultatene av forskningen kan være til nytte for barnet selv eller for andre barn med samme aldersspesifikke lidelse, sykdom, skade eller tilstand.</article></article></li><li data-li-identifier="d." data-name="d."><article class="listArticle" id="kapittel-1-dokumentendring-1-endring-16-foreslåttparagraf-1-ledd-4-punkt-4"><article class="legalP" id="kapittel-1-dokumentendring-1-endring-16-foreslåttparagraf-1-ledd-4-punkt-4-ledd-1">Tilsvarende forskning kan ikke gjennomføres på personer over 16 år.</article></article></li></ul></article><article class="legalP" id="kapittel-1-dokumentendring-1-endring-16-foreslåttparagraf-1-ledd-5">Dersom barn mellom 12 og 16 år av grunner som bør respekteres, ikke ønsker at den eller de som har foreldreansvaret, eller barnevernstjenesten gjøres kjent med opplysninger om barnet, skal dette varetas.</article><article class="legalP" id="kapittel-1-dokumentendring-1-endring-16-foreslåttparagraf-1-ledd-6">Departementet kan i forskrift bestemme at for spesielle typer forskningsprosjekter kan barn mellom 12 og 16 år selv samtykke til forskning på helseopplysninger, og gi nærmere regler om kravene til et slikt samtykke.</article></article></article> <article class="change" data-change-part="lov/2008-06-20-44/§18" id="kapittel-1-dokumentendring-1-endring-17"><article class="defaultP">§ 18 skal lyde:</article><article class="futureLegalArticle" data-name="§18" id="kapittel-1-dokumentendring-1-endring-17-foreslåttparagraf-1"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Adgangen for personer uten beslutningskompetanse til å delta i forskning</span></span><article class="legalP" id="kapittel-1-dokumentendring-1-endring-17-foreslåttparagraf-1-ledd-1">En person over 16 år som ikke er i stand til å forstå informasjonen og hva et samtykke til å delta i forskningen innebærer, kan ikke selv gi samtykke til å delta i helseforskning.</article><article class="legalP" id="kapittel-1-dokumentendring-1-endring-17-foreslåttparagraf-1-ledd-2">Dersom en person mangler beslutningskompetanse etter første ledd, kan personens nærmeste pårørende gi tillatelse til at personen deltar i forskningen. Pasient- og brukerrettighetsloven § 1-3 bokstav b gjelder tilsvarende for hvem som anses som nærmeste pårørende.</article><article class="legalP" id="kapittel-1-dokumentendring-1-endring-17-foreslåttparagraf-1-ledd-3">Før det gis tillatelse etter andre ledd, skal personen så langt det er mulig ha fått informasjon om hva deltakelse innebærer, og anledning til å si sin mening om deltakelsen. Det skal legges vekt på hva personen mener ut fra den beste tolkningen av personens vilje og preferanser.</article><article class="legalP" id="kapittel-1-dokumentendring-1-endring-17-foreslåttparagraf-1-ledd-4">Forskning basert på tillatelse etter andre ledd kan bare finne sted dersom følgende vilkår er oppfylt:<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-17-foreslåttparagraf-1-ledd-4-punkt-1"><article class="legalP" id="kapittel-1-dokumentendring-1-endring-17-foreslåttparagraf-1-ledd-4-punkt-1-ledd-1">Eventuell risiko eller ulempe for deltakeren er ubetydelig.</article></article></li><li data-li-identifier="b." data-name="b."><article class="listArticle" id="kapittel-1-dokumentendring-1-endring-17-foreslåttparagraf-1-ledd-4-punkt-2"><article class="legalP" id="kapittel-1-dokumentendring-1-endring-17-foreslåttparagraf-1-ledd-4-punkt-2-ledd-1">Deltakeren motsetter seg ikke selv deltakelse, og det er grunn til å tro at deltakeren ikke ville motsatt seg deltakelse hvis vedkommende hadde hatt beslutningskompetanse.</article></article></li><li data-li-identifier="c." data-name="c."><article class="listArticle" id="kapittel-1-dokumentendring-1-endring-17-foreslåttparagraf-1-ledd-4-punkt-3"><article class="legalP" id="kapittel-1-dokumentendring-1-endring-17-foreslåttparagraf-1-ledd-4-punkt-3-ledd-1">Det er grunn til å anta at resultatene av forskningen kan være til nytte for deltakeren selv eller for andre med samme eller tilsvarende sykdom, funksjonsnedsettelse eller svekkelse.</article></article></li><li data-li-identifier="d." data-name="d."><article class="listArticle" id="kapittel-1-dokumentendring-1-endring-17-foreslåttparagraf-1-ledd-4-punkt-4"><article class="legalP" id="kapittel-1-dokumentendring-1-endring-17-foreslåttparagraf-1-ledd-4-punkt-4-ledd-1">Tilsvarende forskning kan ikke gjennomføres på personer med beslutningskompetanse.</article></article></li></ul></article></article></article> <article class="change" data-change-part="lov/2008-06-20-44/§19/ledd/2/setning/2" id="kapittel-1-dokumentendring-1-endring-18"><article class="defaultP">§ 19 andre ledd andre punktum skal lyde:</article><article class="legalP" id="kapittel-1-dokumentendring-1-endring-18-ledd-1">Samtykke etter § 13, jf. §§ 17, 17 a og 18, er en forutsetning for videre forskning og skal innhentes så snart som mulig.</article></article> <article class="change" data-change-part="lov/2008-06-20-44/§29/ledd/1" id="kapittel-1-dokumentendring-1-endring-19"><article class="defaultP">§ 29 første ledd skal lyde:</article><article class="legalP" id="kapittel-1-dokumentendring-1-endring-19-ledd-1">Humant biologisk materiale fra en forskningsbiobank kan bare sendes ut av landet eller tas inn i landet etter godkjenning fra den regionale komiteen for medisinsk og helsefaglig forskningsetikk, og det kan godtgjøres at kravene til samtykke i kapittel 4 er oppfylt.</article></article> <article class="change" data-change-part="lov/2008-06-20-44/§32" id="kapittel-1-dokumentendring-1-endring-20"><article class="defaultP">§ 32 skal lyde:</article><article class="futureLegalArticle" data-name="§32" id="kapittel-1-dokumentendring-1-endring-20-foreslåttparagraf-1"><span class="futureLegalArticleHeader"><span class="legalArticleValue">§ 32</span>. <span class="legalArticleTitle">Utlevering av helseopplysninger til forsikringsselskap, arbeidsgivere, påtalemyndighet eller domstol</span></span><article class="legalP" id="kapittel-1-dokumentendring-1-endring-20-foreslåttparagraf-1-ledd-1">Helseopplysninger kan ikke utleveres i forsikringsøyemed, til arbeidsgiver, til påtalemyndighet eller til domstol, selv om forskningsdeltakeren samtykker til det.</article><article class="legalP" id="kapittel-1-dokumentendring-1-endring-20-foreslåttparagraf-1-ledd-2">Kongen kan i forskrift bestemme at utlevering av helseopplysninger til påtalemyndighet eller domstol helt unntaksvis kan skje dersom svært tungtveiende private eller offentlige interesser gjør dette rettmessig.</article></article></article> <article class="change" data-change-part="lov/2008-06-20-44/§33" id="kapittel-1-dokumentendring-1-endring-21"><article class="defaultP">§ 33 skal lyde:</article><article class="futureLegalArticle" data-name="§33" id="kapittel-1-dokumentendring-1-endring-21-foreslåttparagraf-1"><span class="futureLegalArticleHeader"><span class="legalArticleValue">§ 33</span>. <span class="legalArticleTitle">Klage ved avslag på krav om sletting</span></span><article class="legalP" id="kapittel-1-dokumentendring-1-endring-21-foreslåttparagraf-1-ledd-1">Dersom forskningsdeltakeren har fått avslag på krav om sletting av helseopplysninger om seg selv, kan avslaget klages inn for den regionale komiteen for medisinsk og helsefaglig forskningsetikk.</article></article></article> <article class="change" data-repeal-part="lov/2008-06-20-44/§34 lov/2008-06-20-44/§36 lov/2008-06-20-44/§38" id="kapittel-1-dokumentendring-1-endring-22"><article class="defaultP">§§ 34, 36 og 38 oppheves.</article></article> <article class="change" data-change-part="lov/2008-06-20-44/§44/ledd/1/setning/1" id="kapittel-1-dokumentendring-1-endring-23"><article class="defaultP">§ 44 første ledd første punktum skal lyde:</article><article class="legalP" id="kapittel-1-dokumentendring-1-endring-23-ledd-1">Den regionale komiteen for medisinsk og helsefaglig forskningsetikk skal føre en systematisk fortegnelse over innmeldte og avsluttede forskningsprosjekter basert på opplysninger i søknad, eventuelt forskningsprotokoll, og sluttmelding, jf. § 9 andre ledd andre punktum, §§ 10, 11 og 12.</article></article></article></section><section class="section" data-name="kapII" id="kapittel-2" data-lovdata-URL="LTI/lov/2025-06-20-71/KAPITTEL_2"><h2 data-text-align="center">II</h2><article class="document-change" data-document="lov/1999-07-02-64" id="kapittel-2-dokumentendring-1"><article class="defaultP">I lov 2. juli 1999 nr. 64 om helsepersonell m.v. gjøres følgende endringer:</article> <article class="change" data-add-new-part="lov/1999-07-02-64/§29/ledd/1/bokstav/b" data-change-part="lov/1999-07-02-64/§29/ledd/1/bokstav/a" id="kapittel-2-dokumentendring-1-endring-1"><article class="defaultP">§ 29 første ledd bokstav a og ny bokstav b skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-2-dokumentendring-1-endring-1-punkt-1"><article class="legalP" id="kapittel-2-dokumentendring-1-endring-1-punkt-1-ledd-1">opplysningene skal brukes til et uttrykkelig angitt formål knyttet til statistikk, helseanalyser, forskning, utvikling og bruk av beslutningsstøtteverktøy, kvalitetsforbedring, planlegging, styring eller beredskap for å fremme helse, forebygge sykdom og skade eller gi bedre helse- og omsorgstjenester,</article></article></li><li data-li-identifier="b." data-name="b."><article class="listArticle" id="kapittel-2-dokumentendring-1-endring-1-punkt-2"><article class="legalP" id="kapittel-2-dokumentendring-1-endring-1-punkt-2-ledd-1">det er umulig eller vanskelig å innhente samtykke fra et tilstrekkelig utvalg av de registrerte,</article></article></li></ul></article></article> <article class="change" data-move-part="lov/1999-07-02-64/§29/ledd/1/bokstav/b;;lov/1999-07-02-64/§29/ledd/1/bokstav/c lov/1999-07-02-64/§29/ledd/1/bokstav/c;;lov/1999-07-02-64/§29/ledd/1/bokstav/d" id="kapittel-2-dokumentendring-1-endring-2"><article class="defaultP">Nåværende bokstav b og c blir bokstav c og ny bokstav d.</article></article> <article class="change" data-change-part="lov/1999-07-02-64/§29b" id="kapittel-2-dokumentendring-1-endring-3"><article class="defaultP">§ 29 b skal lyde:</article><article class="futureLegalArticle" data-name="§29b" id="kapittel-2-dokumentendring-1-endring-3-foreslåttparagraf-1"><span class="futureLegalArticleHeader"><span class="legalArticleValue">§ 29 b</span>. <span class="legalArticleTitle">Deltakende observasjon</span></span><article class="legalP" id="kapittel-2-dokumentendring-1-endring-3-foreslåttparagraf-1-ledd-1">Departementet kan etter søknad bestemme at lovbestemt taushetsplikt ikke skal være til hinder for deltakende observasjon av helsepersonells yrkesutøvelse. Vilkårene i § 29 gjelder tilsvarende.</article><article class="legalP" id="kapittel-2-dokumentendring-1-endring-3-foreslåttparagraf-1-ledd-2">Myndigheten etter første ledd kan delegeres til underordnet forvaltningsorgan eller legges til den regionale komiteen for medisinsk og helsefaglig forskningsetikk.</article></article></article></article></section><section class="section" data-name="kapIII" id="kapittel-3" data-lovdata-URL="LTI/lov/2025-06-20-71/KAPITTEL_3"><h2 data-text-align="center">III</h2><article class="document-change" data-document="lov/2014-06-20-43" id="kapittel-3-dokumentendring-1"><article class="defaultP">I lov 20. juni 2014 nr. 43 om helseregistre og behandling av helseopplysninger gjøres følgende endringer:</article> <article class="change" data-change-part="lov/2014-06-20-43/§19/ledd/3" id="kapittel-3-dokumentendring-1-endring-1"><article class="defaultP">§ 19 tredje ledd skal lyde:</article><article class="legalP" id="kapittel-3-dokumentendring-1-endring-1-ledd-1">Dataansvarlige for helseregistre skal på forespørsel utarbeide og tilgjengeliggjøre statistikk basert på opplysninger i registeret og opplysninger som er sammenstilt etter § 19 c, dersom statistikken skal brukes for å fremme helse, forebygge sykdom og skade eller gi bedre helse- og omsorgstjenester og statistikken skal brukes innenfor registerets formål, til forskning, til statistikk eller til bruk eller utvikling av beslutningsstøtteverktøy.</article></article> <article class="change" data-add-new-part="lov/2014-06-20-43/§19a/ledd/1/bokstav/b" data-change-part="lov/2014-06-20-43/§19a/ledd/1/bokstav/a" id="kapittel-3-dokumentendring-1-endring-2"><article class="defaultP">§ 19 a første ledd bokstav a og b skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-3-dokumentendring-1-endring-2-punkt-1"><article class="legalP" id="kapittel-3-dokumentendring-1-endring-2-punkt-1-ledd-1">opplysningene skal brukes til et uttrykkelig angitt formål for å fremme helse, forebygge sykdom og skade eller gi bedre helse- og omsorgstjenester,</article></article></li><li data-li-identifier="b." data-name="b."><article class="listArticle" id="kapittel-3-dokumentendring-1-endring-2-punkt-2"><article class="legalP" id="kapittel-3-dokumentendring-1-endring-2-punkt-2-ledd-1">opplysningene skal brukes innenfor registerets formål, til forskning, til statistikk eller til bruk eller utvikling av beslutningsstøtteverktøy,</article></article></li></ul></article></article> <article class="change" data-move-part="lov/2014-06-20-43/§19a/ledd/1/bokstav/b;;lov/2014-06-20-43/§19a/ledd/1/bokstav/c lov/2014-06-20-43/§19a/ledd/1/bokstav/c;;lov/2014-06-20-43/§19a/ledd/1/bokstav/d lov/2014-06-20-43/§19a/ledd/1/bokstav/d;;lov/2014-06-20-43/§19a/ledd/1/bokstav/e" id="kapittel-3-dokumentendring-1-endring-3"><article class="defaultP">Nåværende bokstav b til d blir ny bokstav c til e.</article></article> <article class="change" data-change-part="lov/2014-06-20-43/§19a/ledd/5/setning/2" id="kapittel-3-dokumentendring-1-endring-4"><article class="defaultP">§ 19 a femte ledd andre punktum skal lyde:</article><article class="legalP" id="kapittel-3-dokumentendring-1-endring-4-ledd-1">For tilgjengeliggjøring til medisinsk og helsefaglig forskning skal mottakeren ha fått forhåndsgodkjenning fra den regionale komiteen for medisinsk og helsefaglig forskningsetikk dersom dette er et krav etter helseforskningsloven § 9.</article></article> <article class="change" data-add-new-part="lov/2014-06-20-43/§19e/ledd/1/bokstav/b lov/2014-06-20-43/§19e/ledd/1/bokstav/c" data-change-part="lov/2014-06-20-43/§19e/ledd/1/bokstav/a" id="kapittel-3-dokumentendring-1-endring-5"><article class="defaultP">§ 19 e første ledd bokstav a, b og c skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-3-dokumentendring-1-endring-5-punkt-1"><article class="legalP" id="kapittel-3-dokumentendring-1-endring-5-punkt-1-ledd-1">opplysningene skal brukes til et uttrykkelig angitt formål for å fremme helse, forebygge sykdom og skade eller gi bedre helse- og omsorgstjenester,</article></article></li><li data-li-identifier="b." data-name="b."><article class="listArticle" id="kapittel-3-dokumentendring-1-endring-5-punkt-2"><article class="legalP" id="kapittel-3-dokumentendring-1-endring-5-punkt-2-ledd-1">opplysningene skal brukes innenfor registerets formål, til forskning, til statistikk eller til bruk eller utvikling av beslutningsstøtteverktøy,</article></article></li><li data-li-identifier="c." data-name="c."><article class="listArticle" id="kapittel-3-dokumentendring-1-endring-5-punkt-3"><article class="legalP" id="kapittel-3-dokumentendring-1-endring-5-punkt-3-ledd-1">det er umulig eller vanskelig å innhente samtykke fra et tilstrekkelig utvalg av de registrerte,</article></article></li></ul></article></article> <article class="change" data-move-part="lov/2014-06-20-43/§19e/ledd/1/bokstav/b;;lov/2014-06-20-43/§19e/ledd/1/bokstav/d lov/2014-06-20-43/§19e/ledd/1/bokstav/c;;lov/2014-06-20-43/§19e/ledd/1/bokstav/e" id="kapittel-3-dokumentendring-1-endring-6"><article class="defaultP">Nåværende bokstav b og c blir ny bokstav d og e.</article></article> <article class="change" data-change-part="lov/2014-06-20-43/§19e/ledd/4/setning/2" id="kapittel-3-dokumentendring-1-endring-7"><article class="defaultP">§ 19 e fjerde ledd andre punktum skal lyde:</article><article class="legalP" id="kapittel-3-dokumentendring-1-endring-7-ledd-1">For tilgjengeliggjøring til medisinsk og helsefaglig forskning skal mottakeren ha fått forhåndsgodkjenning fra den regionale komiteen for medisinsk og helsefaglig forskningsetikk dersom dette er et krav etter helseforskningsloven § 9.</article></article></article></section><section class="section" data-name="kapIV" id="kapittel-4" data-lovdata-URL="LTI/lov/2025-06-20-71/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Loven trer i kraft fra den tiden Kongen bestemmer. Kongen kan bestemme at de enkelte bestemmelsene i loven skal tre i kraft til forskjellig tid.</article></section></main></body></html>