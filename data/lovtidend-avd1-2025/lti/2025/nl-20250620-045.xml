<!DOCTYPE html><html lang="nb"><head><title>Lov om endringer i arbeidsmiljøloven (lovens anvendelse for fornybar energiproduksjon til havs)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2025-06-20-45</dd><dt class="dokid">DokumentID</dt><dd class="dokid">LTI/lov/2025-06-20-45</dd><dt class="ministry">Departement</dt><dd class="ministry"><ul><li>Energidepartementet</li></ul></dd><dt class="dateInForce">I kraft fra</dt><dd class="dateInForce">2026-01-01</dd><dt class="changesToDocuments">Endrer</dt><dd class="changesToDocuments"><ul><li>lov/2005-06-17-62</li></ul></dd><dt class="legalArea">Rettsområde</dt><dd class="legalArea"><ul><li>Arbeidsrett &gt; Ansettelse. Avskjed. Oppsigelse</li> <li>Arbeidsrett &gt; Arbeidsforhold. Sysselsetting</li> <li>Arbeidsrett &gt; Arbeidsmiljø</li> <li>Arbeidsrett &gt; Arbeidstvister</li> <li>Arbeidsrett &gt; Likestilling og diskriminering</li> <li>Arbeidsrett &gt; Offentlige tjenestemenn</li> <li>Arbeidsrett &gt; Tariffavtaler</li> <li>HMS og beredskaps- og sikkerhetsrett &gt; Helse, miljø og sikkerhet</li></ul></dd><dt class="dateOfPublication">Kunngjort</dt><dd class="dateOfPublication">2025-06-20 12:45</dd><dt class="journalNumber">Journalnummer</dt><dd class="journalNumber">2025-0545</dd><dt class="titleShort">Korttittel</dt><dd class="titleShort">Endringslov til arbeidsmiljøloven</dd><dt class="title">Tittel</dt><dd class="title">Lov om endringer i arbeidsmiljøloven (lovens anvendelse for fornybar energiproduksjon til havs)</dd><dt class="miscInformation">Annet om dokumentet</dt><dd class="miscInformation">Prop. 75 L (2024–2025), Innst. 389 L (2024–2025), Lovvedtak 72 (2024–2025). Stortingets første og andre gangs behandling hhv. 27. mai og 2. juni 2025. Fremmet av Energidepartementet.</dd><dt class="refid">RefID</dt><dd class="refid">lov/2025-06-20-45</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i arbeidsmiljøloven (lovens anvendelse for fornybar energiproduksjon til havs)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2025-06-20-45" id="dokument"><h1>Lov om endringer i arbeidsmiljøloven (lovens anvendelse for fornybar energiproduksjon til havs)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2025-06-20-45/KAPITTEL_1"><h2 data-text-align="center">I</h2><article class="document-change" data-document="lov/2005-06-17-62" id="kapittel-1-dokumentendring-1"><article class="change" data-change-part="lov/2005-06-17-62/§1-3" id="kapittel-1-dokumentendring-1-endring-1"><article class="defaultP">I lov 17. juni 2005 nr. 62 om arbeidsmiljø, arbeidstid og stillingsvern mv. skal § 1-3 lyde:</article><article class="futureLegalArticle" data-name="§1-3" id="kapittel-1-dokumentendring-1-endring-1-foreslåttparagraf-1"><span class="futureLegalArticleHeader"><span class="legalArticleValue">§ 1-3</span>. <span class="legalArticleTitle">Virksomhet til havs</span></span><article class="numberedLegalP" data-numerator="1" id="kapittel-1-dokumentendring-1-endring-1-foreslåttparagraf-1-nummer-1">(1) Loven gjelder for virksomhet i forbindelse med undersøkelse etter og utnyttelse av naturforekomster på havbunnen eller i dens undergrunn, i indre norske farvann, norsk sjøterritorium og den norske del av kontinentalsokkelen.</article><article class="numberedLegalP" data-numerator="2" id="kapittel-1-dokumentendring-1-endring-1-foreslåttparagraf-1-nummer-2">(2) Loven gjelder for virksomhet i forbindelse med fornybar energiproduksjon og omforming og overføring av elektrisk energi til havs.</article><article class="numberedLegalP" data-numerator="3" id="kapittel-1-dokumentendring-1-endring-1-foreslåttparagraf-1-nummer-3">(3) Loven gjelder for virksomhet som nevnt i første og annet ledd i området utenfor den norske del av kontinentalsokkelen dersom dette følger av særskilt avtale med fremmed stat eller av folkeretten for øvrig.</article><article class="numberedLegalP" data-numerator="4" id="kapittel-1-dokumentendring-1-endring-1-foreslåttparagraf-1-nummer-4">(4) Departementet kan gi forskrift om at virksomhet som nevnt i første til tredje ledd skal unntas helt eller delvis fra loven. Departementet kan også gi forskrift om at loven helt eller delvis skal gjelde for virksomhet som nevnt i første ledd i områder utenfor den norske del av kontinentalsokkelen dersom det foretas undersøkelser eller utnyttelse av naturforekomster på havbunnen eller i dens undergrunn fra en innretning registrert i norsk skipsregister, eller det gjennomføres bemannede undervannsoperasjoner fra en innretning eller et fartøy registrert i norsk skipsregister. Departementet kan også gi forskrift om at loven skal gjelde ved forflytning av innretning eller fartøy som nevnt.</article><article class="numberedLegalP" data-numerator="5" id="kapittel-1-dokumentendring-1-endring-1-foreslåttparagraf-1-nummer-5">(5) I forskrift etter denne paragrafen kan det også fastsettes særregler.</article></article></article></article></section><section class="section" data-name="kapII" id="kapittel-2" data-lovdata-URL="LTI/lov/2025-06-20-45/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra 1. januar 2026.</article></section></main></body></html>