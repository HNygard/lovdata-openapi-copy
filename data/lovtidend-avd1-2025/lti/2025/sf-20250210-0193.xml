<!DOCTYPE html><html lang="nb"><head><title>Vedtak om endring i bestemmelser om årsregnskap mv. for Norges Bank</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-02-10-193</dd><dt class="dokid">DokumentID</dt><dd class="dokid">LTI/forskrift/2025-02-10-193</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Avdeling for formuesforvaltning</li></ul></dd><dt class="dateInForce">I kraft fra</dt><dd class="dateInForce">Med virkning fra og med regnskapsåret 2024</dd><dt class="changesToDocuments">Endrer</dt><dd class="changesToDocuments"><ul><li>forskrift/2019-12-19-2032</li></ul></dd><dt class="basedOn">Hjemmel</dt><dd class="basedOn"><ul><li>lov/2019-06-21-31/§4-3</li><li>lov/2019-06-21-31/§4-4</li></ul></dd><dt class="dateOfPublication">Kunngjort</dt><dd class="dateOfPublication">2025-02-13 14:40</dd><dt class="journalNumber">Journalnummer</dt><dd class="journalNumber">2025-0147</dd><dt class="titleShort">Korttittel</dt><dd class="titleShort">Endr. i regnskapsinstruksen</dd><dt class="title">Tittel</dt><dd class="title">Vedtak om endring i bestemmelser om årsregnskap mv. for Norges Bank</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 10. februar 2025 med hjemmel i lov 21. juni 2019 nr. 31 om Norges Bank og pengevesenet mv. (sentralbankloven) § 4-3 første ledd og § 4-4 annet ledd.</dd><dt class="refid">RefID</dt><dd class="refid">forskrift/2025-02-10-193</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om endring i bestemmelser om årsregnskap mv. for Norges Bank<ul class="tocSubUl"><li>I<ul class="tocSubUl"><li>§ 2-3. Bærekraftsrapportering</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-02-10-193" id="dokument"><h1>Vedtak om endring i bestemmelser om årsregnskap mv. for Norges Bank</h1><section class="section" data-name="kapI" id="kapittel-1" data-lovdata-URL="LTI/forskrift/2025-02-10-193/KAPITTEL_1"><h2 data-text-align="center">I</h2><article class="defaultP">I bestemmelser 19. desember 2019 nr. 2032 om årsregnskap mv. for Norges Bank (regnskapsinstruksen) gjøres følgende endringer:</article> <article class="defaultP" margin-top="true">§ 2-1 første ledd skal lyde:</article><article class="numberedLegalP" data-numerator="1" id="kapittel-1-nummer-1">(1) Norges Bank skal utarbeide årsregnskap og årsberetning etter regnskapslovens bestemmelser med de unntak og tillegg som følger av denne instruksen. Norges Bank skal følge regnskapslovens bestemmelser for foretak av allmenn interesse.</article> <article class="defaultP" margin-top="true">Nåværende §§ 2-3 og 2-4 blir §§ 2-4 og 2-5.</article> <article class="defaultP" margin-top="true">§ 2-3 skal lyde:</article><article class="futureLegalArticle" data-name="§2-3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-3</span>. <span class="legalArticleTitle">Bærekraftsrapportering</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Norges Bank skal i årsberetningen redegjøre for miljø, sosiale forhold, arbeidsmiljø, likestilling og ikke-diskriminering, overholdelse av menneskerettigheter og bekjempelse av korrupsjon og bestikkelser. Opplysningene skal gis i det omfang som er nødvendig for å forstå foretakets utvikling, resultat, stilling og konsekvenser av foretakets virksomhet.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Redegjørelsen skal minst inneholde:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-nummer-2-punkt-1"><article class="legalP" id="kapittel-1-foreslåttparagraf-1-nummer-2-punkt-1-ledd-1">en beskrivelse av Norges Banks forretningsmodell,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-nummer-2-punkt-2"><article class="legalP" id="kapittel-1-foreslåttparagraf-1-nummer-2-punkt-2-ledd-1">en beskrivelse av Norges Banks retningslinjer for håndtering av forhold som nevnt i første ledd første punktum, herunder gjennomførte aktsomhetsvurderinger,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-nummer-2-punkt-3"><article class="legalP" id="kapittel-1-foreslåttparagraf-1-nummer-2-punkt-3-ledd-1">virkninger av retningslinjene,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-nummer-2-punkt-4"><article class="legalP" id="kapittel-1-foreslåttparagraf-1-nummer-2-punkt-4-ledd-1">de vesentlige risikoene knyttet til Norges Banks virksomhet som omhandler forhold som nevnt i første ledd første punktum. Der det er relevant og vesentlig, skal det opplyses om forretningsforbindelser, produkter eller tjenester som kan forventes å ha negativ påvirkning på forhold som nevnt i første ledd første punktum, samt hvordan Norges Bank håndterer disse risikoene,</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-1-nummer-2-punkt-5"><article class="legalP" id="kapittel-1-foreslåttparagraf-1-nummer-2-punkt-5-ledd-1">resultatindikatorer som er relevante for Norges Banks virksomhet.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Opplysninger om fremtidig utvikling eller forhold som det forhandles om, kan utelates fra redegjørelsen dersom styret mener at offentliggjøring vil være til alvorlig skade for Norges Banks forretningsmessige situasjon, forutsatt at en slik utelatelse ikke hindrer en rimelig og balansert forståelse av Norges Banks utvikling, resultat, stilling og konsekvenser av dets virksomhet</article></article> <article class="defaultP" margin-top="true">§ 2-4 første ledd skal lyde:</article><article class="numberedLegalP" data-numerator="1" id="kapittel-1-nummer-2">(1) Kravene til årsberetningens innhold etter regnskapsloven § 2-2 åttende og niende ledd og § 2-9 første til tredje ledd gjelder ikke. Regnskapsloven § 2-2 syvende ledd og §§ 2-3 til 2-8, gjelder ikke.</article></section><section class="section" data-name="kapII" id="kapittel-2" data-lovdata-URL="LTI/forskrift/2025-02-10-193/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene under del I trer i kraft med virkning fra og med regnskapsåret 2024.</article></section></main></body></html>