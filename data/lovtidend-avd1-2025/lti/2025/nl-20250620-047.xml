<!DOCTYPE html><html lang="nb"><head><title>Lov om endringer i regnskapsførerloven, hvitvaskingsloven og regnskapsloven (diverse endringer)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2025-06-20-47</dd><dt class="dokid">DokumentID</dt><dd class="dokid">LTI/lov/2025-06-20-47</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1998-07-17-56</li><li>lov/2018-06-01-23</li><li>lov/2022-12-16-90</li></ul></dd><dt class="legalArea">Rettsområde</dt><dd class="legalArea"><ul><li>Bank, finans og regnskapsrett &gt; Regnskap</li> <li>Bank, finans og regnskapsrett &gt; Banker</li> <li>Bank, finans og regnskapsrett &gt; Betalingsformidling</li> <li>Bank, finans og regnskapsrett &gt; Revisjon</li> <li>EU/EØS-rett &gt; Finansielle tjenester</li> <li>Strafferett &gt; Vinning</li></ul></dd><dt class="dateOfPublication">Kunngjort</dt><dd class="dateOfPublication">2025-06-20 12:45</dd><dt class="journalNumber">Journalnummer</dt><dd class="journalNumber">2025-0616</dd><dt class="titleShort">Korttittel</dt><dd class="titleShort">Endringslov til regnskapsførerloven, hvitvaskingsloven og regnskapsloven</dd><dt class="title">Tittel</dt><dd class="title">Lov om endringer i regnskapsførerloven, hvitvaskingsloven og regnskapsloven (diverse endringer)</dd><dt class="miscInformation">Annet om dokumentet</dt><dd class="miscInformation">Prop. 120 L (2024–2025), Innst. 441 L (2024–2025), Lovvedtak 102 (2024–2025). Stortingets første og andre gangs behandling hhv. 4. og 10. juni 2025. Fremmet av Finansdepartementet.</dd><dt class="refid">RefID</dt><dd class="refid">lov/2025-06-20-47</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i regnskapsførerloven, hvitvaskingsloven og regnskapsloven (diverse endringer)<ul class="tocSubUl"><li>I</li><li>II</li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/lov/2025-06-20-47" id="dokument"><h1>Lov om endringer i regnskapsførerloven, hvitvaskingsloven og regnskapsloven (diverse endringer)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 17. juli 1998 nr. 56 om årsregnskap m.v. (regnskapsloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 1. juni 2018 nr. 23 om tiltak mot hvitvasking og terrorfinansiering (hvitvaskingsloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 16. desember 2022 nr. 90 om regnskapsførere (regnskapsførerloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2025-06-20-47/KAPITTEL_1"><h2 data-text-align="center">I</h2><article class="document-change" data-document="lov/1998-07-17-56" id="kapittel-1-dokumentendring-1"><article class="defaultP">I lov 17. juli 1998 nr. 56 om årsregnskap m.v. gjøres følgende endringer:</article> <article class="change" data-change-part="lov/1998-07-17-56/§3-8/ledd/1" id="kapittel-1-dokumentendring-1-endring-1"><article class="defaultP">§ 3-8 første ledd skal lyde:</article><article class="numberedLegalP" data-numerator="1" id="kapittel-1-dokumentendring-1-endring-1-nummer-1">(1) Et datterselskap skal utelates fra konsolideringen etter § 3-2 annet ledd hvis aksjene eller andelene i datterselskapet er anskaffet med sikte på midlertidig eie og holdes i påvente av salg. Et datterselskap kan utelates fra konsolidering hvis det er særlig vanskelig og uforholdsmessig kostbart å hente inn informasjon om datterselskapet innen en rimelig frist, eller det foreligger alvorlige og langvarige begrensninger som i vesentlig grad er til hinder for morselskapets utøvelse av sine rettigheter.</article></article></article></section><section class="section" data-name="kapII" id="kapittel-2" data-lovdata-URL="LTI/lov/2025-06-20-47/KAPITTEL_2"><h2 data-text-align="center">II</h2><article class="document-change" data-document="lov/2018-06-01-23" id="kapittel-2-dokumentendring-1"><article class="defaultP">I lov 1. juni 2018 nr. 23 om tiltak mot hvitvasking og terrorfinansiering gjøres følgende endringer:</article> <article class="change" data-change-part="lov/2018-06-01-23/§4/ledd/2/bokstav/c" id="kapittel-2-dokumentendring-1-endring-1"><article class="defaultP">§ 4 annet ledd bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-2-dokumentendring-1-endring-1-punkt-1"><article class="legalP" id="kapittel-2-dokumentendring-1-endring-1-punkt-1-ledd-1">advokater, advokatforetak og andre som ervervsmessig eller stadig yter selvstendig rettshjelp, når de på klientens vegne utfører finansiell transaksjon eller en transaksjon som gjelder fast eiendom, eller når de bistår ved planlegging eller utføring av transaksjon for klient i forbindelse med <ul class="defaultList"><li data-li-identifier="1." data-name="1."><article class="listArticle" id="kapittel-2-dokumentendring-1-endring-1-punkt-1-ledd-1-punkt-1"><article class="legalP" id="kapittel-2-dokumentendring-1-endring-1-punkt-1-ledd-1-punkt-1-ledd-1">kjøp og salg av fast eiendom eller virksomhet</article></article></li><li data-li-identifier="2." data-name="2."><article class="listArticle" id="kapittel-2-dokumentendring-1-endring-1-punkt-1-ledd-1-punkt-2"><article class="legalP" id="kapittel-2-dokumentendring-1-endring-1-punkt-1-ledd-1-punkt-2-ledd-1">forvaltning av en klients penger, verdipapir eller andre aktiva</article></article></li><li data-li-identifier="3." data-name="3."><article class="listArticle" id="kapittel-2-dokumentendring-1-endring-1-punkt-1-ledd-1-punkt-3"><article class="legalP" id="kapittel-2-dokumentendring-1-endring-1-punkt-1-ledd-1-punkt-3-ledd-1">åpning eller forvaltning av bank- eller verdipapirkonto</article></article></li><li data-li-identifier="4." data-name="4."><article class="listArticle" id="kapittel-2-dokumentendring-1-endring-1-punkt-1-ledd-1-punkt-4"><article class="legalP" id="kapittel-2-dokumentendring-1-endring-1-punkt-1-ledd-1-punkt-4-ledd-1">fremskaffelse av nødvendig kapital til opprettelse, drift eller ledelse av selskap</article></article></li><li data-li-identifier="5." data-name="5."><article class="listArticle" id="kapittel-2-dokumentendring-1-endring-1-punkt-1-ledd-1-punkt-5"><article class="legalP" id="kapittel-2-dokumentendring-1-endring-1-punkt-1-ledd-1-punkt-5-ledd-1">opprettelse, drift eller ledelse av selskap, fond eller en lignende juridisk person eller formuesmasse, herunder utenlandsk trust eller tilsvarende juridisk arrangement.</article></article></li></ul></article></article></li></ul></article></article> <article class="change" data-add-new-part="lov/2018-06-01-23/§4/ledd/4/setning/2" id="kapittel-2-dokumentendring-1-endring-2"><article class="defaultP">§ 4 fjerde ledd nytt annet punktum skal lyde:</article><article class="legalP" id="kapittel-2-dokumentendring-1-endring-2-ledd-1">Dette gjelder likevel ikke rapporteringspliktige advokater når de driver eiendomsmegling i medhold av norsk advokatbevilling etter eiendomsmeglingsloven § 2-1 første ledd nr. 2.</article></article> <article class="change" data-change-part="lov/2018-06-01-23/§21/ledd/2" id="kapittel-2-dokumentendring-1-endring-3"><article class="defaultP">§ 21 annet ledd skal lyde:</article><article class="numberedLegalP" data-numerator="2" id="kapittel-2-dokumentendring-1-endring-3-nummer-1">(2) Første ledd gjelder ikke når rapporteringspliktige som nevnt i § 4 annet ledd bokstav c fastslår en klients rettsstilling eller bistår en klient i forbindelse med rettergang.</article></article> <article class="change" data-change-part="lov/2018-06-01-23/§22/ledd/1/bokstav/l" id="kapittel-2-dokumentendring-1-endring-4"><article class="defaultP">§ 22 første ledd bokstav l skal lyde:<ul class="defaultList"><li data-li-identifier="l." data-name="l."><article class="listArticle" id="kapittel-2-dokumentendring-1-endring-4-punkt-1"><article class="legalP" id="kapittel-2-dokumentendring-1-endring-4-punkt-1-ledd-1">advokat, advokatforetak og annen som ervervsmessig eller stadig yter rettshjelp</article></article></li></ul></article></article> <article class="change" data-change-part="lov/2018-06-01-23/§24/ledd/5" id="kapittel-2-dokumentendring-1-endring-5"><article class="defaultP">§ 24 femte ledd skal lyde:</article><article class="numberedLegalP" data-numerator="5" id="kapittel-2-dokumentendring-1-endring-5-nummer-1">(5) Fjerde ledd gjelder ikke når rapporteringspliktige som nevnt i § 4 annet ledd bokstav c fastslår en klients rettsstilling eller bistår en klient i forbindelse med rettergang.</article></article> <article class="change" data-change-part="lov/2018-06-01-23/§26/ledd/3" id="kapittel-2-dokumentendring-1-endring-6"><article class="defaultP">§ 26 tredje ledd skal lyde:</article><article class="numberedLegalP" data-numerator="3" id="kapittel-2-dokumentendring-1-endring-6-nummer-1">(3) Rapporteringspliktige som nevnt i § 4 annet ledd bokstav c skal ikke oversende opplysninger som de mottar fra eller innhenter om klienten når de fastslår en klients rettsstilling eller bistår en klient i forbindelse med rettergang. Tilsvarende gjelder for andre rapporteringspliktige når de bistår rapporteringspliktige som nevnt i § 4 annet ledd bokstav c i arbeid som nevnt i første punktum. Departementet kan i forskrift gi regler om at rapporteringspliktige som nevnt i § 4 annet ledd bokstav c skal oversende opplysninger til Økokrim via et annet organ.</article></article> <article class="change" data-change-part="lov/2018-06-01-23/§49/ledd/1/setning/2" id="kapittel-2-dokumentendring-1-endring-7"><article class="defaultP">§ 49 første ledd annet punktum skal lyde:</article><article class="legalP" id="kapittel-2-dokumentendring-1-endring-7-ledd-1">For ileggelse av overtredelsesgebyr til rapporteringspliktige foretak gjelder forvaltningsloven § 46 første ledd første punktum.</article></article></article></section><section class="section" data-name="kapIII" id="kapittel-3" data-lovdata-URL="LTI/lov/2025-06-20-47/KAPITTEL_3"><h2 data-text-align="center">III</h2><article class="document-change" data-document="lov/2022-12-16-90" id="kapittel-3-dokumentendring-1"><article class="defaultP">I lov 16. desember 2022 nr. 90 om regnskapsførere gjøres følgende endringer:</article> <article class="change" data-change-part="lov/2022-12-16-90/§1-1/ledd/2" id="kapittel-3-dokumentendring-1-endring-1"><article class="defaultP">§ 1-1 annet ledd skal lyde:</article><article class="legalP" id="kapittel-3-dokumentendring-1-endring-1-ledd-1">Loven gjelder også når:<ul class="defaultList"><li data-li-identifier="a." data-name="a."><article class="listArticle" id="kapittel-3-dokumentendring-1-endring-1-ledd-1-punkt-1"><article class="legalP" id="kapittel-3-dokumentendring-1-endring-1-ledd-1-punkt-1-ledd-1">et regnskapsforetak i tilknytning til et regnskapsoppdrag har adgang til å belaste oppdragsgivers bankkonto med utbetalinger,</article></article></li><li data-li-identifier="b." data-name="b."><article class="listArticle" id="kapittel-3-dokumentendring-1-endring-1-ledd-1-punkt-2"><article class="legalP" id="kapittel-3-dokumentendring-1-endring-1-ledd-1-punkt-2-ledd-1">et regnskapsforetak i tilknytning til et regnskapsoppdrag oppbevarer oppdragsgivers midler på regnskapsforetakets konto (klientkonto),</article></article></li><li data-li-identifier="c." data-name="c."><article class="listArticle" id="kapittel-3-dokumentendring-1-endring-1-ledd-1-punkt-3"><article class="legalP" id="kapittel-3-dokumentendring-1-endring-1-ledd-1-punkt-3-ledd-1">et regnskapsforetak utfører bokføring eller utarbeider årsregnskap for en oppdragsgiver som ikke har plikter som nevnt i § 1-2 første ledd,</article></article></li><li data-li-identifier="d." data-name="d."><article class="listArticle" id="kapittel-3-dokumentendring-1-endring-1-ledd-1-punkt-4"><article class="legalP" id="kapittel-3-dokumentendring-1-endring-1-ledd-1-punkt-4-ledd-1">et regnskapsforetak utarbeider regnskapsrapportering som er unntatt som pliktig regnskapsrapportering i medhold av bokføringsloven § 3, og</article></article></li><li data-li-identifier="e." data-name="e."><article class="listArticle" id="kapittel-3-dokumentendring-1-endring-1-ledd-1-punkt-5"><article class="legalP" id="kapittel-3-dokumentendring-1-endring-1-ledd-1-punkt-5-ledd-1">et regnskapsforetak eller en statsautorisert regnskapsfører avgir en bekreftelse i henhold til lov, forskrift eller krav fra offentlig myndighet.</article></article></li></ul></article></article> <article class="change" data-repeal-part="lov/2022-12-16-90/§5-2/ledd/3" id="kapittel-3-dokumentendring-1-endring-2"><article class="defaultP">§ 5-2 tredje ledd oppheves.</article></article> <article class="change" data-add-new-part="lov/2022-12-16-90/§5-6" id="kapittel-3-dokumentendring-1-endring-3"><article class="defaultP">Ny § 5-6 skal lyde:</article><article class="futureLegalArticle" data-name="§5-6" id="kapittel-3-dokumentendring-1-endring-3-foreslåttparagraf-1"><span class="futureLegalArticleHeader"><span class="legalArticleValue">§ 5-6</span>. <span class="legalArticleTitle">Forskrifter om oppdrag og klientkonto</span></span><article class="legalP" id="kapittel-3-dokumentendring-1-endring-3-foreslåttparagraf-1-ledd-1">Departementet kan i forskrift fastsette nærmere regler om utføring av bekreftelsesoppdrag, jf. § 1-1 annet ledd bokstav e, og om utforming og registrering av fullmakter, jf. § 5-2 annet ledd. Finanstilsynet kan i forskrift fastsette nærmere regler om klientkontoer i regnskapsforetak, jf. § 1-1 annet ledd bokstav b.</article></article></article></article></section><section class="section" data-name="kapIV" id="kapittel-4" data-lovdata-URL="LTI/lov/2025-06-20-47/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article></section></main></body></html>