<!DOCTYPE html><html lang="nb"><head><title>Lov om endringer i hvitvaskingsloven (gjennomføring av forordning (EU) 2023/1113)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2025-05-27-19</dd><dt class="dokid">DokumentID</dt><dd class="dokid">LTI/lov/2025-05-27-19</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2018-06-01-23</li></ul></dd><dt class="legalArea">Rettsområde</dt><dd class="legalArea"><ul><li>Bank, finans og regnskapsrett &gt; Banker</li> <li>Bank, finans og regnskapsrett &gt; Betalingsformidling</li> <li>Bank, finans og regnskapsrett &gt; Revisjon</li> <li>EU/EØS-rett &gt; Finansielle tjenester</li> <li>Strafferett &gt; Vinning</li></ul></dd><dt class="dateOfPublication">Kunngjort</dt><dd class="dateOfPublication">2025-05-27 11:45</dd><dt class="journalNumber">Journalnummer</dt><dd class="journalNumber">2025-0476</dd><dt class="eeaReferences">EØS-henvisning</dt><dd class="eeaReferences">EØS-avtalen vedlegg IX <br /> forordning (EU) 2023/1113.</dd><dt class="titleShort">Korttittel</dt><dd class="titleShort">Endringslov til hvitvaskingsloven</dd><dt class="title">Tittel</dt><dd class="title">Lov om endringer i hvitvaskingsloven (gjennomføring av forordning (EU) 2023/1113)</dd><dt class="miscInformation">Annet om dokumentet</dt><dd class="miscInformation">Prop. 54 LS (2024–2025), Innst. 265 L (2024–2025), Lovvedtak 55 (2024–2025). Stortingets første og andre gangs behandling hhv. 15. og 20. mai 2025. Fremmet av Finansdepartementet.</dd><dt class="refid">RefID</dt><dd class="refid">lov/2025-05-27-19</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i hvitvaskingsloven (gjennomføring av forordning (EU) 2023/1113)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2025-05-27-19" id="dokument"><h1>Lov om endringer i hvitvaskingsloven (gjennomføring av forordning (EU) 2023/1113)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 1. juni 2018 nr. 23 om tiltak mot hvitvasking og terrorfinansiering (hvitvaskingsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2025-05-27-19/KAPITTEL_1"><h2 data-text-align="center">I</h2><article class="document-change" data-document="lov/2018-06-01-23" id="kapittel-1-dokumentendring-1"><article class="defaultP">I lov 1. juni 2018 nr. 23 om tiltak mot hvitvasking og terrorfinansiering gjøres følgende endringer:</article> <article class="change" data-change-part="lov/2018-06-01-23/§2/bokstav/i/nummer/2" id="kapittel-1-dokumentendring-1-endring-1"><article class="defaultP">§ 2 bokstav i nr. 2 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-1-dokumentendring-1-endring-1-punkt-1"><article class="legalP" id="kapittel-1-dokumentendring-1-endring-1-punkt-1-ledd-1">forbindelsene mellom rapporteringspliktige som nevnt i § 4 første ledd bokstav a til c, e, g til l og n til p seg imellom, herunder der lignende tjenester ytes av en korrespondentinstitusjon til en respondentinstitusjon, samt forbindelsene som er opprettet med sikte på verdipapirtransaksjoner, pengeoverføringer og overføringer av kryptoeiendeler.</article></article></li></ul></article></article> <article class="change" data-add-new-part="lov/2018-06-01-23/§2/bokstav/l lov/2018-06-01-23/§2/bokstav/m lov/2018-06-01-23/§2/bokstav/n" id="kapittel-1-dokumentendring-1-endring-2"><article class="defaultP">§ 2 ny bokstav l, m og n skal lyde:<ul class="defaultList"><li data-li-identifier="l." data-name="l."><article class="listArticle" id="kapittel-1-dokumentendring-1-endring-2-punkt-1"><article class="legalP" id="kapittel-1-dokumentendring-1-endring-2-punkt-1-ledd-1">kryptoeiendeler: eiendeler som nevnt i forordning (EU) 2023/1114 artikkel 3 nr. 1 punkt 5, med unntak av eiendeler som nevnt i artikkel 2 nr. 2 til 4 og eiendeler som nevnt i forordning (EU) 2023/1113 artikkel 3 punkt 8.</article></article></li><li data-li-identifier="m." data-name="m."><article class="listArticle" id="kapittel-1-dokumentendring-1-endring-2-punkt-2"><article class="legalP" id="kapittel-1-dokumentendring-1-endring-2-punkt-2-ledd-1">kryptoeiendelstjenesteyter: person som nevnt i forordning (EU) 2023/1114 artikkel 3 nr. 1 punkt 15, når vedkommende yter tjenester som nevnt i artikkel 3 nr. 1 punkt 16, unntatt når vedkommende yter rådgivning som nevnt i artikkel 3 nr. 1 punkt 16 bokstav h.</article></article></li><li data-li-identifier="n." data-name="n."><article class="listArticle" id="kapittel-1-dokumentendring-1-endring-2-punkt-3"><article class="legalP" id="kapittel-1-dokumentendring-1-endring-2-punkt-3-ledd-1">frittstående adresse: frittstående adresse som nevnt i forordning (EU) 2023/1113 artikkel 3 punkt 20.</article></article></li></ul></article></article> <article class="change" data-add-new-part="lov/2018-06-01-23/§4/ledd/1/bokstav/p" id="kapittel-1-dokumentendring-1-endring-3"><article class="defaultP">§ 4 første ledd ny bokstav p skal lyde:<ul class="defaultList"><li data-li-identifier="p." data-name="p."><article class="listArticle" id="kapittel-1-dokumentendring-1-endring-3-punkt-1"><article class="legalP" id="kapittel-1-dokumentendring-1-endring-3-punkt-1-ledd-1">kryptoeiendelstjenesteytere</article></article></li></ul></article></article> <article class="change" data-change-part="lov/2018-06-01-23/§4/ledd/5" id="kapittel-1-dokumentendring-1-endring-4"><article class="defaultP">§ 4 femte ledd skal lyde:</article><article class="numberedLegalP" data-numerator="5" id="kapittel-1-dokumentendring-1-endring-4-nummer-1">(5) Departementet kan i forskrift gi regler som gir loven anvendelse for foretak som formidler finansiering ved donasjon.</article></article> <article class="change" data-add-new-part="lov/2018-06-01-23/§10/ledd/1/bokstav/d" id="kapittel-1-dokumentendring-1-endring-5"><article class="defaultP">§ 10 første ledd ny bokstav d skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-1-dokumentendring-1-endring-5-punkt-1"><article class="legalP" id="kapittel-1-dokumentendring-1-endring-5-punkt-1-ledd-1">pengeoverføringer og overføringer av kryptoeiendeler når dette er påkrevd etter forordning (EU) 2023/1113, jf. § 52.</article></article></li></ul></article></article> <article class="change" data-add-new-part="lov/2018-06-01-23/§17a" id="kapittel-1-dokumentendring-1-endring-6"><article class="defaultP">Ny § 17 a skal lyde:</article><article class="futureLegalArticle" data-name="§17a" id="kapittel-1-dokumentendring-1-endring-6-foreslåttparagraf-1"><span class="futureLegalArticleHeader"><span class="legalArticleValue">§ 17 a</span>. <span class="legalArticleTitle">Forsterkede kundetiltak for transaksjoner på frittstående adresse</span></span><article class="legalP" id="kapittel-1-dokumentendring-1-endring-6-foreslåttparagraf-1-ledd-1">Ved gjennomføring av transaksjoner til eller fra frittstående adresser skal kryptoeiendelstjenesteytere foreta en konkret risikovurdering av transaksjonen. Minst ett av følgende forsterkede kundetiltak skal gjennomføres:<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-6-foreslåttparagraf-1-ledd-1-punkt-1"><article class="legalP" id="kapittel-1-dokumentendring-1-endring-6-foreslåttparagraf-1-ledd-1-punkt-1-ledd-1">identifisering og verifisering av identiteten til avsenderen og mottakeren og deres reelle rettighetshavere</article></article></li><li data-li-identifier="b." data-name="b."><article class="listArticle" id="kapittel-1-dokumentendring-1-endring-6-foreslåttparagraf-1-ledd-1-punkt-2"><article class="legalP" id="kapittel-1-dokumentendring-1-endring-6-foreslåttparagraf-1-ledd-1-punkt-2-ledd-1">krav om ytterligere informasjon om midlenes opprinnelse og mottakeren av de overførte kryptoeiendelene</article></article></li><li data-li-identifier="c." data-name="c."><article class="listArticle" id="kapittel-1-dokumentendring-1-endring-6-foreslåttparagraf-1-ledd-1-punkt-3"><article class="legalP" id="kapittel-1-dokumentendring-1-endring-6-foreslåttparagraf-1-ledd-1-punkt-3-ledd-1">forsterket løpende oppfølging av transaksjonene</article></article></li><li data-li-identifier="d." data-name="d."><article class="listArticle" id="kapittel-1-dokumentendring-1-endring-6-foreslåttparagraf-1-ledd-1-punkt-4"><article class="legalP" id="kapittel-1-dokumentendring-1-endring-6-foreslåttparagraf-1-ledd-1-punkt-4-ledd-1">andre tiltak for å motvirke og håndtere risikoen for hvitvasking og terrorfinansiering</article></article></li><li data-li-identifier="e." data-name="e."><article class="listArticle" id="kapittel-1-dokumentendring-1-endring-6-foreslåttparagraf-1-ledd-1-punkt-5"><article class="legalP" id="kapittel-1-dokumentendring-1-endring-6-foreslåttparagraf-1-ledd-1-punkt-5-ledd-1">tiltak for å motvirke og håndtere risiko knyttet til oppfølging av økonomiske sanksjoner og sanksjoner tilknyttet finansiering av masseødeleggelsesvåpen, som følger av regler om gjennomføring av internasjonale sanksjoner.</article></article></li></ul></article></article></article> <article class="change" data-change-part="lov/2018-06-01-23/§19" id="kapittel-1-dokumentendring-1-endring-7"><article class="defaultP">§ 19 skal lyde:</article><article class="futureLegalArticle" data-name="§19" id="kapittel-1-dokumentendring-1-endring-7-foreslåttparagraf-1"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Forsterkede kundetiltak ved korrespondentforbindelse</span></span><article class="numberedLegalP" data-numerator="1" id="kapittel-1-dokumentendring-1-endring-7-foreslåttparagraf-1-nummer-1">(1) Ved inngåelse av en avtale om korrespondentforbindelse med en institusjon fra stat utenfor EØS som respondentinstitusjon, skal rapporteringspliktige som nevnt i § 4 første ledd bokstav a til c, e, g til l og n til p<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-7-foreslåttparagraf-1-nummer-1-punkt-1"><article class="legalP" id="kapittel-1-dokumentendring-1-endring-7-foreslåttparagraf-1-nummer-1-punkt-1-ledd-1">innhente tilstrekkelige opplysninger om respondentinstitusjonen for å forstå virksomhetens art og omdømme og tilsynets kvalitet. Rapporteringspliktige etter § 4 første ledd bokstav p skal også fastslå om respondentinstitusjonen er registrert eller har konsesjon.</article></article></li><li data-li-identifier="b." data-name="b."><article class="listArticle" id="kapittel-1-dokumentendring-1-endring-7-foreslåttparagraf-1-nummer-1-punkt-2"><article class="legalP" id="kapittel-1-dokumentendring-1-endring-7-foreslåttparagraf-1-nummer-1-punkt-2-ledd-1">vurdere respondentinstitusjonens tiltak mot hvitvasking og terrorfinansiering</article></article></li><li data-li-identifier="c." data-name="c."><article class="listArticle" id="kapittel-1-dokumentendring-1-endring-7-foreslåttparagraf-1-nummer-1-punkt-3"><article class="legalP" id="kapittel-1-dokumentendring-1-endring-7-foreslåttparagraf-1-nummer-1-punkt-3-ledd-1">påse at det innhentes godkjenning fra overordnet før etablering av ny korrespondentforbindelse</article></article></li><li data-li-identifier="d." data-name="d."><article class="listArticle" id="kapittel-1-dokumentendring-1-endring-7-foreslåttparagraf-1-nummer-1-punkt-4"><article class="legalP" id="kapittel-1-dokumentendring-1-endring-7-foreslåttparagraf-1-nummer-1-punkt-4-ledd-1">dokumentere institusjonenes ansvar</article></article></li><li data-li-identifier="e." data-name="e."><article class="listArticle" id="kapittel-1-dokumentendring-1-endring-7-foreslåttparagraf-1-nummer-1-punkt-5"><article class="legalP" id="kapittel-1-dokumentendring-1-endring-7-foreslåttparagraf-1-nummer-1-punkt-5-ledd-1">ved oppgjørskonti forsikre seg om at respondentinstitusjonen <ul class="defaultList"><li data-li-identifier="1." data-name="1."><article class="listArticle" id="kapittel-1-dokumentendring-1-endring-7-foreslåttparagraf-1-nummer-1-punkt-5-ledd-1-punkt-1"><article class="legalP" id="kapittel-1-dokumentendring-1-endring-7-foreslåttparagraf-1-nummer-1-punkt-5-ledd-1-punkt-1-ledd-1">har bekreftet identiteten til og fører løpende oppfølging av kunder som har direkte adgang til konti hos korrespondentinstitusjonen, og</article></article></li><li data-li-identifier="2." data-name="2."><article class="listArticle" id="kapittel-1-dokumentendring-1-endring-7-foreslåttparagraf-1-nummer-1-punkt-5-ledd-1-punkt-2"><article class="legalP" id="kapittel-1-dokumentendring-1-endring-7-foreslåttparagraf-1-nummer-1-punkt-5-ledd-1-punkt-2-ledd-1">på anmodning kan fremlegge relevante opplysninger fra kundetiltakene og den løpende oppfølgingen til korrespondentinstitusjonen.</article></article></li></ul></article></article></li></ul></article><article class="numberedLegalP" data-numerator="2" id="kapittel-1-dokumentendring-1-endring-7-foreslåttparagraf-1-nummer-2">(2) Med oppgjørskonto som nevnt i første ledd bokstav e, menes konto eller konto for kryptoeiendeler hos rapporteringspliktig som kan disponeres av en tredjepart som er kunde av respondentinstitusjon.</article><article class="numberedLegalP" data-numerator="3" id="kapittel-1-dokumentendring-1-endring-7-foreslåttparagraf-1-nummer-3">(3) En kryptoeiendelstjenesteyter som avslutter en korrespondentforbindelse på grunn av egne rutiner etter denne loven, skal dokumentere begrunnelsen for beslutningen.</article></article></article> <article class="change" data-change-part="lov/2018-06-01-23/§49/ledd/1/setning/1" id="kapittel-1-dokumentendring-1-endring-8"><article class="defaultP">§ 49 første ledd første punktum skal lyde:</article><article class="legalP" id="kapittel-1-dokumentendring-1-endring-8-ledd-1">Dersom rapporteringspliktige eller noen som har handlet på vegne av et rapporteringspliktig foretak, har overtrådt §§ 6 til 8, kapittel 4, §§ 25, 26, 27, 28, 30, 35, 36, 39, 42 eller 52 eller forskrift gitt i medhold av disse bestemmelsene, kan tilsynsmyndigheten ilegge den rapporteringspliktige overtredelsesgebyr.</article></article> <article class="change" data-change-part="lov/2018-06-01-23/§49/ledd/5/setning/1 lov/2018-06-01-23/§49/ledd/5/setning/2" id="kapittel-1-dokumentendring-1-endring-9"><article class="defaultP">§ 49 femte ledd første og annet punktum skal lyde:</article><article class="legalP" id="kapittel-1-dokumentendring-1-endring-9-ledd-1">Rapporteringspliktige som nevnt i § 4 første ledd bokstav a til c, e, g til k, n og p, kan ilegges overtredelsesgebyr på inntil 44 millioner kroner. Det samme gjelder styremedlemmer, ledere, ansatte og andre som utfører oppdrag på vegne av rapporteringspliktige som nevnt i § 4 første ledd bokstav a til c, e, g til k, n og p, dersom de kan ilegges overtredelsesgebyr etter annet og tredje ledd.</article></article> <article class="change" data-change-part="lov/2018-06-01-23/§52" id="kapittel-1-dokumentendring-1-endring-10"><article class="defaultP">§ 52 skal lyde:</article><article class="futureLegalArticle" data-name="§52" id="kapittel-1-dokumentendring-1-endring-10-foreslåttparagraf-1"><span class="futureLegalArticleHeader"><span class="legalArticleValue">§ 52</span>. <span class="legalArticleTitle">Opplysninger som skal følge overføringer av penger og visse kryptoeiendeler</span></span><article class="numberedLegalP" data-numerator="1" id="kapittel-1-dokumentendring-1-endring-10-foreslåttparagraf-1-nummer-1">(1) EØS-avtalen vedlegg IX nr. 23b (forordning (EU) 2023/1113) om opplysninger som skal følge overføringer av penger og visse kryptoeiendeler (TFR II) gjelder som lov med de tilpasninger som følger av vedlegg IX, protokoll 1 til avtalen og avtalen for øvrig.</article><article class="numberedLegalP" data-numerator="2" id="kapittel-1-dokumentendring-1-endring-10-foreslåttparagraf-1-nummer-2">(2) Departementet kan i forskrift gi regler i tråd med forordning (EU) 2023/1113 artikkel 26 om lagring av personopplysninger utover fem år, men ikke i mer enn til sammen ti år.</article></article></article></article></section><section class="section" data-name="kapII" id="kapittel-2" data-lovdata-URL="LTI/lov/2025-05-27-19/KAPITTEL_2"><h2 data-text-align="center">II</h2><ul class="defaultList"><li data-li-identifier="1." data-name="1."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article></article></li><li data-li-identifier="2." data-name="2."><article class="listArticle" id="kapittel-2-punkt-2"><article class="legalP" id="kapittel-2-punkt-2-ledd-1">Departementet kan gi overgangsregler.</article></article></li></ul></section></main></body></html>