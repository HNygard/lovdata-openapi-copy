<!DOCTYPE html><html lang="nb"><head><title>Forskrift om endring i forskrift til merverdiavgiftsloven (merverdiavgiftsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-03-04-350</dd><dt class="dokid">DokumentID</dt><dd class="dokid">LTI/forskrift/2025-03-04-350</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattedirektoratet</li></ul></dd><dt class="dateInForce">I kraft fra</dt><dd class="dateInForce">2025-03-04</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-12-15-1540</li></ul></dd><dt class="basedOn">Hjemmel</dt><dd class="basedOn"><ul><li>lov/2009-06-19-58/§6-35</li><li>forskrift/2009-12-15-1523</li></ul></dd><dt class="dateOfPublication">Kunngjort</dt><dd class="dateOfPublication">2025-03-05 14:35</dd><dt class="journalNumber">Journalnummer</dt><dd class="journalNumber">2025-0214</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="titleShort">Korttittel</dt><dd class="titleShort">Endr. i merverdiavgiftsforskriften</dd><dt class="title">Tittel</dt><dd class="title">Forskrift om endring i forskrift til merverdiavgiftsloven (merverdiavgiftsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Skattedirektoratet 4. mars 2025 med hjemmel i lov 19. juni 2009 nr. 58 om merverdiavgift (merverdiavgiftsloven) § 6-35, jf. delegeringsvedtak 15. desember 2009 nr. 1523.</dd><dt class="refid">RefID</dt><dd class="refid">forskrift/2025-03-04-350</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til merverdiavgiftsloven (merverdiavgiftsforskriften)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-03-04-350" id="dokument"><h1>Forskrift om endring i forskrift til merverdiavgiftsloven (merverdiavgiftsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2025-03-04-350/KAPITTEL_1"><h2 data-text-align="center">I</h2><article class="defaultP">I forskrift 15. desember 2009 nr. 1540 til merverdiavgiftsloven (merverdiavgiftsforskriften) gjøres følgende endring:</article> <article class="defaultP" margin-top="true">§ 6-25-2 nytt andre ledd skal lyde:</article><article class="numberedLegalP" data-numerator="2" id="kapittel-1-nummer-1">(2) Dersom gjennomføringen av fritaket skjer gjennom privat selskap, skal fritaket dokumenteres og gjennomføres slik;<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-1-punkt-1"><article class="legalP" id="kapittel-1-nummer-1-punkt-1-ledd-1">I forbindelse med salget, registreres digitalt selgers navn og organisasjonsnummer, kjøpers navn og bostedsland, salgsdato, varens art, vederlag inklusiv merverdiavgift og refusjonsbeløp. Identifisering av kjøper gjennomføres ved bruk av app eller kort utstedt av selskapet hvor opplysninger om identitet og bostedsland er registrert, og som kan sammenholdes med kjøpers pass. Registrering av salg og identifisering av kjøper kan også skje ved at selger registrerer opplysninger som nevnt i første og annet punktum manuelt.</article></article></li><li data-li-identifier="b." data-name="b."><article class="listArticle" id="kapittel-1-nummer-1-punkt-2"><article class="legalP" id="kapittel-1-nummer-1-punkt-2-ledd-1">Utførsel dokumenteres av den reisende ved utreise fra merverdiavgiftsområdet ved registrering av pass, boardingkort eller billett på selvbetjeningsautomat, nettbrett eller ved bruk av mobiltelefon. Opplysninger om selgers navn og organisasjonsnummer, salgsdato, varens art, vederlag inklusiv merverdiavgift og refusjonsbeløp som er registrert i forbindelse med salget skal samtidig bekreftes.</article></article></li><li data-li-identifier="c." data-name="c."><article class="listArticle" id="kapittel-1-nummer-1-punkt-3"><article class="legalP" id="kapittel-1-nummer-1-punkt-3-ledd-1">Varer som det refunderes merverdiavgift for skal fysisk kontrolleres.</article></article></li><li data-li-identifier="d." data-name="d."><article class="listArticle" id="kapittel-1-nummer-1-punkt-4"><article class="legalP" id="kapittel-1-nummer-1-punkt-4-ledd-1">Selskap som refunderer merverdiavgift skal gi selger digital dokumentasjon for alle transaksjoner som nevnt i bokstav a som selskapet etter fysisk kontroll av varer har refundert merverdiavgift for. Selger kan tilbakeføre merverdiavgift i skattemeldingen når slik dokumentasjon er mottatt.</article></article></li><li data-li-identifier="e." data-name="e."><article class="listArticle" id="kapittel-1-nummer-1-punkt-5"><article class="legalP" id="kapittel-1-nummer-1-punkt-5-ledd-1">Selskaper som refunderer merverdiavgift skal oppbevare opplysninger om transaksjoner som nevnt i bokstav a i fem år etter utgangen av skattleggingsperioden som transaksjonen gjelder for.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2025-03-04-350/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Ikrafttredelse: Endringen trer i kraft straks.</article></section></main></body></html>