<!DOCTYPE html><html lang="nb"><head><title>Forskrift om endring i diverse forskrifter som følge av innføring av tilbud om bruk av nedjustert produksjonskapasitet etter produksjonsområdeforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-10-10-2019</dd><dt class="dokid">DokumentID</dt><dd class="dokid">LTI/forskrift/2025-10-10-2019</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Havbruksavdelingen</li></ul></dd><dt class="dateInForce">I kraft fra</dt><dd class="dateInForce">2025-10-10</dd><dt class="changesToDocuments">Endrer</dt><dd class="changesToDocuments"><ul><li>forskrift/2017-01-16-61</li><li>forskrift/2008-06-17-822</li></ul></dd><dt class="basedOn">Hjemmel</dt><dd class="basedOn"><ul><li>lov/2005-06-17-79/§5</li><li>lov/2005-06-17-79/§6</li><li>lov/2005-06-17-79/§7</li><li>lov/2005-06-17-79/§9</li><li>lov/2005-06-17-79/§10</li><li>lov/2005-06-17-79/§12</li><li>lov/2005-06-17-79/§24</li><li>lov/2005-06-17-79/§26</li></ul></dd><dt class="dateOfPublication">Kunngjort</dt><dd class="dateOfPublication">2025-10-10 14:05</dd><dt class="journalNumber">Journalnummer</dt><dd class="journalNumber">2025-1295</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="titleShort">Korttittel</dt><dd class="titleShort">Endr. i produksjonsområdeforskriften og akvakulturdriftsforskriften</dd><dt class="title">Tittel</dt><dd class="title">Forskrift om endring i diverse forskrifter som følge av innføring av tilbud om bruk av nedjustert produksjonskapasitet etter produksjonsområdeforskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 10. oktober 2025 med hjemmel i lov 17. juni 2005 nr. 79 om akvakultur (akvakulturloven) § 5, § 6, § 7, § 9, § 10, § 12, § 24 og § 26.</dd><dt class="refid">RefID</dt><dd class="refid">forskrift/2025-10-10-2019</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i diverse forskrifter som følge av innføring av tilbud om bruk av nedjustert produksjonskapasitet etter produksjonsområdeforskriften<ul class="tocSubUl"><li>I<ul class="tocSubUl"><li>§ 14. Bruk av nedjustert kapasitet</li><li>§ 15. Vilkår for bruk av nedjustert produksjonskapasitet</li><li>§ 16. Sammenheng med vekst uavhengig av miljøstatus</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2025-10-10-2019" id="dokument"><h1>Forskrift om endring i diverse forskrifter som følge av innføring av tilbud om bruk av nedjustert produksjonskapasitet etter produksjonsområdeforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2025-10-10-2019/KAPITTEL_1"><h2 data-text-align="center">I</h2><article class="defaultP">I forskrift 16. januar 2017 nr. 61 om produksjonsområder for akvakultur av matfisk i sjø av laks, ørret og regnbueørret (produksjonsområdeforskriften) gjøres følgende endringer:</article> <article class="defaultP" margin-top="true">Kapitteloverskrift til nytt kapittel 4 skal lyde: «Kapittel 4. Tilbud om bruk av nedjustert produksjonskapasitet på særskilte miljøvilkår».</article> <article class="defaultP" margin-top="true">Ny § 14 Bruk av nedjustert kapasitet skal lyde:</article><article class="futureLegalArticle" data-name="§14" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Bruk av nedjustert kapasitet</span></span><article class="legalP" id="kapittel-1-foreslåttparagraf-1-ledd-1">Produksjonskapasitet som er nedjustert i medhold av § 9 første ledd kan fra og med virkningstidspunktet for nedjusteringen benyttes til produksjon på særskilte vilkår etter § 15.</article><article class="legalP" id="kapittel-1-foreslåttparagraf-1-ledd-2">Ved tilbakestilling av produksjonskapasitet etter § 11 tredje ledd, jf. § 13 andre ledd, gjelder ikke vilkårene i § 15 for den tilbakestilte produksjonskapasiteten.</article><article class="legalP" id="kapittel-1-foreslåttparagraf-1-ledd-3">Nedjustert produksjonskapasitet er tilknyttet den enkelte tillatelse og kan benyttes innenfor biomassetak og felles biomassetak tillatelsen inngår i, jf. akvakulturdriftsforskriften §§ 47, 48, 48a og 48b.</article></article> <article class="defaultP" margin-top="true">Ny § 15 Vilkår for bruk av nedjustert produksjonskapasitet skal lyde:</article><article class="futureLegalArticle" data-name="§15" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Vilkår for bruk av nedjustert produksjonskapasitet</span></span><article class="legalP" id="kapittel-1-foreslåttparagraf-2-ledd-1">Nedjustert produksjonskapasitet kan utelukkende benyttes i produksjonsenheter som oppfyller følgende vilkår:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">Produksjonsenheten har minimum én tett barriere som hindrer naturlig vanngjennomstrømning mellom oppdrettsvolum og omkringliggende miljø, og</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">Inntak av vann skal gjøres på en måte som forhindrer inntak av egg og frittsvømmende stadier av lakselus, og</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">Produksjonsenheten skal være utformet slik at slam og fôrrester kan samles opp, og</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1">Produksjonsenheter der innhegningen består av et stivt skrog må ha dobbel sikring mot rømming rundt inntak, avløp og andre åpninger i skroget. For andre typer innhegninger skal hele produksjonsenheten ha dobbel sikring mot rømming, og</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-2-ledd-1-punkt-5"><article class="legalP" id="kapittel-1-foreslåttparagraf-2-ledd-1-punkt-5-ledd-1">Det er verifisert av en uavhengig og kompetent faginstans at vilkårene i bokstav a–d er oppfylt.</article></article></li></ul></article><article class="legalP" id="kapittel-1-foreslåttparagraf-2-ledd-2">Dersom det er nødvendig av hensyn til miljøet kan Fiskeridirektoratet vedta at produksjonsenheter som oppfyller vilkårene i første ledd likevel ikke kan benyttes for nedjustert produksjonskapasitet. Vedtaket kan gjelde både konkrete produksjonsenheter og generelle typer produksjonsenheter. Vedtak kan gjøres tidsbegrenset med vilkår om utbedring.</article><article class="legalP" id="kapittel-1-foreslåttparagraf-2-ledd-3">Dokumentasjon av verifikasjon som nevnt i første ledd bokstav e må sendes inn til Fiskeridirektoratet før produksjon av nedjustert produksjonskapasitet starter. Innsending skjer på den måten Fiskeridirektoratet bestemmer.</article></article> <article class="defaultP" margin-top="true">Ny § 16 Sammenheng med vekst uavhengig av miljøstatus skal lyde:</article><article class="futureLegalArticle" data-name="§16" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Sammenheng med vekst uavhengig av miljøstatus</span></span><article class="legalP" id="kapittel-1-foreslåttparagraf-3-ledd-1">Produksjon etter § 15 gir ikke grunnlag for kapasitetsøkning uavhengig av miljøstatus og beregning av tilbud om økt kapasitet etter §§ 12, 12a, 12b og 13.</article><article class="legalP" id="kapittel-1-foreslåttparagraf-3-ledd-2">Produksjon etter § 15 gir ikke grunnlag for unntak fra nedjustering etter § 9 tredje ledd.</article></article> <article class="defaultP" margin-top="true">Nåværende kapittel 4 «Kapittel 4. Avsluttende bestemmelser» endres til nytt kapittel 5 med kapitteloverskrift «Kapittel 5. Avsluttende bestemmelser».</article> <article class="defaultP" margin-top="true">Nåværende § 14 endres til § 17.</article></section><section class="section" data-name="kapII" id="kapittel-2" data-lovdata-URL="LTI/forskrift/2025-10-10-2019/KAPITTEL_2"><h2 data-text-align="center">II</h2><article class="defaultP">I forskrift 17. juni 2008 nr. 822 om drift av akvakulturanlegg (akvakulturdriftsforskriften) gjøres følgende endring:</article> <article class="defaultP" margin-top="true">§ 44 første ledd bokstav h, i og j skal lyde:<ul class="defaultList"><li data-li-identifier="h." data-name="h."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">fôrforbruk i kilogram og fôrtype,</article></article></li><li data-li-identifier="i." data-name="i."><article class="listArticle" id="kapittel-2-punkt-2"><article class="legalP" id="kapittel-2-punkt-2-ledd-1">volum som fisken har mulighet til å bevege seg i, og</article></article></li><li data-li-identifier="j." data-name="j."><article class="listArticle" id="kapittel-2-punkt-3"><article class="legalP" id="kapittel-2-punkt-3-ledd-1">hvorvidt produksjonsenheten oppfyller vilkårene og benyttes til produksjon av nedjustert kapasitet etter produksjonsområdeforskriften kapittel 4.</article></article></li></ul></article></section><section class="section" data-name="kapIII" id="kapittel-3" data-lovdata-URL="LTI/forskrift/2025-10-10-2019/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene trer i kraft straks.</article></section></main></body></html>