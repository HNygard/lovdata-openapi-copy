<!DOCTYPE html><html lang="nb"><head><title>Lov om endringer i integreringsloven mv. (økt arbeidsretting og formell opplæring i introduksjonsprogrammet)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2025-06-20-35</dd><dt class="dokid">DokumentID</dt><dd class="dokid">LTI/lov/2025-06-20-35</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2020-05-26-53</li><li>lov/2020-11-06-127</li><li>lov/2020-12-18-154</li></ul></dd><dt class="legalArea">Rettsområde</dt><dd class="legalArea"><ul><li>Skoler, universiteter og forskning &gt; Skoler. Privatskoler</li> <li>Utlendingsrett</li></ul></dd><dt class="dateOfPublication">Kunngjort</dt><dd class="dateOfPublication">2025-06-20 12:45</dd><dt class="journalNumber">Journalnummer</dt><dd class="journalNumber">2025-0629</dd><dt class="titleShort">Korttittel</dt><dd class="titleShort">Endringslov til integreringsloven mv.</dd><dt class="title">Tittel</dt><dd class="title">Lov om endringer i integreringsloven mv. (økt arbeidsretting og formell opplæring i introduksjonsprogrammet)</dd><dt class="miscInformation">Annet om dokumentet</dt><dd class="miscInformation">Prop. 81 L (2024–2025), Innst. 410 L (2024–2025), Lovvedtak 115 (2024–2025). Stortingets første og andre gangs behandling hhv. 6. og 10. juni 2025. Fremmet av Arbeids- og inkluderingsdepartementet.</dd><dt class="refid">RefID</dt><dd class="refid">lov/2025-06-20-35</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i integreringsloven mv. (økt arbeidsretting og formell opplæring i introduksjonsprogrammet)<ul class="tocSubUl"><li>I</li><li>II</li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/lov/2025-06-20-35" id="dokument"><h1>Lov om endringer i integreringsloven mv. (økt arbeidsretting og formell opplæring i introduksjonsprogrammet)</h1><article class="defaultP" data-text-size="small">Følgende lover oppheves:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Midlertidig lov 26. mai 2020 nr. 53 om tilpasninger i introduksjonsloven for å avhjelpe konsekvenser av utbrudd av covid-19.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Midlertidig lov 18. desember 2020 nr. 154 om tilpasninger i integreringsloven for å avhjelpe konsekvenser av utbrudd av covid-19.</article></article></li></ul></article><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 6. november 2020 nr. 127 om integrering gjennom opplæring, utdanning og arbeid (integreringsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2025-06-20-35/KAPITTEL_1"><h2 data-text-align="center">I</h2><article class="document-change" data-document="lov/2020-11-06-127" id="kapittel-1-dokumentendring-1"><article class="defaultP">I lov 6. november 2020 nr. 127 om integrering gjennom opplæring, utdanning og arbeid gjøres følgende endringer:</article> <article class="change" data-change-part="lov/2020-11-06-127/§1/ledd/1/setning/2" id="kapittel-1-dokumentendring-1-endring-1"><article class="defaultP">§ 1 første ledd andre punktum skal lyde:</article><article class="legalP" id="kapittel-1-dokumentendring-1-endring-1-ledd-1">Loven skal bidra til at innvandrere får gode norskkunnskaper, kunnskap om norsk samfunnsliv, formelle kvalifikasjoner og en stabil tilknytning til arbeidslivet.</article></article> <article class="change" data-change-part="lov/2020-11-06-127/§7" id="kapittel-1-dokumentendring-1-endring-2"><article class="defaultP">§ 7 skal lyde:</article><article class="futureLegalArticle" data-name="§7" id="kapittel-1-dokumentendring-1-endring-2-foreslåttparagraf-1"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Andre integreringsfremmende tiltak før bosetting i en kommune</span></span><article class="legalP" id="kapittel-1-dokumentendring-1-endring-2-foreslåttparagraf-1-ledd-1">Vertskommuner for mottak kan tilby standardiserte elementer fra introduksjonsprogrammet, jf. § 14 a første og andre ledd, og andre integreringsfremmende tiltak til personer som bor i mottak, og som har fått en oppholdstillatelse som nevnt i § 9.</article></article></article> <article class="change" data-change-part="lov/2020-11-06-127/§8/ledd/1/setning/1" id="kapittel-1-dokumentendring-1-endring-3"><article class="defaultP">§ 8 første ledd første punktum skal lyde:</article><article class="legalP" id="kapittel-1-dokumentendring-1-endring-3-ledd-1">Innvandrere fra og med 18 til og med 60 år som har fått innvilget en oppholdstillatelse som nevnt i § 9, og som er bosatt i kommunen etter avtale med integreringsmyndighetene, har rett og plikt til å delta i introduksjonsprogram.</article></article> <article class="change" data-change-part="lov/2020-11-06-127/§8/ledd/3/setning/1" id="kapittel-1-dokumentendring-1-endring-4"><article class="defaultP">§ 8 tredje ledd første punktum skal lyde:</article><article class="legalP" id="kapittel-1-dokumentendring-1-endring-4-ledd-1">Kommunen kan tilby introduksjonsprogram til innvandrere med oppholdstillatelse etter utlendingsloven kapittel 6 som er familiemedlemmer til andre enn personer nevnt i § 9 første ledd bokstav f, til innvandrere over 60 år med oppholdsgrunnlag som nevnt i § 9 og til innvandrere som nevnt i første ledd som er bosatt uten avtale med kommunen.</article></article> <article class="change" data-add-new-part="lov/2020-11-06-127/§8/ledd/5" data-change-part="lov/2020-11-06-127/§8/ledd/4" id="kapittel-1-dokumentendring-1-endring-5"><article class="defaultP">§ 8 fjerde og nytt femte ledd skal lyde:</article><article class="legalP" id="kapittel-1-dokumentendring-1-endring-5-ledd-1">Første ledd gjelder ikke innvandrere som er i arbeid eller har tilbud om arbeid, når stillingen utgjør minst 30 timer i uken. Første ledd gjelder likevel dersom arbeidsforholdet opphører eller arbeidstilbudet bortfaller innen fristen satt i første ledd tredje punktum.</article><article class="legalP" id="kapittel-1-dokumentendring-1-endring-5-ledd-2">Nordiske borgere og utlendinger som omfattes av Avtale om Det europeiske økonomiske samarbeidsområde (EØS-avtalen), omfattes ikke av denne paragrafen.</article></article> <article class="change" data-repeal-part="lov/2020-11-06-127/§10/ledd/4" id="kapittel-1-dokumentendring-1-endring-6"><article class="defaultP">§ 10 fjerde ledd oppheves.</article></article> <article class="change" data-change-part="lov/2020-11-06-127/§11/ledd/4" id="kapittel-1-dokumentendring-1-endring-7"><article class="defaultP">§ 11 fjerde ledd skal lyde:</article><article class="legalP" id="kapittel-1-dokumentendring-1-endring-7-ledd-1">Når karriereveiledningen er gjennomført, bør det gis en anbefaling om arbeid eller utdanning for den enkelte deltager innenfor rammen av §§ 13, 14 og 14 a.</article></article> <article class="change" data-change-part="lov/2020-11-06-127/§12/ledd/2" id="kapittel-1-dokumentendring-1-endring-8"><article class="defaultP">§ 12 andre ledd skal lyde:</article><article class="legalP" id="kapittel-1-dokumentendring-1-endring-8-ledd-1">Kommunen skal treffe vedtak om og sørge for oppstart av introduksjonsprogram til innvandrere som omfattes av § 8 første ledd, så snart som mulig og senest innen tre måneder etter bosetting eller etter at det fremsettes krav om program.</article></article> <article class="change" data-repeal-part="lov/2020-11-06-127/§12/ledd/3" id="kapittel-1-dokumentendring-1-endring-9"><article class="defaultP">§ 12 tredje ledd oppheves.</article></article> <article class="change" data-add-new-part="lov/2020-11-06-127/§12a" id="kapittel-1-dokumentendring-1-endring-10"><article class="defaultP">Ny § 12 a skal lyde:</article><article class="futureLegalArticle" data-name="§12a" id="kapittel-1-dokumentendring-1-endring-10-foreslåttparagraf-1"><span class="futureLegalArticleHeader"><span class="legalArticleValue">§ 12 a</span>. <span class="legalArticleTitle">Samordning av introduksjonsprogrammet</span></span><article class="legalP" id="kapittel-1-dokumentendring-1-endring-10-foreslåttparagraf-1-ledd-1">Kommunen skal sørge for at innholdet i introduksjonsprogrammet er helhetlig og samordnet. Kommunen skal samarbeide med relevante tjenesteytere og aktører om introduksjonsprogrammet.</article></article></article> <article class="change" data-change-part="lov/2020-11-06-127/§13" id="kapittel-1-dokumentendring-1-endring-11"><article class="defaultP">§ 13 skal lyde:</article><article class="futureLegalArticle" data-name="§13" id="kapittel-1-dokumentendring-1-endring-11-foreslåttparagraf-1"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Introduksjonsprogram for deltagere med utdanning på videregående nivå eller høyere</span></span><article class="legalP" id="kapittel-1-dokumentendring-1-endring-11-foreslåttparagraf-1-ledd-1">Introduksjonsprogrammet for deltagere med utdanning på videregående nivå eller høyere skal kvalifisere for arbeid eller forberede for utdanning over videregående nivå eller yrkesfaglig rekvalifisering etter opplæringslova § 18-4. Programmet for deltagere over 55 år skal kvalifisere for arbeid.</article><article class="legalP" id="kapittel-1-dokumentendring-1-endring-11-foreslåttparagraf-1-ledd-2">Kommunen skal sette et sluttmål for den enkeltes deltagelse i introduksjonsprogrammet.</article><article class="legalP" id="kapittel-1-dokumentendring-1-endring-11-foreslåttparagraf-1-ledd-3">Introduksjonsprogrammet skal være helårig og på fulltid og vare i inntil tolv måneder. Programmet kan ikke forlenges.</article></article></article> <article class="change" data-change-part="lov/2020-11-06-127/§14" id="kapittel-1-dokumentendring-1-endring-12"><article class="defaultP">§ 14 skal lyde:</article><article class="futureLegalArticle" data-name="§14" id="kapittel-1-dokumentendring-1-endring-12-foreslåttparagraf-1"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Introduksjonsprogram for deltagere som ikke har utdanning på videregående nivå eller høyere</span></span><article class="legalP" id="kapittel-1-dokumentendring-1-endring-12-foreslåttparagraf-1-ledd-1">Introduksjonsprogrammet for deltagere som ikke har utdanning på videregående nivå eller høyere, skal gi formell opplæring på videregående nivå eller kvalifisere for arbeid. Programmet for deltagere over 55 år skal kvalifisere for arbeid. Programmet skal være helårig og på fulltid.</article><article class="legalP" id="kapittel-1-dokumentendring-1-endring-12-foreslåttparagraf-1-ledd-2">Kommunen skal sette et sluttmål for den enkeltes deltagelse i introduksjonsprogrammet.</article><article class="legalP" id="kapittel-1-dokumentendring-1-endring-12-foreslåttparagraf-1-ledd-3">Sluttmålet for deltagere under 25 år som ikke har utdanning på videregående nivå eller høyere, skal være fullført videregående opplæring. Deltagere under 25 år som ikke ønsker eller ikke vil kunne fullføre videregående opplæring i programtiden, skal ha deler av videregående opplæring som sluttmål eller delta i programmer som skal kvalifisere for arbeid.</article><article class="legalP" id="kapittel-1-dokumentendring-1-endring-12-foreslåttparagraf-1-ledd-4">Programmet for deltagere som har som sluttmål å fullføre deler av videregående opplæring, skal vare i inntil tre år og kan forlenges med inntil ett år. Programmet for deltagere som har som sluttmål å fullføre videregående opplæring, skal vare i inntil fire år og kan forlenges med inntil ett år. Programmene etter første og andre punktum skal forlenges hvis det kan bidra til at deltageren oppnår sluttmålet sitt.</article><article class="legalP" id="kapittel-1-dokumentendring-1-endring-12-foreslåttparagraf-1-ledd-5">Programmet for deltagere som har som sluttmål å fullføre fag- og yrkesopplæring, kan vare i inntil fem år og kan ikke forlenges.</article><article class="legalP" id="kapittel-1-dokumentendring-1-endring-12-foreslåttparagraf-1-ledd-6">Programmer som skal kvalifisere for arbeid, skal vare i inntil to år og kan ikke forlenges.</article></article></article> <article class="change" data-add-new-part="lov/2020-11-06-127/§14a" id="kapittel-1-dokumentendring-1-endring-13"><article class="defaultP">Ny § 14 a skal lyde:</article><article class="futureLegalArticle" data-name="§14a" id="kapittel-1-dokumentendring-1-endring-13-foreslåttparagraf-1"><span class="futureLegalArticleHeader"><span class="legalArticleValue">§ 14 a</span>. <span class="legalArticleTitle">Innholdet i introduksjonsprogrammet</span></span><article class="legalP" id="kapittel-1-dokumentendring-1-endring-13-foreslåttparagraf-1-ledd-1">Introduksjonsprogrammet skal minst inneholde:<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-13-foreslåttparagraf-1-ledd-1-punkt-1"><article class="legalP" id="kapittel-1-dokumentendring-1-endring-13-foreslåttparagraf-1-ledd-1-punkt-1-ledd-1">arbeids- eller utdanningsrettede elementer</article></article></li><li data-li-identifier="b." data-name="b."><article class="listArticle" id="kapittel-1-dokumentendring-1-endring-13-foreslåttparagraf-1-ledd-1-punkt-2"><article class="legalP" id="kapittel-1-dokumentendring-1-endring-13-foreslåttparagraf-1-ledd-1-punkt-2-ledd-1">opplæring i norsk</article></article></li><li data-li-identifier="c." data-name="c."><article class="listArticle" id="kapittel-1-dokumentendring-1-endring-13-foreslåttparagraf-1-ledd-1-punkt-3"><article class="legalP" id="kapittel-1-dokumentendring-1-endring-13-foreslåttparagraf-1-ledd-1-punkt-3-ledd-1">opplæring i samfunnskunnskap</article></article></li><li data-li-identifier="d." data-name="d."><article class="listArticle" id="kapittel-1-dokumentendring-1-endring-13-foreslåttparagraf-1-ledd-1-punkt-4"><article class="legalP" id="kapittel-1-dokumentendring-1-endring-13-foreslåttparagraf-1-ledd-1-punkt-4-ledd-1">kurs i livsmestring.</article></article></li></ul></article><article class="legalP" id="kapittel-1-dokumentendring-1-endring-13-foreslåttparagraf-1-ledd-2">Innholdet skal tilpasses den enkeltes behov og sluttmålet for programmet. Deltagere som har barn under 18 år, eller som får barn i løpet av programmet, skal gjennomføre foreldreveiledning.</article><article class="legalP" id="kapittel-1-dokumentendring-1-endring-13-foreslåttparagraf-1-ledd-3">Når deltagere i et program som skal kvalifisere for arbeid, har utdanning på videregående nivå eller høyere, skal arbeidsrettede elementer gjennomsnittlig minst utgjøre 15 timer i uken av programtiden etter tre måneder i introduksjonsprogrammet. Har deltagerne ikke utdanning på videregående nivå eller høyere, skal arbeidsrettede elementer gjennomsnittlig minst utgjøre 15 timer i uken av programtiden etter seks måneder i introduksjonsprogrammet.</article><article class="legalP" id="kapittel-1-dokumentendring-1-endring-13-foreslåttparagraf-1-ledd-4">Minstekravet til arbeidsrettede elementer etter tredje ledd oppfylles ved praksis på en arbeidsplass, arbeid på deltid, korte yrkes- eller bransjekurs, arbeidsmarkedstiltak i regi av Nav eller andre lignende tiltak.</article></article></article> <article class="change" data-change-part="lov/2020-11-06-127/§15/ledd/2 lov/2020-11-06-127/§15/ledd/3 lov/2020-11-06-127/§15/ledd/4" id="kapittel-1-dokumentendring-1-endring-14"><article class="defaultP">§ 15 andre til fjerde ledd skal lyde:</article><article class="legalP" id="kapittel-1-dokumentendring-1-endring-14-ledd-1">Planen skal utarbeides sammen med deltageren og utformes på bakgrunn av gjennomført kompetansekartlegging, karriereveiledning og en vurdering av hvilke elementer deltageren kan nyttiggjøre seg. Planen skal bygge videre på elementer deltageren har gjennomført før bosetting i kommunen. Kommunen skal veilede deltagere som har behov for realkompetansevurdering, om retten til slik vurdering etter opplæringslova § 18-8.</article><article class="legalP" id="kapittel-1-dokumentendring-1-endring-14-ledd-2">Integreringsplanen skal minst inneholde deltagerens sluttmål etter §§ 13 eller 14, deltagerens norskmål etter § 31, deltagerens langsiktige mål, angivelse av omfanget av opplæringen i norsk og samfunnskunnskap, programmets varighet etter §§ 13 eller 14, elementene i programmet og klagemuligheter.</article><article class="legalP" id="kapittel-1-dokumentendring-1-endring-14-ledd-3">Det skal begrunnes i planen hvilke arbeids- eller utdanningsrettede elementer som er valgt, og hvordan disse vil styrke den enkeltes mulighet for deltagelse i yrkeslivet og oppnåelse av det fastsatte norskmålet.</article></article> <article class="change" data-change-part="lov/2020-11-06-127/§16/ledd/1 lov/2020-11-06-127/§16/ledd/2" id="kapittel-1-dokumentendring-1-endring-15"><article class="defaultP">§ 16 første og andre ledd skal lyde:</article><article class="legalP" id="kapittel-1-dokumentendring-1-endring-15-ledd-1">Kommunen og deltageren skal inngå en integreringskontrakt samtidig som det utarbeides en integreringsplan etter § 15. Kontrakten skal angi kommunens og deltagerens gjensidige forpliktelser.</article><article class="legalP" id="kapittel-1-dokumentendring-1-endring-15-ledd-2">Kommunen skal i kontrakten forplikte seg til å tilby introduksjonsprogram og opplæring i norsk og samfunnskunnskap etter kapittel 4 og 6, slik at deltageren kan oppfylle sitt sluttmål etter §§ 13 eller 14 og sitt norskmål etter § 31.</article></article> <article class="change" data-repeal-part="lov/2020-11-06-127/§17/ledd/3" id="kapittel-1-dokumentendring-1-endring-16"><article class="defaultP">§ 17 tredje ledd oppheves.</article></article> <article class="change" data-add-new-part="lov/2020-11-06-127/§18a" id="kapittel-1-dokumentendring-1-endring-17"><article class="defaultP">Ny § 18 a skal lyde:</article><article class="futureLegalArticle" data-name="§18a" id="kapittel-1-dokumentendring-1-endring-17-foreslåttparagraf-1"><span class="futureLegalArticleHeader"><span class="legalArticleValue">§ 18 a</span>. <span class="legalArticleTitle">Avslutning av introduksjonsprogram</span></span><article class="legalP" id="kapittel-1-dokumentendring-1-endring-17-foreslåttparagraf-1-ledd-1">Kommunen skal utstede deltagerbevis ved gjennomført eller avbrutt introduksjonsprogram.</article><article class="legalP" id="kapittel-1-dokumentendring-1-endring-17-foreslåttparagraf-1-ledd-2">Programmet skal avsluttes ved oppnådd sluttmål, eller når den fastsatte varigheten utløper. Kommunen bør i samarbeid med andre aktører legge til rette for at deltagere som ikke oppnår sitt sluttmål innenfor programtiden, unngår avbrudd i kvalifiseringen.</article></article></article> <article class="change" data-add-new-part="lov/2020-11-06-127/§18b" id="kapittel-1-dokumentendring-1-endring-18"><article class="defaultP">Ny § 18 b skal lyde:</article><article class="futureLegalArticle" data-name="§18b" id="kapittel-1-dokumentendring-1-endring-18-foreslåttparagraf-1"><span class="futureLegalArticleHeader"><span class="legalArticleValue">§ 18 b</span>. <span class="legalArticleTitle">Forskrifter om introduksjonsprogrammet</span></span><article class="legalP" id="kapittel-1-dokumentendring-1-endring-18-foreslåttparagraf-1-ledd-1">Departementet kan gi forskrift om<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-18-foreslåttparagraf-1-ledd-1-punkt-1"><article class="legalP" id="kapittel-1-dokumentendring-1-endring-18-foreslåttparagraf-1-ledd-1-punkt-1-ledd-1">hvilke opplysninger som kan kartlegges etter § 10</article></article></li><li data-li-identifier="b." data-name="b."><article class="listArticle" id="kapittel-1-dokumentendring-1-endring-18-foreslåttparagraf-1-ledd-1-punkt-2"><article class="legalP" id="kapittel-1-dokumentendring-1-endring-18-foreslåttparagraf-1-ledd-1-punkt-2-ledd-1">hva som skal regnes som utdanning på videregående nivå etter dette kapittelet</article></article></li><li data-li-identifier="c." data-name="c."><article class="listArticle" id="kapittel-1-dokumentendring-1-endring-18-foreslåttparagraf-1-ledd-1-punkt-3"><article class="legalP" id="kapittel-1-dokumentendring-1-endring-18-foreslåttparagraf-1-ledd-1-punkt-3-ledd-1">minstekrav for foreldreveiledning og kurs i livsmestring etter § 14 a</article></article></li><li data-li-identifier="d." data-name="d."><article class="listArticle" id="kapittel-1-dokumentendring-1-endring-18-foreslåttparagraf-1-ledd-1-punkt-4"><article class="legalP" id="kapittel-1-dokumentendring-1-endring-18-foreslåttparagraf-1-ledd-1-punkt-4-ledd-1">fravær, fri og permisjoner fra introduksjonsprogrammet og om dette skal medføre tillegg i programtiden</article></article></li><li data-li-identifier="e." data-name="e."><article class="listArticle" id="kapittel-1-dokumentendring-1-endring-18-foreslåttparagraf-1-ledd-1-punkt-5"><article class="legalP" id="kapittel-1-dokumentendring-1-endring-18-foreslåttparagraf-1-ledd-1-punkt-5-ledd-1">rett til introduksjonsstønad ved fravær, fri og permisjoner.</article></article></li></ul></article></article></article> <article class="change" data-change-part="lov/2020-11-06-127/§30/ledd/2/setning/1" id="kapittel-1-dokumentendring-1-endring-19"><article class="defaultP">§ 30 andre ledd første punktum skal lyde:</article><article class="legalP" id="kapittel-1-dokumentendring-1-endring-19-ledd-1">Fylkeskommunen skal sørge for opplæring i norsk og samfunnskunnskap til personer som omfattes av § 26 første ledd, og som går i videregående opplæring etter opplæringslova på fulltid.</article></article> <article class="change" data-change-part="lov/2020-11-06-127/§37c" id="kapittel-1-dokumentendring-1-endring-20"><article class="defaultP">§ 37 c skal lyde:</article><article class="futureLegalArticle" data-name="§37c" id="kapittel-1-dokumentendring-1-endring-20-foreslåttparagraf-1"><span class="futureLegalArticleHeader"><span class="legalArticleValue">§ 37 c</span>. <span class="legalArticleTitle">Introduksjonsprogram</span></span><article class="legalP" id="kapittel-1-dokumentendring-1-endring-20-foreslåttparagraf-1-ledd-1">Bestemmelsene i § 14 a første ledd bokstav c om at introduksjonsprogrammet skal inneholde opplæring i samfunnskunnskap, gjelder ikke for personer som har fått oppholdstillatelse etter utlendingsloven § 34.</article></article></article> <article class="change" data-change-part="lov/2020-11-06-127/§37e/ledd/1/bokstav/d" id="kapittel-1-dokumentendring-1-endring-21"><article class="defaultP">§ 37 e første ledd bokstav d skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-1-dokumentendring-1-endring-21-punkt-1"><article class="legalP" id="kapittel-1-dokumentendring-1-endring-21-punkt-1-ledd-1">sluttmål, varighet og kravene til innhold i introduksjonsprogrammet etter §§ 13, 14, 14 a og 37 c</article></article></li></ul></article></article> <article class="change" data-repeal-part="lov/2020-11-06-127/§40/ledd/3/setning/3 lov/2020-11-06-127/§40/ledd/3/setning/4" id="kapittel-1-dokumentendring-1-endring-22"><article class="defaultP">§ 40 tredje ledd tredje og fjerde punktum oppheves.</article></article> <article class="change" data-change-part="lov/2020-11-06-127/§48" id="kapittel-1-dokumentendring-1-endring-23"><article class="defaultP">§ 48 skal lyde:</article><article class="futureLegalArticle" data-name="§48" id="kapittel-1-dokumentendring-1-endring-23-foreslåttparagraf-1"><span class="futureLegalArticleHeader"><span class="legalArticleValue">§ 48</span>. <span class="legalArticleTitle">Tilsyn</span></span><article class="legalP" id="kapittel-1-dokumentendring-1-endring-23-foreslåttparagraf-1-ledd-1">Statsforvalteren kan føre tilsyn med kommunens oppfyllelse av plikter etter lovens kapittel 3 til 6, §§ 39, 40, 43 og 50 og med plikten til å ha internkontroll etter kommuneloven § 25-1.</article><article class="legalP" id="kapittel-1-dokumentendring-1-endring-23-foreslåttparagraf-1-ledd-2">Statsforvalteren kan føre tilsyn med fylkeskommunens oppfyllelse av plikter etter lovens §§ 11 og 30.</article><article class="legalP" id="kapittel-1-dokumentendring-1-endring-23-foreslåttparagraf-1-ledd-3">Kommuneloven kapittel 30 gjelder for tilsyn etter første og andre ledd.</article></article></article></article></section><section class="section" data-name="kapII" id="kapittel-2" data-lovdata-URL="LTI/lov/2025-06-20-35/KAPITTEL_2"><h2 data-text-align="center">II</h2><article class="document-change" data-document="lov/2020-05-26-53" id="kapittel-2-dokumentendring-1"><article class="change" data-repeal-part="lov/2020-05-26-53" id="kapittel-2-dokumentendring-1-endring-1"><article class="legalP" id="kapittel-2-dokumentendring-1-endring-1-ledd-1">Midlertidig lov 26. mai 2020 nr. 53 om tilpasninger i introduksjonsloven for å avhjelpe konsekvenser av utbrudd av covid-19 oppheves.</article></article></article></section><section class="section" data-name="kapIII" id="kapittel-3" data-lovdata-URL="LTI/lov/2025-06-20-35/KAPITTEL_3"><h2 data-text-align="center">III</h2><article class="document-change" data-document="lov/2020-12-18-154" id="kapittel-3-dokumentendring-1"><article class="change" data-repeal-part="lov/2020-12-18-154" id="kapittel-3-dokumentendring-1-endring-1"><article class="legalP" id="kapittel-3-dokumentendring-1-endring-1-ledd-1">Midlertidig lov 18. desember 2020 nr. 154 om tilpasninger i integreringsloven for å avhjelpe konsekvenser av utbrudd av covid-19 oppheves.</article></article></article></section><section class="section" data-name="kapIV" id="kapittel-4" data-lovdata-URL="LTI/lov/2025-06-20-35/KAPITTEL_4"><h2 data-text-align="center">IV</h2><ul class="defaultList"><li data-li-identifier="1." data-name="1."><article class="listArticle" id="kapittel-4-punkt-1"><article class="legalP" id="kapittel-4-punkt-1-ledd-1">Loven gjelder fra den tiden Kongen bestemmer. Kongen kan sette i kraft de enkelte bestemmelsene til forskjellig tid.</article></article></li><li data-li-identifier="2." data-name="2."><article class="listArticle" id="kapittel-4-punkt-2"><article class="legalP" id="kapittel-4-punkt-2-ledd-1">Departementet kan gi nærmere overgangsregler.</article></article></li></ul></section></main></body></html>