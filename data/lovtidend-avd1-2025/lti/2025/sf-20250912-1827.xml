<!DOCTYPE html><html lang="nb"><head><title>Forskrift om endring i forskrift om nettregulering og energimarkedet (NEM)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-09-12-1827</dd><dt class="dokid">DokumentID</dt><dd class="dokid">LTI/forskrift/2025-09-12-1827</dd><dt class="ministry">Departement</dt><dd class="ministry"><ul><li>Energidepartementet</li></ul></dd><dt class="subunit">Etat</dt><dd class="subunit"><ul><li>Energi- og vannressursavdelingen</li></ul></dd><dt class="dateInForce">I kraft fra</dt><dd class="dateInForce">2026-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2019-10-24-1413</li></ul></dd><dt class="basedOn">Hjemmel</dt><dd class="basedOn"><ul><li>lov/1990-06-29-50/§10-6</li></ul></dd><dt class="dateOfPublication">Kunngjort</dt><dd class="dateOfPublication">2025-09-12 13:55</dd><dt class="journalNumber">Journalnummer</dt><dd class="journalNumber">2025-1179</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="titleShort">Korttittel</dt><dd class="titleShort">Endr. i NEM</dd><dt class="title">Tittel</dt><dd class="title">Forskrift om endring i forskrift om nettregulering og energimarkedet (NEM)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Energidepartementet 12. september 2025 med hjemmel i lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energiloven) § 10-6 første ledd.</dd><dt class="refid">RefID</dt><dd class="refid">forskrift/2025-09-12-1827</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om nettregulering og energimarkedet (NEM)<ul class="tocSubUl"><li>I<ul class="tocSubUl"><li>§ 3-7. Prinsipper for nettselskapenes driftsmessig forsvarlighetsvurderinger</li><li>§ 3-8. Rett til å nedjustere maksimalt tillatt effektuttak</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-09-12-1827" id="dokument"><h1>Forskrift om endring i forskrift om nettregulering og energimarkedet (NEM)</h1><section class="section" data-name="kapI" id="kapittel-1" data-lovdata-URL="LTI/forskrift/2025-09-12-1827/KAPITTEL_1"><h2 data-text-align="center">I</h2><article class="defaultP">I forskrift 24. oktober 2019 nr. 1413 om nettregulering og energimarkedet (NEM) gjøres følgende endringer:</article> <article class="defaultP" margin-top="true">Ny § 3-7 skal lyde:</article><article class="futureLegalArticle" data-name="§3-7" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-7</span>. <span class="legalArticleTitle">Prinsipper for nettselskapenes driftsmessig forsvarlighetsvurderinger</span></span><article class="legalP" id="kapittel-1-foreslåttparagraf-1-ledd-1">Nettselskap skal fastsette og tilgjengeliggjøre prinsipper for vurderinger av om en tilknytning eller kapasitetsøkning er driftsmessig forsvarlig. Prinsippene skal være objektive og ikke-diskriminerende.</article><article class="legalP" id="kapittel-1-foreslåttparagraf-1-ledd-2">Nettselskap skal dokumentere vurderinger i enkeltsaker. På forespørsel fra kunde skal nettselskapet uten ugrunnet opphold gi innsyn i vurderingen som gjelder kunden. Kunden har ikke rett til innsyn i informasjon som er underlagt taushetsplikt.</article></article> <article class="defaultP" margin-top="true">Ny § 3-8 skal lyde:</article><article class="futureLegalArticle" data-name="§3-8" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-8</span>. <span class="legalArticleTitle">Rett til å nedjustere maksimalt tillatt effektuttak</span></span><article class="legalP" id="kapittel-1-foreslåttparagraf-2-ledd-1">Nettselskap kan i særlige tilfeller nedjustere en kundes maksimalt tillatte effektuttak etter en konkret vurdering.</article><article class="legalP" id="kapittel-1-foreslåttparagraf-2-ledd-2">Nettselskapets kriterier for nedjustering skal være skriftlige og tilgjengelige for kundene.</article><article class="legalP" id="kapittel-1-foreslåttparagraf-2-ledd-3">Nettselskapet skal varsle kunden skriftlig i rimelig tid før nettselskapet treffer endelig beslutning om å nedjustere kundens maksimalt tillatte effektuttak. Varselet skal begrunnes, og inneholde informasjon om at uenighet kan bringes inn for Reguleringsmyndigheten for energi. Kunden har rett til å uttale seg til varselet.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2025-09-12-1827/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2026.</article></section></main></body></html>