<!DOCTYPE html><html lang="no"><head><title>Forskrift om endring i forskrift om bruk av kjøretøy</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-09-17-1860</dd><dt class="dokid">DokumentID</dt><dd class="dokid">LTI/forskrift/2025-09-17-1860</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Vegdirektoratet</li></ul></dd><dt class="dateInForce">I kraft fra</dt><dd class="dateInForce">2025-09-17</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-01-25-92</li></ul></dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§13</li><li>forskrift/1980-11-24-1</li></ul></dd><dt class="dateOfPublication">Kunngjort</dt><dd class="dateOfPublication">2025-09-18 13:40</dd><dt class="journalNumber">Journalnummer</dt><dd class="journalNumber">2025-1199</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om endring i forskrift om bruk av kjøretøy</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 17. september 2025 med hjemmel i lov 18. juni 1965 nr. 4 om vegtrafikk (vegtrafikkloven) § 13, jf. delegeringsvedtak 24. november 1980 nr. 1.</dd><dt class="refid">RefID</dt><dd class="refid">forskrift/2025-09-17-1860</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om bruk av kjøretøy<ul class="tocSubUl"><li>I<ul class="tocSubUl"><li>§ 3-1. Antall personer</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-09-17-1860" id="dokument"><h1>Forskrift om endring i forskrift om bruk av kjøretøy</h1><section class="section" data-name="kapI" id="kapittel-1" data-lovdata-URL="LTI/forskrift/2025-09-17-1860/KAPITTEL_1"><h2 data-text-align="center">I</h2><article class="defaultP">I forskrift 25. januar 1990 nr. 92 om bruk av kjøretøy skal § 3-1 lyde:</article><article class="futureLegalArticle" data-name="§3-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-1</span>. <span class="legalArticleTitle">Antall personer</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Kjøretøy må ikke brukes med større antall personer på sitteinnretninger eller på andre plasser enn det er registrert for. Under kjøring er det kun tillatt å oppholde seg på registrerte plasser i kjøretøyet, likevel med de begrensninger og tillegg som følger av annet til fjerde ledd. For kjøretøy som ikke er registreringspliktig, gjelder fabrikantens bestemmelse tilsvarende. Liten elektrisk motorvogn kan bare brukes av én person.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) For buss gjelder ved kjøring på veg åpen for alminnelig ferdsel følgende begrensninger:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-nummer-2-punkt-1"><article class="legalP" id="kapittel-1-foreslåttparagraf-1-nummer-2-punkt-1-ledd-1">Ståplasser og sidevendte sitteinnretninger kan kun benyttes i følgende tilfeller: <ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-nummer-2-punkt-1-ledd-1-punkt-1"><article class="legalP" id="kapittel-1-foreslåttparagraf-1-nummer-2-punkt-1-ledd-1-punkt-1-ledd-1">Persontransport med buss i rute i henhold til yrkestransportlova § 6</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-nummer-2-punkt-1-ledd-1-punkt-2"><article class="legalP" id="kapittel-1-foreslåttparagraf-1-nummer-2-punkt-1-ledd-1-punkt-2-ledd-1">Persontransport med buss i henhold til yrkestransportforskriften § 35 (buss for tog)</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-nummer-2-punkt-1-ledd-1-punkt-3"><article class="legalP" id="kapittel-1-foreslåttparagraf-1-nummer-2-punkt-1-ledd-1-punkt-3-ledd-1">Annen løyvepliktig persontransport til og fra større arrangementer åpent for allmenheten, når transporten skjer i regi av fylkeskommunalt administrasjonsselskap eller arrangør</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-nummer-2-punkt-1-ledd-1-punkt-4"><article class="legalP" id="kapittel-1-foreslåttparagraf-1-nummer-2-punkt-1-ledd-1-punkt-4-ledd-1">Persontransport med buss i henhold til yrkestransportloven § 18 (eigentransport av personar)</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-1-nummer-2-punkt-1-ledd-1-punkt-5"><article class="legalP" id="kapittel-1-foreslåttparagraf-1-nummer-2-punkt-1-ledd-1-punkt-5-ledd-1">Persontransport med buss godkjent som utrykningskjøretøy i henhold til forskrift om godkjenning og registrering av utrykningskjøretøy.</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-1-nummer-2-punkt-1-ledd-1-punkt-6"><article class="legalP" id="kapittel-1-foreslåttparagraf-1-nummer-2-punkt-1-ledd-1-punkt-6-ledd-1">Persontransport med buss som er 30 år eller eldre, regnet fra førstegangs registreringsdato, når kjøringen skjer som en del av motorhistoriske samlinger eller lignende kulturarrangementer, og hastigheten ikke overstiger 50 km/t. I tillegg må minst ett av følgende vilkår være oppfylt: <ul class="defaultList"><li data-li-identifier="i." data-name="i."><article class="listArticle" id="kapittel-1-foreslåttparagraf-1-nummer-2-punkt-1-ledd-1-punkt-6-ledd-1-punkt-1"><article class="legalP" id="kapittel-1-foreslåttparagraf-1-nummer-2-punkt-1-ledd-1-punkt-6-ledd-1-punkt-1-ledd-1">Bussen er i original eller tilnærmet original utførelse iht. definisjonene i bilforskriften § 6-8 (2) og har fritak fra løyve etter yrkestransportforskriften § 23 siste ledd</article></article></li><li data-li-identifier="ii." data-name="ii."><article class="listArticle" id="kapittel-1-foreslåttparagraf-1-nummer-2-punkt-1-ledd-1-punkt-6-ledd-1-punkt-2"><article class="legalP" id="kapittel-1-foreslåttparagraf-1-nummer-2-punkt-1-ledd-1-punkt-6-ledd-1-punkt-2-ledd-1">Bussen er godkjent som bevaringsverdig etter bilforskriften § 6-8 tredje ledd.</article></article></li></ul></article></article></li></ul></article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-nummer-2-punkt-2"><article class="legalP" id="kapittel-1-foreslåttparagraf-1-nummer-2-punkt-2-ledd-1">Sidevendte sitteinnretninger kan i tillegg benyttes under kjøring med buss klasse III når sjåføren har gyldig yrkessjåførkompetanse og medbringer gyldig kompetansebevis iht. yrkessjåførforskriften kap. 7.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-nummer-2-punkt-3"><article class="legalP" id="kapittel-1-foreslåttparagraf-1-nummer-2-punkt-3-ledd-1">For annet ledd nr. 1 bokstavene a–d og annet ledd nr. 2 gjelder i tillegg at bussen må være registrert første gang 16. november 2016 eller senere og er enten: <ul class="defaultList"><li data-li-identifier="i." data-name="i."><article class="listArticle" id="kapittel-1-foreslåttparagraf-1-nummer-2-punkt-3-ledd-1-punkt-1"><article class="legalP" id="kapittel-1-foreslåttparagraf-1-nummer-2-punkt-3-ledd-1-punkt-1-ledd-1">EU-typegodkjent</article></article></li><li data-li-identifier="ii." data-name="ii."><article class="listArticle" id="kapittel-1-foreslåttparagraf-1-nummer-2-punkt-3-ledd-1-punkt-2"><article class="legalP" id="kapittel-1-foreslåttparagraf-1-nummer-2-punkt-3-ledd-1-punkt-2-ledd-1">Enkeltgodkjent i henhold til FN-regulativ 107.05, eller nyere. I tillegg må buss i klasse I og A være godkjent i henhold til FN-regulativ 17.08, eller nyere, og buss i klasse II, III og B være godkjent i henhold til FN-regulativ 80.03, eller nyere.</article></article></li></ul></article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-1-nummer-2-punkt-4"><article class="legalP" id="kapittel-1-foreslåttparagraf-1-nummer-2-punkt-4-ledd-1">Bestemmelsene i dette ledd gjelder med virkning fra 1. januar 2026.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) I tillegg til det som følger av første ledd, er følgende personbefordring tillatt dersom de tillatte vekter ikke overskrides og befordringen er betryggende:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-nummer-3-punkt-1"><article class="legalP" id="kapittel-1-foreslåttparagraf-1-nummer-3-punkt-1-ledd-1">Ett barn i personbil i hvert ekstra barnesete. Med ekstra barnesete menes ekstra, fastmontert sete som er godkjent som barnesikringsutstyr i henhold til kjøretøyforskriften og som kommer i tillegg til det antallet seter som bilen er registrert for.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-nummer-3-punkt-2"><article class="legalP" id="kapittel-1-foreslåttparagraf-1-nummer-3-punkt-2-ledd-1">Personell i godsrom og på lasteplan på militærtaktisk kjøretøy registrert på Forsvaret samt på kjøretøy under heimeverns- og sivilforsvarsøvelse.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-nummer-3-punkt-3"><article class="legalP" id="kapittel-1-foreslåttparagraf-1-nummer-3-punkt-3-ledd-1">Inntil 2 personer i bakmontert transportkasse på traktor. Kassen må være solid og slik utført og festet at den kan hindre traktoren i å steile. På hver side og bak skal kassen ha lem med høyde 40 cm eller mer, målt fra kassegulvet eller eventuell sitteinnretning. Foran skal kassen ha lem som effektivt skjermer passasjerene mot bevegelige, spisse eller skarpe deler.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-1-nummer-3-punkt-4"><article class="legalP" id="kapittel-1-foreslåttparagraf-1-nummer-3-punkt-4-ledd-1">Inntil 4 personer på tilhenger som trekkes av motorvogn konstruert for fart ikke over 30 km/t. Tilhengeren må ha lasteplan med lem foran med høyde 1 m eller mer og lem på sidene med høyde 40 cm eller mer, målt fra lasteplanet eller eventuell sitteinnretning. Lemmene må være utført og festet slik at de tåler påkjenningene ved eventuell velt.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-1-nummer-3-punkt-5"><article class="legalP" id="kapittel-1-foreslåttparagraf-1-nummer-3-punkt-5-ledd-1">Personer på lasteplan og i godsrom på motorkjøretøy og på tilhenger som benyttes i prosesjon. Prosesjonen må gå i gangfart, og være godkjent av politiet. Politiet kan sette vilkår for befordringen.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-1-nummer-3-punkt-6"><article class="legalP" id="kapittel-1-foreslåttparagraf-1-nummer-3-punkt-6-ledd-1">To barn under 6 år eller ett barn under 10 år på sykkel som nevnt i kjøretøyforskriften § 2-5 nr. 12. Dersom slik sykkel er påmontert tilhenger, kan det bare transporteres ett barn under 10 år på sykkelen.</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-1-nummer-3-punkt-7"><article class="legalP" id="kapittel-1-foreslåttparagraf-1-nummer-3-punkt-7-ledd-1">To barn under 6 år eller en person i tilhenger til sykkel som nevnt i kjøretøyforskriften § 2-5 nr. 12 første til tredje ledd.</article></article></li></ul></article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Innenfor det antall personer kjøretøyet er registrert for, er følgende personbefordring likevel tillatt:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-nummer-4-punkt-1"><article class="legalP" id="kapittel-1-foreslåttparagraf-1-nummer-4-punkt-1-ledd-1">Inntil 2 personer på ståplattform under innsamling av husholdnings- og næringsavfall, i hastighet under 30 km/t, under forutsetning av at arbeidsmiljøloven med tilhørende forskrifter følges.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-nummer-4-punkt-2"><article class="legalP" id="kapittel-1-foreslåttparagraf-1-nummer-4-punkt-2-ledd-1">Passasjer på buss i klasse II og III kan under kjøring benytte toalett. I buss kl. III skal fraværet fra sitteplass være kortest mulig.</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2025-09-17-1860/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>