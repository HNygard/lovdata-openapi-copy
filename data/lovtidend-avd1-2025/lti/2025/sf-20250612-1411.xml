<!DOCTYPE html><html lang="nb"><head><title>Forskrift om endring i forskrift om studier ved Norges miljø- og biovitenskapelige universitet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-06-12-1411</dd><dt class="dokid">DokumentID</dt><dd class="dokid">LTI/forskrift/2025-06-12-1411</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Norges miljø- og biovitenskapelige universitet (NMBU)</li></ul></dd><dt class="dateInForce">I kraft fra</dt><dd class="dateInForce">2025-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2023-03-09-322</li></ul></dd><dt class="basedOn">Hjemmel</dt><dd class="basedOn"><ul><li>lov/2024-03-08-9/§2-4</li><li>lov/2024-03-08-9/§2-5</li><li>lov/2024-03-08-9/§2-6</li><li>lov/2024-03-08-9/§3-4</li><li>lov/2024-03-08-9/§3-8</li><li>lov/2024-03-08-9/§5-2</li><li>lov/2024-03-08-9/§8-1</li><li>lov/2024-03-08-9/§8-2</li><li>lov/2024-03-08-9/§8-3</li><li>lov/2024-03-08-9/§8-4</li><li>lov/2024-03-08-9/§8-5</li><li>lov/2024-03-08-9/§9-1</li><li>lov/2024-03-08-9/§9-2</li><li>lov/2024-03-08-9/§9-3</li><li>lov/2024-03-08-9/§9-4</li><li>lov/2024-03-08-9/§9-5</li><li>lov/2024-03-08-9/§10-5</li><li>lov/2024-03-08-9/§10-6</li><li>lov/2024-03-08-9/§10-7</li><li>lov/2024-03-08-9/§11-1</li><li>lov/2024-03-08-9/§11-2</li><li>lov/2024-03-08-9/§11-3</li><li>lov/2024-03-08-9/§11-4</li><li>lov/2024-03-08-9/§11-5</li><li>lov/2024-03-08-9/§11-6</li><li>lov/2024-03-08-9/§11-7</li><li>lov/2024-03-08-9/§11-8</li><li>lov/2024-03-08-9/§11-9</li><li>lov/2024-03-08-9/§11-10</li><li>lov/2024-03-08-9/§11-11</li><li>lov/2024-03-08-9/§11-12</li><li>lov/2024-03-08-9/§12-1</li><li>lov/2024-03-08-9/§12-2</li><li>lov/2024-03-08-9/§12-3</li><li>lov/2024-03-08-9/§12-4</li><li>lov/2024-03-08-9/§12-5</li><li>lov/2024-03-08-9/§12-6</li><li>lov/2024-03-08-9/§12-7</li><li>lov/2024-03-08-9/§14-1</li><li>forskrift/2005-12-16-1574</li><li>forskrift/2005-12-01-1392</li></ul></dd><dt class="dateOfPublication">Kunngjort</dt><dd class="dateOfPublication">2025-07-03 14:25</dd><dt class="lastupdated">Rettet</dt><dd class="lastupdated">2025-07-04 (se nederst).</dd><dt class="journalNumber">Journalnummer</dt><dd class="journalNumber">2025-0930</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om endring i forskrift om studier ved Norges miljø- og biovitenskapelige universitet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av NMBUs universitetsstyre 12. juni 2025 med hjemmel i lov 8. mars 2024 nr. 9 om universiteter og høyskoler (universitets- og høyskoleloven) § 2-4, § 2-5, § 2-6, § 3-4, § 3-8, § 5-2, § 8-1, § 8-2, § 8-3, § 8-4, § 8-5, § 9-1, § 9-2, § 9-3, § 9-4, § 9-5, § 10-5, § 10-6, § 10-7, § 11-1, § 11-2, § 11-3, § 11-4, § 11-5, § 11-6, § 11-7, § 11-8, § 11-9, § 11-10, § 11-11, § 11-12, § 12-1, § 12-2, § 12-3, § 12-4, § 12-5, § 12-6, § 12-7, § 14-1, forskrift 16. desember 2005 nr. 1574 om grader og yrkesutdanninger, beskyttet tittel og normert studietid ved universiteter og høyskoler og forskrift 1. desember 2005 nr. 1392 om krav til mastergrad.</dd><dt class="refid">RefID</dt><dd class="refid">forskrift/2025-06-12-1411</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om studier ved Norges miljø- og biovitenskapelige universitet<ul class="tocSubUl"><li>I<ul class="tocSubUl"><li>§ 1-1. Virkeområder</li><li>§ 5-1. Grunnutdanning</li><li>§ 13-1. Privatist</li><li>§ 13-2. Privatisters rettigheter</li><li>§ 13-3. Utfyllende bestemmelser</li><li>§ 17-6. Inndragning av studieretten (2) Inndragning av studieretten ved stryk eller ikke levert gradsoppgave:</li><li>§ 40-3. Krav til bruk av ekstern sensor</li><li>§ 44-7. Gradsoppgave som ikke er levert innen fristen</li><li>§ 45-4. Krav til tilknytning til NMBU</li><li>§ 45-6. Studiepoeng som inngår i grunnlag for mastergrad</li></ul></li><li>II</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2025-06-12-1411" id="dokument"><h1>Forskrift om endring i forskrift om studier ved Norges miljø- og biovitenskapelige universitet</h1><section class="section" data-name="kapI" id="kapittel-1" data-lovdata-URL="LTI/forskrift/2025-06-12-1411/KAPITTEL_1"><h2 data-text-align="center">I</h2><article class="defaultP">I forskrift 9. mars 2023 nr. 322 om studier ved Norges miljø- og biovitenskapelige universitet gjøres følgende endringer:</article> <article class="defaultP" margin-top="true">§ 1-1 skal lyde:</article><article class="futureLegalArticle" data-name="§1-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-1</span>. <span class="legalArticleTitle">Virkeområder</span></span><article class="legalP" id="kapittel-1-foreslåttparagraf-1-ledd-1">Forskriften gjelder for opptak, studier, eksamener og grader ved Norges miljø- og biovitenskapelige universitet (NMBU). For ph.d.-utdanningen gjelder i tillegg forskrift 13. november 2024 nr. 3024 for graden philosophiae doctor (ph.d.) (ph.d.-forskriften) ved NMBU.</article></article> <article class="defaultP" margin-top="true">§ 5-1 skal lyde:</article><article class="futureLegalArticle" data-name="§5-1" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5-1</span>. <span class="legalArticleTitle">Grunnutdanning</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Regler for opptak til all grunnutdanning fastsettes av Kunnskapsdepartementet. Ved søknad gjennom Samordna opptak gjelder de nasjonale frister fastsatt av departementet for søknad, ettersending av dokumentasjon og svarfrist ved tilbud om studieplass.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Rektor kan fastsette utfyllende bestemmelser om krav til kunnskap i engelsk for engelskspråklige bachelorprogram.</article></article> <article class="defaultP" margin-top="true">§ 13-1 skal lyde:</article><article class="futureLegalArticle" data-name="§13-1" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 13-1</span>. <span class="legalArticleTitle">Privatist</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Med privatist menes en som går opp til eksamen etter bestemmelsene i lov om universiteter og høyskoler uten å være tatt opp til et studieprogram ved NMBU.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) En student med enkeltemnestudierett er ikke privatist. Bestemmelser om opptak, rettigheter og plikter for gjennomføring av enkeltemner reguleres av forskriftens kapittel 9.</article></article> <article class="defaultP" margin-top="true">§ 13-2 skal lyde:</article><article class="futureLegalArticle" data-name="§13-2" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 13-2</span>. <span class="legalArticleTitle">Privatisters rettigheter</span></span><article class="legalP" id="kapittel-1-foreslåttparagraf-4-ledd-1">Privatisters rettigheter er begrenset til deltakelse i offentlige forelesninger og adgang til å gå opp til eksamen.</article></article> <article class="defaultP" margin-top="true">§ 13-3 skal lyde:</article><article class="futureLegalArticle" data-name="§13-3" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 13-3</span>. <span class="legalArticleTitle">Utfyllende bestemmelser</span></span><article class="legalP" id="kapittel-1-foreslåttparagraf-5-ledd-1">Rektor kan fastsette utfyllende bestemmelser om privatister.</article></article> <article class="defaultP" margin-top="true">§ 17-6 andre ledd skal lyde:</article><article class="futureLegalArticle" data-name="§17-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 17-6</span>. <span class="legalArticleTitle">Inndragning av studieretten (2) Inndragning av studieretten ved stryk eller ikke levert gradsoppgave:</span></span><ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-6-punkt-1"><article class="legalP" id="kapittel-1-foreslåttparagraf-6-punkt-1-ledd-1">Studenter som oppnår stryk (F) på en gradsoppgave, kan levere gradsoppgaven i omarbeidet form iht. bestemmelsene i § 44-11 andre ledd. Ved stryk (F) på en omarbeidet gradsoppgave mister studenten studieretten.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-6-punkt-2"><article class="legalP" id="kapittel-1-foreslåttparagraf-6-punkt-2-ledd-1">Studenter som oppnår stryk (F) på en gradsoppgave som ikke lar seg omarbeide mister studieretten.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-6-punkt-3"><article class="legalP" id="kapittel-1-foreslåttparagraf-6-punkt-3-ledd-1">Studenter som ikke leverer gradsoppgave innen fastsatt frist mister studieretten jf. § 44-7.</article></article></li></ul></article> <article class="defaultP" margin-top="true">§ 40-3 skal lyde:</article><article class="futureLegalArticle" data-name="§40-3" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 40-3</span>. <span class="legalArticleTitle">Krav til bruk av ekstern sensor</span></span><article class="numberedLegalP" data-numerator="1" id="kapittel-1-foreslåttparagraf-7-nummer-1">(1) Det er krav om ekstern sensor enten ved sensur av den enkelte eksamen eller ved ekstern evaluering av eksamens- og sensurordningen.</article><article class="numberedLegalP" data-numerator="2" id="kapittel-1-foreslåttparagraf-7-nummer-2">(2) Det er i tillegg til bestemmelsen i første ledd, krav om to sensorer, hvorav minst én ekstern sensor, ved:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-7-nummer-2-punkt-1"><article class="legalP" id="kapittel-1-foreslåttparagraf-7-nummer-2-punkt-1-ledd-1">sensur av masteroppgave og lignende selvstendige arbeid i høyere grad</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-7-nummer-2-punkt-2"><article class="legalP" id="kapittel-1-foreslåttparagraf-7-nummer-2-punkt-2-ledd-1">ny sensurering som følge av klage på karakter eller klage over formelle feil.</article></article></li></ul></article></article> <article class="defaultP" margin-top="true">§ 44-7 skal lyde:</article><article class="futureLegalArticle" data-name="§44-7" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 44-7</span>. <span class="legalArticleTitle">Gradsoppgave som ikke er levert innen fristen</span></span><article class="legalP" id="kapittel-1-foreslåttparagraf-8-ledd-1">Gradsoppgave som ikke er levert innen fastsatt frist kan ikke senere leveres i revidert eller supplert form. I slike tilfeller mister studenten studieretten jf. § 17-6 andre ledd. Unntak til denne bestemmelsen følger av § 44-6. Hvis studenten senere får nytt opptak ved NMBU, må ny oppgave utarbeides.</article></article> <article class="defaultP" margin-top="true">§ 45-4 skal lyde:</article><article class="futureLegalArticle" data-name="§45-4" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 45-4</span>. <span class="legalArticleTitle">Krav til tilknytning til NMBU</span></span><article class="legalP" id="kapittel-1-foreslåttparagraf-9-ledd-1">Krav til tilknytning for å få tildelt grad fra NMBU:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-9-ledd-1-punkt-1"><article class="legalP" id="kapittel-1-foreslåttparagraf-9-ledd-1-punkt-1-ledd-1">For å få tildelt grad ved NMBU må studenten ha fått godkjent vurdering i emner tilsvarende minst 60 studiepoeng avlagt ved NMBU.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-9-ledd-1-punkt-2"><article class="legalP" id="kapittel-1-foreslåttparagraf-9-ledd-1-punkt-2-ledd-1">Emner av inntil 30 studiepoengs omfang, avlagt ved et utenlandsk universitet eller høgskole som en del av en utvekslingsavtale med NMBU, kan inngå i ovennevnte 60 studiepoengs krav. Tilsvarende vil også kunne være gjeldende innenfor aktuelle fagfelt der NMBU har inngått en gjensidig samarbeidsavtale med et annet universitet eller høgskole i Norge.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-9-ledd-1-punkt-3"><article class="legalP" id="kapittel-1-foreslåttparagraf-9-ledd-1-punkt-3-ledd-1">Det kan gjelde unntak fra kravet om antall studiepoeng avlagt ved NMBU, der studenten i samsvar med en internasjonal samarbeidsavtale, inngått av NMBU, tar en dobbelt- eller fellesgrad.</article></article></li></ul></article></article> <article class="defaultP" margin-top="true">§ 45-6 skal lyde:</article><article class="futureLegalArticle" data-name="§45-6" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 45-6</span>. <span class="legalArticleTitle">Studiepoeng som inngår i grunnlag for mastergrad</span></span><article class="numberedLegalP" data-numerator="1" id="kapittel-1-foreslåttparagraf-10-nummer-1">(1) Minst 60 av studiepoengene som skal inngå i grunnlaget for mastergraden ved NMBU skal ikke være en del av tidligere oppnådd grad eller yrkesutdanning. I de 60 studiepoengene skal det alltid inngå en masteroppgave tilknyttet et studieprogram.</article><article class="numberedLegalP" data-numerator="2" id="kapittel-1-foreslåttparagraf-10-nummer-2">(2) Det kan gjelde unntak fra kravet om masteroppgave tilknyttet et NMBU studieprogram, der studenten i samsvar med en internasjonal samarbeidsavtale, inngått av NMBU, tar en dobbelt- eller fellesgrad.</article><article class="numberedLegalP" data-numerator="3" id="kapittel-1-foreslåttparagraf-10-nummer-3">(3) Rektor kan i utfyllende bestemmelser fastsette at det, for enkelte studieprogram, skal være krav om at minst 90 studiepoeng, som skal inngå i grunnlaget for mastergraden ved NMBU, ikke er en del av tidligere oppnådd grad eller yrkesutdanning jf. forskrift 21. desember 2018 nr. 2221 om godkjenning av norsk og utenlandsk høyere utdanning og av realkompetanse (godkjenningsforskriften) § 4 første ledd.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2025-06-12-1411/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juli 2025.</article></section><section class="section" id="kapittel-3" data-lovdata-URL="LTI/forskrift/2025-06-12-1411/KAPITTEL_3"><h2>Rettelser</h2><article class="gazettenote" data-gazette-note-date="2025-07-04" data-gazette-note-type="rettelse"><article class="defaultP">Rettelse pga. formatteringsfeil. § 17-6 andre ledd skal lyde:</article><article class="numberedLegalP" data-numerator="2" id="kapittel-3-nummer-1">(2) Inndragning av studieretten ved stryk eller ikke levert gradsoppgave:<ul class="defaultList"><li data-li-identifier="a." data-name="a."><article class="listArticle" id="kapittel-3-nummer-1-punkt-1"><article class="legalP" id="kapittel-3-nummer-1-punkt-1-ledd-1">Studenter som oppnår stryk (F) på en gradsoppgave, kan levere gradsoppgaven i omarbeidet form iht. bestemmelsene i § 44-11 andre ledd. Ved stryk (F) på en omarbeidet gradsoppgave mister studenten studieretten.</article></article></li><li data-li-identifier="b." data-name="b."><article class="listArticle" id="kapittel-3-nummer-1-punkt-2"><article class="legalP" id="kapittel-3-nummer-1-punkt-2-ledd-1">Studenter som oppnår stryk (F) på en gradsoppgave som ikke lar seg omarbeide mister studieretten.</article></article></li><li data-li-identifier="c." data-name="c."><article class="listArticle" id="kapittel-3-nummer-1-punkt-3"><article class="legalP" id="kapittel-3-nummer-1-punkt-3-ledd-1">Studenter som ikke leverer gradsoppgave innen fastsatt frist mister studieretten jf. § 44-7.</article></article></li></ul></article></article></section></main></body></html>