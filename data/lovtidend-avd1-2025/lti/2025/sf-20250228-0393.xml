<!DOCTYPE html><html lang="nb"><head><title>Forskrift om vedtekter for Meteorologisk institutt</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-02-28-393</dd><dt class="dokid">DokumentID</dt><dd class="dokid">LTI/forskrift/2025-02-28-393</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Klimaavdelingen</li></ul></dd><dt class="dateInForce">I kraft fra</dt><dd class="dateInForce">2025-02-28</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-12-09-1431</li><li>forskrift/2021-12-10-3465</li></ul></dd><dt class="dateOfPublication">Kunngjort</dt><dd class="dateOfPublication">2025-03-11 15:15</dd><dt class="journalNumber">Journalnummer</dt><dd class="journalNumber">2025-0234</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om vedtekter for Meteorologisk institutt</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 28. februar 2025. Fremmet av Klima- og miljødepartementet.</dd><dt class="refid">RefID</dt><dd class="refid">forskrift/2025-02-28-393</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekter for Meteorologisk institutt<ul class="tocSubUl"><li>§ 1. Formål</li><li>§ 2. Instituttets ledelse</li><li>§ 3. Styret</li><li>§ 3-1. Sammensetning, oppnevning, funksjonstid og arbeidsform</li><li>§ 3-2. Styrets ansvar og oppgaver</li><li>§ 4. Direktør</li><li>§ 5. Status og fullmakter</li><li>§ 6. Vedtekter</li><li>§ 7. Iverksettelse (NY)</li></ul></li></ul></dd></dl></header><main class="documentBody" data-lovdata-URL="LTI/forskrift/2025-02-28-393" id="dokument"><h1>Forskrift om vedtekter for Meteorologisk institutt</h1><article class="legalArticle" data-lovdata-URL="LTI/forskrift/2025-02-28-393/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Meteorologisk institutt står for den offentlige meteorologiske tjenesten for sivile og militære formål. Meteorologisk institutt skal overvåke, varsle og formidle informasjon om været og havet med høy kvalitet og regularitet og beregne klimaet i nåtid og framtid. Instituttet skal arbeide for at myndighetene, næringslivet, institusjoner og allmennheten best mulig kan vareta sine interesser for sikring av liv og verdier, for planlegging og for vern av miljøet. Meteorologisk institutt skal drive forskning og utvikling på relevante fagområder. Meteorologisk institutt skal bidra til det internasjonale meteorologiske samarbeidet. Meteorologisk institutt skal kunne utføre oppdrag og yte tjenester etter bestilling.</article></article><article class="legalArticle" data-lovdata-URL="LTI/forskrift/2025-02-28-393/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Instituttets ledelse</span></h2><article class="legalP" id="paragraf-2-ledd-1">Meteorologisk institutt ledes av et styre. Ansvaret for den daglige ledelsen av instituttet legges til en direktør.</article></article><article class="legalArticle" data-lovdata-URL="LTI/forskrift/2025-02-28-393/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Styret</span></h2></article><article class="legalArticle" data-lovdata-URL="LTI/forskrift/2025-02-28-393/§3-1" data-name="§3-1" id="paragraf-4"><h2 class="legalArticleHeader"><span class="legalArticleValue">§ 3-1</span>. <span class="legalArticleTitle">Sammensetning, oppnevning, funksjonstid og arbeidsform</span></h2><article class="legalP" id="paragraf-4-ledd-1">Styret har sju medlemmer og fire varamedlemmer.</article><article class="legalP" id="paragraf-4-ledd-2">Styrets leder og samtlige styremedlemmer og varamedlemmer oppnevnes av Klima- og miljødepartementet. To av styremedlemmene, med personlige varamedlemmer, oppnevnes etter forslag fra og blant de ansatte. Videre oppnevnes to numeriske varamedlemmer for de øvrige styremedlemmene.</article><article class="legalP" id="paragraf-4-ledd-3">Styrets medlemmer og varamedlemmer oppnevnes for fire år. Ingen kan oppnevnes for mer enn åtte år sammenhengende. Klima og -miljødepartementet fastsetter godtgjøring til styrets medlemmer.</article><article class="legalP" id="paragraf-4-ledd-4">Styret oppnevner selv nestleder. De ansattes representanter kan ikke oppnevnes som nestleder. Styret er beslutningsdyktig når minst fem medlemmer er til stede. Ved stemmelikhet har styrets leder dobbeltstemme. Instituttets direktør deltar i styremøtene uten stemmerett. For øvrig fastsetter styret selv sin arbeidsform.</article></article><article class="legalArticle" data-lovdata-URL="LTI/forskrift/2025-02-28-393/§3-2" data-name="§3-2" id="paragraf-5"><h2 class="legalArticleHeader"><span class="legalArticleValue">§ 3-2</span>. <span class="legalArticleTitle">Styrets ansvar og oppgaver</span></h2><article class="legalP" id="paragraf-5-ledd-1">Styret er Meteorologisk institutts øverste organ og er ansvarlig for instituttets samlede virksomhet.</article><article class="legalP" id="paragraf-5-ledd-2">Styret har følgende hovedoppgaver:<ul class="defaultList"><li data-li-identifier="-" data-name="-"><article class="listArticle" id="paragraf-5-ledd-2-punkt-1"><article class="legalP" id="paragraf-5-ledd-2-punkt-1-ledd-1">ansette direktør for instituttet etter konsultasjon med Klima- og miljødepartementet</article></article></li><li data-li-identifier="-" data-name="-"><article class="listArticle" id="paragraf-5-ledd-2-punkt-2"><article class="legalP" id="paragraf-5-ledd-2-punkt-2-ledd-1">sikre strategisk utvikling på kort og lang sikt</article></article></li><li data-li-identifier="-" data-name="-"><article class="listArticle" id="paragraf-5-ledd-2-punkt-3"><article class="legalP" id="paragraf-5-ledd-2-punkt-3-ledd-1">påse økonomisk kontroll og effektiv drift</article></article></li><li data-li-identifier="-" data-name="-"><article class="listArticle" id="paragraf-5-ledd-2-punkt-4"><article class="legalP" id="paragraf-5-ledd-2-punkt-4-ledd-1">fastsette instituttets organisering</article></article></li><li data-li-identifier="-" data-name="-"><article class="listArticle" id="paragraf-5-ledd-2-punkt-5"><article class="legalP" id="paragraf-5-ledd-2-punkt-5-ledd-1">føre kontroll med at instituttet tilfredsstiller fastsatte krav, lover og regler</article></article></li></ul></article><article class="legalP" id="paragraf-5-ledd-3">Styret gir selv nærmere retningslinjer for delegering innenfor rammene av vedtektene.</article><article class="legalP" id="paragraf-5-ledd-4">Prinsipielle spørsmål som måtte oppstå i instituttets arbeid, og som er av en slik karakter at de krever politisk avklaring, skal styret legge fram for Klima- og miljødepartementet.</article></article><article class="legalArticle" data-lovdata-URL="LTI/forskrift/2025-02-28-393/§4" data-name="§4" id="paragraf-6"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Direktør</span></h2><article class="legalP" id="paragraf-6-ledd-1">Direktøren har den daglige ledelse av instituttet og har ansvar for at de vedtak som er truffet av styret og av overordnet myndighet settes i verk. Direktøren er ansvarlig for at instituttet drives i samsvar med vedtektene og gjeldende regler for statlig virksomhet. Direktøren har avgjørelsesmyndighet i alle saker som ikke avgjøres av styret eller overordnet myndighet. Avgjørelsesmyndigheten kan delegeres til andre ansatte ved instituttet etterretningslinjer gitt av styret.</article><article class="legalP" id="paragraf-6-ledd-2">Direktøren ansettes på åremål på seks år og kan sitte to perioder. Lønnen fastsettes av departementet etter forslag fra styret.</article><article class="legalP" id="paragraf-6-ledd-3">Direktøren er Norges faste representant i Verdens meteorologiorganisasjon.</article><article class="legalP" id="paragraf-6-ledd-4">Nærmere instruks for direktøren fastsettes av styret.</article></article><article class="legalArticle" data-lovdata-URL="LTI/forskrift/2025-02-28-393/§5" data-name="§5" id="paragraf-7"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Status og fullmakter</span></h2><article class="legalP" id="paragraf-7-ledd-1">Instituttet er et statlig forvaltningsorgan med særskilte fullmakter, administrativt underlagt Klima- og miljødepartementet. Instituttet skal finansieres og organiseres slik at faglig uavhengighet og økonomisk og administrativ fleksibilitet oppnås. Instituttet har følgende fullmakter:<ul class="defaultList"><li data-li-identifier="-" data-name="-"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">det oppretter selv de stillinger og tilsetter det personale som anses nødvendig for å løse de oppgaver det er pålagt, og ut fra hensynet til at bemanning og organisasjon må tilpasses de gitte rammebetingelser. Tilsettingsforholdene reguleres av lov om statens ansatte med forskrifter.</article></article></li><li data-li-identifier="-" data-name="-"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">det får unntak fra bevilgningsreglementets § 3 fjerde ledd. Instituttet omfattes følgelig ikke av bruttoprinsippet for budsjettering i statlig virksomhet. Regnskapet skal revideres av Riksrevisjonen.</article></article></li></ul></article><article class="legalP" id="paragraf-7-ledd-2">Økonomiforvaltningen ved instituttet skal følge «Hovedinstruks for Meteorologisk institutt», fastsatt av Klima- og miljødepartementet.</article></article><article class="legalArticle" data-lovdata-URL="LTI/forskrift/2025-02-28-393/§6" data-name="§6" id="paragraf-8"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Vedtekter</span></h2><article class="legalP" id="paragraf-8-ledd-1">Klima- og miljødepartementet kan vedta endringer i vedtektene. Forslag til endringer skal legges fram for styret til uttalelse.</article></article><article class="legalArticle" data-lovdata-URL="LTI/forskrift/2025-02-28-393/§7" data-name="§7" id="paragraf-9"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Iverksettelse (NY)</span></h2><article class="legalP" id="paragraf-9-ledd-1">Forskriften trer i kraft straks. Forskriften opphever forskrift om vedtekter 9. desember 2005 nr. 1431 og forskrift om vedtekter 10. desember 2021 nr. 3465.</article></article></main></body></html>