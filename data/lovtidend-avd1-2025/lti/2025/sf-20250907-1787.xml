<!DOCTYPE html><html lang="nn"><head><title>Forskrift om endring i forskrift om grunnskoleopplæringa og den vidaregåande opplæringa (opplæringsforskrifta) og forskrift til privatskolelova (privatskoleforskrifta)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-09-07-1787</dd><dt class="dokid">DokumentID</dt><dd class="dokid">LTI/forskrift/2025-09-07-1787</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Juridisk avdeling</li></ul></dd><dt class="dateInForce">I kraft frå</dt><dd class="dateInForce">2026-01-01</dd><dt class="changesToDocuments">Endrar</dt><dd class="changesToDocuments"><ul><li>forskrift/2024-06-03-900</li><li>forskrift/2024-06-03-901</li></ul></dd><dt class="basedOn">Heimel</dt><dd class="basedOn"><ul><li>lov/2023-06-09-30/§2-3</li><li>lov/2023-06-09-30/§5-4</li><li>lov/2023-06-09-30/§19-1</li><li>lov/2003-07-04-84/§2-3a</li></ul></dd><dt class="dateOfPublication">Kunngjort</dt><dd class="dateOfPublication">2025-09-08 14:00</dd><dt class="journalNumber">Journalnummer</dt><dd class="journalNumber">2025-1156</dd><dt class="a11yStatus">Tilgjengelegheitsstatus</dt><dd class="a11yStatus">Mangler vurdering.</dd><dt class="titleShort">Korttittel</dt><dd class="titleShort">Endr. i opplæringsforskrifta og privatskoleforskrifta</dd><dt class="title">Tittel</dt><dd class="title">Forskrift om endring i forskrift om grunnskoleopplæringa og den vidaregåande opplæringa (opplæringsforskrifta) og forskrift til privatskolelova (privatskoleforskrifta)</dd><dt class="miscInformation">Anna om dokumentet</dt><dd class="miscInformation"><strong>Heimel:</strong> Fastsett av Kunnskapsdepartementet 7. september 2025 med heimel i lov 9. juni 2023 nr. 30 om grunnskoleopplæringa og den vidaregåande opplæringa (opplæringslova) § 2-3 andre ledd, § 5-4 andre ledd og § 19-1 tredje ledd og lov 4. juli 2003 nr. 84 om private skolar med rett til statstilskot (privatskolelova) § 2-3a.</dd><dt class="refid">RefID</dt><dd class="refid">forskrift/2025-09-07-1787</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om grunnskoleopplæringa og den vidaregåande opplæringa (opplæringsforskrifta) og forskrift til privatskolelova (privatskoleforskrifta)<ul class="tocSubUl"><li>I<ul class="tocSubUl"><li>§ 15-20. Eksamensformer, tidsramme og trekk av vaksne deltakarar til eksamen</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2025-09-07-1787" id="dokument"><h1>Forskrift om endring i forskrift om grunnskoleopplæringa og den vidaregåande opplæringa (opplæringsforskrifta) og forskrift til privatskolelova (privatskoleforskrifta)</h1><section class="section" data-name="kapI" id="kapittel-1" data-lovdata-URL="LTI/forskrift/2025-09-07-1787/KAPITTEL_1"><h2 data-text-align="center">I</h2><article class="defaultP">I forskrift 3. juni 2024 nr. 900 om grunnskoleopplæringa og den vidaregåande opplæringa (opplæringsforskrifta) blir det gjort følgjande endringar:</article> <article class="defaultP" margin-top="true">§ 9-16 tredje og fjerde ledd skal lyde:</article><article class="legalP" id="kapittel-1-ledd-1">Standpunktkarakterar skal fastsetjast så seint som mogleg.</article><article class="legalP" id="kapittel-1-ledd-2">I fag der eleven er oppe til eksamen, skal standpunktkarakteren fastsetjast seinast dagen før sensur av eksamen. Dette gjeld ikkje der ein elev får meir opplæring etter § 5-2 og samtidig er meld opp til utsett, ny eller særskild eksamen, jf. § 9-36–§ 9-38. Standpunktkarakterane skal då fastsetjast etter endeleg sensur av utsett, ny eller særskild eksamen.</article> <article class="defaultP" margin-top="true">§ 9-16 sjette ledd blir femte ledd, sjuande ledd blir sjette ledd.</article> <article class="defaultP" margin-top="true">§ 9-28 andre ledd skal lyde:</article><article class="legalP" id="kapittel-1-ledd-3">Kven som er trekte ut til skriftleg eksamen i grunnskolen eller til eksamen i vidaregåande skole, skal gjerast kjent for elevane på ein dato som Utdanningsdirektoratet fastset. Kven som er trekte ut til munnleg eller munnleg-praktisk eksamen i grunnskolen, skal gjerast kjent for elevane to dagar før eksamen og ikkje mindre enn 48 timar før første kandidat skal ta eksamen. Eksamen og eventuell førebuing skal gjennomførast på verkedagar.</article> <article class="defaultP" margin-top="true">§ 9-33 tredje ledd skal lyde:</article><article class="legalP" id="kapittel-1-ledd-4">Ved lokalt gitt eksamen skal minst éin sensor vere ekstern. Ved lokalt gitt skriftleg eksamen skal faglæraren til eleven ikkje vere sensor. Ved lokalt gitt munnleg, praktisk og munnleg-praktisk eksamen skal faglæraren til eleven vere sensor om kommunen eller fylkeskommunen ønskjer det. På munnleg, praktisk og munnleg-praktisk eksamen skal ein av sensorane vere eksaminator og ha hovudansvaret for å gi oppgåver og stille spørsmål til kandidaten. Kommunen og fylkeskommunen skal sørgje for at sensor har tilfredsstillande kompetanse i faget. Ein fagarbeidar kan vere sensor i programfag på yrkesfaglege utdanningsprogram.</article> <article class="defaultP" margin-top="true">§ 15-20 skal lyde:</article><article class="futureLegalArticle" data-name="§15-20" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 15-20</span>. <span class="legalArticleTitle">Eksamensformer, tidsramme og trekk av vaksne deltakarar til eksamen</span></span><article class="legalP" id="kapittel-1-foreslåttparagraf-1-ledd-1">Deltakarar i førebuande opplæring for vaksne følgjer reglane om trekk for grunnskolen i § 9-28. Deltakarar i vidaregåande opplæring for vaksne følgjer reglane om trekk for vidaregåande skole i § 9-28. Reglane i § 9-28 gjeld elles for vaksne deltakarar og vaksne privatistar så langt dei passar. Reglane gjeld også for læreplanar i modular.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2025-09-07-1787/KAPITTEL_2"><h2 data-text-align="center">II</h2><article class="defaultP">I forskrift 3. juni 2024 nr. 901 til privatskolelova (privatskoleforskrifta) blir det gjort følgjande endringar:</article> <article class="defaultP" margin-top="true">§ 6-16 tredje og fjerde ledd skal lyde:</article><article class="legalP" id="kapittel-2-ledd-1">Standpunktkarakterar skal fastsetjast så seint som mogleg.</article><article class="legalP" id="kapittel-2-ledd-2">I fag der eleven er oppe til eksamen, skal standpunktkarakteren fastsetjast seinast dagen før sensur av eksamen. Dette gjeld ikkje der ein elev får meir opplæring etter § 4-2 og samtidig er meld opp til utsett, ny eller særskild eksamen, jf. § 6-35–§ 6-37. Standpunktkarakterane skal då fastsetjast etter endeleg sensur av utsett, ny eller særskild eksamen.</article> <article class="defaultP" margin-top="true">§ 6-16 sjette ledd blir femte ledd, sjuande ledd blir sjette ledd.</article> <article class="defaultP" margin-top="true">§ 6-28 andre ledd skal lyde:</article><article class="legalP" id="kapittel-2-ledd-3">Kven som er trekte ut til skriftleg eksamen i grunnskolen eller til eksamen i vidaregåande skole, skal gjerast kjent for elevane på ein dato som Utdanningsdirektoratet fastset. Kven som er trekte ut til munnleg eller munnleg-praktisk eksamen i grunnskolen, skal gjerast kjent for elevane to dagar før eksamen og ikkje mindre enn 48 timar før første kandidat skal ta eksamen. Eksamen og eventuell førebuing skal gjennomførast på verkedagar.</article> <article class="defaultP" margin-top="true">§ 6-33 tredje ledd skal lyde:</article><article class="legalP" id="kapittel-2-ledd-4">Ved lokalt gitt eksamen skal minst éin sensor vere ekstern. Ved lokalt gitt skriftleg eksamen skal faglæraren til eleven ikkje vere sensor. Ved lokalt gitt munnleg, praktisk og munnleg-praktisk eksamen skal faglæraren til eleven vere sensor om skolen ønskjer det. På munnleg, praktisk og munnleg-praktisk eksamen skal ein av sensorane vere eksaminator og ha hovudansvaret for å gi oppgåver og stille spørsmål til kandidaten. Sensor skal ha tilfredsstillande kompetanse i faget. Ein fagarbeidar kan vere sensor i programfag på yrkesfaglege utdanningsprogram.</article></section><section class="section" data-name="kapIII" id="kapittel-3" data-lovdata-URL="LTI/forskrift/2025-09-07-1787/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringane blir sette i verk 1. januar 2026.</article></section></main></body></html>