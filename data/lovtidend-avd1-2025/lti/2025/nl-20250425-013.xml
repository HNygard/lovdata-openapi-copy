<!DOCTYPE html><html lang="no"><head><title>Lov om endringer i psykisk helsevernloven og pasient- og brukerrettighetsloven mv. (bedre beslutningsgrunnlag og behandling)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2025-04-25-13</dd><dt class="dokid">DokumentID</dt><dd class="dokid">LTI/lov/2025-04-25-13</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1999-07-02-61</li><li>lov/1999-07-02-62</li><li>lov/1999-07-02-63</li><li>lov/1999-07-02-64</li><li>lov/2003-02-21-12</li><li>lov/2003-06-27-64</li><li>lov/2011-06-24-30</li><li>lov/2014-06-20-42</li><li>lov/2014-06-20-43</li><li>lov/2015-05-07-25</li></ul></dd><dt class="legalArea">Rettsområde</dt><dd class="legalArea"><ul><li>Helse- og omsorgsrett</li> <li>Helse- og omsorgsrett &gt; Helseforetak</li> <li>Helse- og omsorgsrett &gt; Helsepersonell</li> <li>Helse- og omsorgsrett &gt; Kommunehelsetjeneste</li> <li>Helse- og omsorgsrett &gt; Pasientrettigheter</li> <li>Helse- og omsorgsrett &gt; Psykisk helsevern</li> <li>Arbeidsrett &gt; Arbeidsforhold. Sysselsetting</li> <li>Skoler, universiteter og forskning &gt; Helseforskning</li> <li>Forvaltnings- og kommunalrett &gt; Statistikk. Registrering</li> <li>IKT- og medierett &gt; Personopplysninger</li></ul></dd><dt class="dateOfPublication">Kunngjort</dt><dd class="dateOfPublication">2025-04-25 11:55</dd><dt class="journalNumber">Journalnummer</dt><dd class="journalNumber">2025-0366</dd><dt class="titleShort">Korttittel</dt><dd class="titleShort">Endringslov til psykisk helsevernloven mv</dd><dt class="title">Tittel</dt><dd class="title">Lov om endringer i psykisk helsevernloven og pasient- og brukerrettighetsloven mv. (bedre beslutningsgrunnlag og behandling)</dd><dt class="miscInformation">Annet om dokumentet</dt><dd class="miscInformation">Prop. 31 L (2024–2025), Innst. 168 L (2024–2025), Lovvedtak 41 (2024–2025). Stortingets første og andre gangs behandling hhv. 1. og 8. april 2025. Fremmet av Helse- og omsorgsdepartementet.</dd><dt class="refid">RefID</dt><dd class="refid">lov/2025-04-25-13</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i psykisk helsevernloven og pasient- og brukerrettighetsloven mv. (bedre beslutningsgrunnlag og behandling)<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li><li>VII</li><li>VIII</li><li>IX</li><li>X</li><li>XI</li></ul></li></ul></dd></dl></header><main class="documentBody" data-lovdata-URL="LTI/lov/2025-04-25-13" id="dokument"><h1>Lov om endringer i psykisk helsevernloven og pasient- og brukerrettighetsloven mv. (bedre beslutningsgrunnlag og behandling)</h1><article class="defaultP" data-text-size="small">Ved en inkurie ble feil versjon av lovvedtaket sanksjonert og kunngjort. Endringsloven ble som følge av dette sanksjonert og kunngjort på nytt som lov 20. juni 2025 nr. 67, basert på en beriktiget versjon av lovvedtak 41 (2024–2025).</article><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 2. juli 1999 nr. 61 om spesialisthelsetjenesten m.m. (spesialisthelsetjenesteloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 2. juli 1999 nr. 62 om etablering og gjennomføring av psykisk helsevern (psykisk helsevernloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 2. juli 1999 nr. 63 om pasient- og brukerrettigheter (pasient- og brukerrettighetsloven).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 2. juli 1999 nr. 64 om helsepersonell m.v. (helsepersonelloven).</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 21. februar 2003 nr. 12 om behandlingsbiobanker (behandlingsbiobankloven).</article></article></li><li data-li-identifier="6" data-name="6"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov 27. juni 2003 nr. 64 om alternativ behandling av sykdom mv.</article></article></li><li data-li-identifier="7" data-name="7"><article class="listArticle" data-text-size="small" id="punkt-7"><article class="legalP" id="punkt-7-ledd-1">Lov 24. juni 2011 nr. 30 om kommunale helse- og omsorgstjenester m.m. (helse- og omsorgstjenesteloven).</article></article></li><li data-li-identifier="8" data-name="8"><article class="listArticle" data-text-size="small" id="punkt-8"><article class="legalP" id="punkt-8-ledd-1">Lov 20. juni 2014 nr. 42 om behandling av helseopplysninger ved ytelse av helsehjelp (pasientjournalloven).</article></article></li><li data-li-identifier="9" data-name="9"><article class="listArticle" data-text-size="small" id="punkt-9"><article class="legalP" id="punkt-9-ledd-1">Lov 20. juni 2014 nr. 43 om helseregistre og behandling av helseopplysninger (helseregisterloven).</article></article></li><li data-li-identifier="10" data-name="10"><article class="listArticle" data-text-size="small" id="punkt-10"><article class="legalP" id="punkt-10-ledd-1">Lov 7. mai 2015 nr. 25 om donasjon og transplantasjon av organ, celler og vev (transplantasjonslova).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2025-04-25-13/KAPITTEL_1"><h2 data-text-align="center">I</h2><article class="document-change" data-document="lov/1999-07-02-61" id="kapittel-1-dokumentendring-1"><article class="change" data-change-part="lov/1999-07-02-61/§3-11/ledd/3/setning/2" id="kapittel-1-dokumentendring-1-endring-1"><article class="defaultP">I lov 2. juli 1999 nr. 61 om spesialisthelsetjenesten m.m. skal § 3-11 tredje ledd andre punktum lyde:</article><article class="legalP" id="kapittel-1-dokumentendring-1-endring-1-ledd-1">Bestemmelsen gjelder også henvendelser om kvalitet og pasientsikkerhet fra nærmeste pårørende til en avdød pasient eller fra nærmeste pårørende til en pasient over 18 år som mangler beslutningskompetanse etter pasient- og brukerrettighetsloven § 4-3 annet ledd.</article></article></article></section><section class="section" data-name="kapII" id="kapittel-2" data-lovdata-URL="LTI/lov/2025-04-25-13/KAPITTEL_2"><h2 data-text-align="center">II</h2><article class="document-change" data-document="lov/1999-07-02-62" id="kapittel-2-dokumentendring-1"><article class="defaultP">I lov 2. juli 1999 nr. 62 om etablering og gjennomføring av psykisk helsevern gjøres følgende endringer:</article> <article class="change" data-change-part="lov/1999-07-02-62/§1-1/ledd/1" id="kapittel-2-dokumentendring-1-endring-1"><article class="defaultP">§ 1-1 første ledd skal lyde:</article><article class="legalP" id="kapittel-2-dokumentendring-1-endring-1-ledd-1">Formålet med loven her er å sikre helsehjelp av god kvalitet for personer med psykiske lidelser og at etablering og gjennomføring av psykisk helsevern skjer på en forsvarlig måte og i samsvar med menneskerettighetene og grunnleggende rettssikkerhetsprinsipper. Loven skal bidra til å fremme tillitsforholdet mellom pasienter, nærmeste pårørende og helse- og omsorgstjenesten. Det er et formål med reglene å forebygge, begrense og fremme riktig bruk av tvang.</article></article> <article class="change" data-change-part="lov/1999-07-02-62/§1-2/ledd/2 lov/1999-07-02-62/§1-2/ledd/3" id="kapittel-2-dokumentendring-1-endring-2"><article class="defaultP">§ 1-2 andre og tredje ledd skal lyde:</article><article class="legalP" id="kapittel-2-dokumentendring-1-endring-2-ledd-1">Med tvungen observasjon menes slik undersøkelse, pleie og omsorg som nevnt i første ledd, fastsatt på grunnlag av vilkårene nevnt i § 3-2, med sikte på å klarlegge om vilkårene for tvungent psykisk helsevern foreligger.</article><article class="legalP" id="kapittel-2-dokumentendring-1-endring-2-ledd-2">Med tvungent psykisk helsevern menes slik undersøkelse, behandling, pleie og omsorg som nevnt i første ledd fastsatt på grunnlag av vilkårene nevnt i § 3-3.</article></article> <article class="change" data-change-part="lov/1999-07-02-62/§2-1/ledd/1" id="kapittel-2-dokumentendring-1-endring-3"><article class="defaultP">§ 2-1 første ledd skal lyde:</article><article class="legalP" id="kapittel-2-dokumentendring-1-endring-3-ledd-1">Psykisk helsevern ytes på bakgrunn av samtykke etter bestemmelsene i pasient- og brukerrettighetsloven, med mindre annet følger av loven her. Undersøkelse og behandling av pasienter over 18 år som mangler beslutningskompetanse, og som ikke motsetter seg helsehjelpen, kan også skje etter pasient- og brukerrettighetsloven § 4-6.</article></article> <article class="change" data-change-part="lov/1999-07-02-62/§3-2/ledd/1/nummer/3/setning/1" id="kapittel-2-dokumentendring-1-endring-4"><article class="defaultP">§ 3-2 første ledd nr. 3 første punktum skal lyde:</article><article class="legalP" id="kapittel-2-dokumentendring-1-endring-4-ledd-1">Pasienten mangler beslutningskompetanse, jf. pasient- og brukerrettighetsloven § 4-3.</article></article> <article class="change" data-change-part="lov/1999-07-02-62/§3-3/nummer/4/setning/1" id="kapittel-2-dokumentendring-1-endring-5"><article class="defaultP">§ 3-3 nr. 4 første punktum skal lyde:</article><article class="legalP" id="kapittel-2-dokumentendring-1-endring-5-ledd-1">Pasienten mangler beslutningskompetanse, jf. pasient- og brukerrettighetsloven § 4-3.</article></article> <article class="change" data-add-new-part="lov/1999-07-02-62/§3-3a/ledd/4 lov/1999-07-02-62/§3-3a/ledd/5 lov/1999-07-02-62/§3-3a/ledd/6" id="kapittel-2-dokumentendring-1-endring-6"><article class="defaultP">§ 3-3 a fjerde til sjette ledd skal lyde:</article><article class="legalP" id="kapittel-2-dokumentendring-1-endring-6-ledd-1">Dersom pasienten opptrer truende eller utøver vold, skal den faglig ansvarlige for vedtaket vurdere om pasienten utgjør en nærliggende og alvorlig fare for andres liv eller helse, jf. §§ 3-2 første ledd nr. 3 andre punktum og 3-3 nr. 3 bokstav b og nr. 4 andre punktum. Det samme gjelder dersom pasienten tidligere har opptrådt truende eller utøvd vold.</article><article class="legalP" id="kapittel-2-dokumentendring-1-endring-6-ledd-2">Den faglig ansvarlige for vedtaket skal i situasjoner som i nevnt fjerde ledd vurdere om det skal gjøres en voldsrisikoutredning og eventuelt utarbeides en risikohåndteringsplan.</article><article class="legalP" id="kapittel-2-dokumentendring-1-endring-6-ledd-3">Den faglig ansvarlige for vedtaket skal vurdere om det er behov for å innhente opplysninger fra nærmeste pårørende, kommunal helse- og omsorgstjeneste og andre relevante instanser i forbindelse med vurderingen av farevilkåret i §§ 3-2 første ledd nr. 3 andre punktum og 3-3 nr. 3 bokstav b og nr. 4 andre punktum og vilkåret om manglende beslutningskompetanse, jf. pasient- og brukerrettighetsloven § 4-3.</article></article> <article class="change" data-move-part="lov/1999-07-02-62/§3-3a/ledd/4;;lov/1999-07-02-62/§3-3a/ledd/7 lov/1999-07-02-62/§3-3a/ledd/5;;lov/1999-07-02-62/§3-3a/ledd/8" id="kapittel-2-dokumentendring-1-endring-7"><article class="defaultP">Nåværende fjerde og femte ledd blir nye sjuende og åttende ledd.</article></article> <article class="change" data-change-part="lov/1999-07-02-62/§3-4/ledd/1" id="kapittel-2-dokumentendring-1-endring-8"><article class="defaultP">§ 3-4 første ledd skal lyde:</article><article class="legalP" id="kapittel-2-dokumentendring-1-endring-8-ledd-1">Den som er under psykisk helsevern etter eget samtykke, eller med grunnlag i beslutning etter pasient- og brukerrettighetsloven § 4-6, kan ikke overføres til tvungen observasjon eller tvungent psykisk helsevern.</article></article> <article class="change" data-change-part="lov/1999-07-02-62/§3-5/ledd/3" id="kapittel-2-dokumentendring-1-endring-9"><article class="defaultP">§ 3-5 tredje ledd skal lyde:</article><article class="legalP" id="kapittel-2-dokumentendring-1-endring-9-ledd-1">Tvungen observasjon eller tvungent psykisk helsevern kan også skje uten døgnopphold i institusjon dersom dette er et bedre alternativ for pasienten. Den faglig ansvarlige skal gjøre vurderingen i samråd med kommunale helse- og omsorgstjenester. Ved vurderingen skal det også tas tilbørlig hensyn til de som er gitt rettigheter som nærmeste pårørende etter pasient- og brukerrettighetsloven § 1-3 bokstav b, og pårørende som pasienten bor sammen med. Tvungen observasjon og tvungent psykisk helsevern kan bare omfatte pålegg overfor pasienten om frammøte til undersøkelse eller behandling. Pasienten kan om nødvendig avhentes. Dersom det er nødvendig, kan avhentingen gjennomføres med tvang.</article></article> <article class="change" data-add-new-part="lov/1999-07-02-62/§4-2a" id="kapittel-2-dokumentendring-1-endring-10"><article class="defaultP">Ny § 4-2 a skal lyde:</article><article class="futureLegalArticle" data-name="§4-2a" id="kapittel-2-dokumentendring-1-endring-10-foreslåttparagraf-1"><span class="futureLegalArticleHeader"><span class="legalArticleValue">§ 4-2 a</span>. <span class="legalArticleTitle">Løpende vurdering av om lovens vilkår er oppfylt</span></span><article class="legalP" id="kapittel-2-dokumentendring-1-endring-10-foreslåttparagraf-1-ledd-1">Lovens vilkår for tvangsbruk skal være oppfylt hele tiden mens vedtaket gjennomføres. Dersom vilkårene ikke lenger er oppfylt, skal tiltaket avbrytes straks og vedtaket oppheves.</article></article></article> <article class="change" data-change-part="lov/1999-07-02-62/§4-4/ledd/1" id="kapittel-2-dokumentendring-1-endring-11"><article class="defaultP">§ 4-4 første ledd skal lyde:</article><article class="legalP" id="kapittel-2-dokumentendring-1-endring-11-ledd-1">En pasient som er under tvungent psykisk helsevern, kan uten eget samtykke undergis slik undersøkelse og behandling som klart er i overensstemmelse med faglig anerkjent psykiatrisk metode og forsvarlig klinisk praksis. Det er et vilkår at pasienten mangler beslutningskompetanse, jf. pasient- og brukerrettighetsloven § 4-3. Vilkår om manglende beslutningskompetanse gjelder ikke ved nærliggende og alvorlig fare for eget liv eller andres liv eller helse.</article></article> <article class="change" data-add-new-part="lov/1999-07-02-62/§4-4b" id="kapittel-2-dokumentendring-1-endring-12"><article class="defaultP">Ny § 4-4 b skal lyde:</article><article class="futureLegalArticle" data-name="§4-4b" id="kapittel-2-dokumentendring-1-endring-12-foreslåttparagraf-1"><span class="futureLegalArticleHeader"><span class="legalArticleValue">§ 4-4 b</span>. <span class="legalArticleTitle">Elektrokonvulsiv behandling uten eget samtykke</span></span><article class="legalP" id="kapittel-2-dokumentendring-1-endring-12-foreslåttparagraf-1-ledd-1">Den faglig ansvarlige kan, etter samråd med annet kvalifisert helsepersonell, treffe vedtak om at en pasient som mangler beslutningskompetanse etter pasient- og brukerrettighetsloven § 4-3, kan gis elektrokonvulsiv behandling dersom:<ul class="defaultList"><li data-li-identifier="a." data-name="a."><article class="listArticle" id="kapittel-2-dokumentendring-1-endring-12-foreslåttparagraf-1-ledd-1-punkt-1"><article class="legalP" id="kapittel-2-dokumentendring-1-endring-12-foreslåttparagraf-1-ledd-1-punkt-1-ledd-1">unnlatelse av å gjennomføre behandlingen i løpet av få uker vil medføre alvorlig fare for pasientens liv, og</article></article></li><li data-li-identifier="b." data-name="b."><article class="listArticle" id="kapittel-2-dokumentendring-1-endring-12-foreslåttparagraf-1-ledd-1-punkt-2"><article class="legalP" id="kapittel-2-dokumentendring-1-endring-12-foreslåttparagraf-1-ledd-1-punkt-2-ledd-1">pasienten ikke motsetter seg slik behandling.</article></article></li></ul></article><article class="legalP" id="kapittel-2-dokumentendring-1-endring-12-foreslåttparagraf-1-ledd-2">Vedtaket skal straks nedtegnes, og det skal opplyses der hvordan vilkårene etter første ledd er vurdert, og om oppfatningen til annet kvalifisert helsepersonell.</article><article class="legalP" id="kapittel-2-dokumentendring-1-endring-12-foreslåttparagraf-1-ledd-3">Vedtaket kan gjelde for inntil to uker i samme behandlingsserie. Det kan ikke treffes nytt vedtak i samme behandlingsserie.</article><article class="legalP" id="kapittel-2-dokumentendring-1-endring-12-foreslåttparagraf-1-ledd-4">Pasienten og pasientens nærmeste pårørende kan påklage vedtak etter paragrafen her til kontrollkommisjonen.</article></article></article> <article class="change" data-add-new-part="lov/1999-07-02-62/§4-8a" id="kapittel-2-dokumentendring-1-endring-13"><article class="defaultP">Ny § 4-8 a skal lyde:</article><article class="futureLegalArticle" data-name="§4-8a" id="kapittel-2-dokumentendring-1-endring-13-foreslåttparagraf-1"><span class="futureLegalArticleHeader"><span class="legalArticleValue">§ 4-8 a</span>. <span class="legalArticleTitle">Legemiddelbehandling uten eget samtykke på sykehjem</span></span><article class="legalP" id="kapittel-2-dokumentendring-1-endring-13-foreslåttparagraf-1-ledd-1">Vedtak om behandling med legemidler etter § 4-4 kan, etter avtale med kommunen, gjennomføres på sykehjem dersom dette er en klart bedre løsning for pasienten enn å bli behandlet i institusjon for psykisk helsevern. Det kan, om nødvendig, brukes tvangsmidler etter § 4-8 andre ledd bokstav c og d.</article><article class="legalP" id="kapittel-2-dokumentendring-1-endring-13-foreslåttparagraf-1-ledd-2">Behandling som pasienten motsetter seg, kan ikke gjennomføres på pasientens rom eller i lokaler som pasienten bruker i det daglige, med mindre dette er den klart beste løsningen for pasienten. Det samme gjelder undersøkelser som er nødvendige for å kunne fatte vedtak om og gjennomføre behandlingen.</article></article></article> <article class="change" data-change-part="lov/1999-07-02-62/§6-4/ledd/5" id="kapittel-2-dokumentendring-1-endring-14"><article class="defaultP">§ 6-4 femte ledd skal lyde:</article><article class="legalP" id="kapittel-2-dokumentendring-1-endring-14-ledd-1">Kontrollkommisjonen skal prøve alle sider av saken. Ved klage på vedtak etter § 3-3 a om å ikke gjennomføre tvungen observasjon eller tvungent psykisk helsevern og vedtak etter § 3-7 andre eller tredje ledd om opphør av tvungen observasjon eller tvungent psykisk helsevern kan kontrollkommisjonen bare ta stilling til om vedtaket er i samsvar med loven, og ikke selv treffe vedtak om bruk av tvang.</article></article></article></section><section class="section" data-name="kapIII" id="kapittel-3" data-lovdata-URL="LTI/lov/2025-04-25-13/KAPITTEL_3"><h2 data-text-align="center">III</h2><article class="document-change" data-document="lov/1999-07-02-63" id="kapittel-3-dokumentendring-1"><article class="defaultP">I lov 2. juli 1999 nr. 63 om pasient- og brukerrettigheter gjøres følgende endringer:</article> <article class="change" data-change-part="lov/1999-07-02-63/§3-1/ledd/3" id="kapittel-3-dokumentendring-1-endring-1"><article class="defaultP">§ 3-1 tredje ledd skal lyde:</article><article class="legalP" id="kapittel-3-dokumentendring-1-endring-1-ledd-1">Dersom pasienten ikke har beslutningskompetanse, har pasientens nærmeste pårørende rett til å medvirke sammen med pasienten.</article></article> <article class="change" data-add-new-part="lov/1999-07-02-63/§3-1/ledd/4" id="kapittel-3-dokumentendring-1-endring-2"><article class="defaultP">§ 3-1 fjerde ledd skal lyde:</article><article class="legalP" id="kapittel-3-dokumentendring-1-endring-2-ledd-1">Dersom pasienten har beslutningskompetanse, har pasientens nærmeste pårørende rett til å medvirke når:<ul class="defaultList"><li data-li-identifier="a." data-name="a."><article class="listArticle" id="kapittel-3-dokumentendring-1-endring-2-ledd-1-punkt-1"><article class="legalP" id="kapittel-3-dokumentendring-1-endring-2-ledd-1-punkt-1-ledd-1">pasienten har en alvorlig sinnslidelse og utgjør en nærliggende og alvorlig fare for andres liv eller helse</article></article></li><li data-li-identifier="b." data-name="b."><article class="listArticle" id="kapittel-3-dokumentendring-1-endring-2-ledd-1-punkt-2"><article class="legalP" id="kapittel-3-dokumentendring-1-endring-2-ledd-1-punkt-2-ledd-1">hensynet til barn pasienten har omsorgsansvar for, taler for at pårørende skal få medvirke.</article></article></li></ul></article></article> <article class="change" data-move-part="lov/1999-07-02-63/§3-1/ledd/4;;lov/1999-07-02-63/§3-1/ledd/5" id="kapittel-3-dokumentendring-1-endring-3"><article class="defaultP">Nåværende fjerde ledd blir nytt femte ledd.</article></article> <article class="change" data-add-new-part="lov/1999-07-02-62/§3-3/ledd/3" data-change-part="lov/1999-07-02-63/§3-3/ledd/2" id="kapittel-3-dokumentendring-1-endring-4"><article class="defaultP">§ 3-3 andre og tredje ledd skal lyde:</article><article class="legalP" id="kapittel-3-dokumentendring-1-endring-4-ledd-1">Er pasienten eller brukeren over 16 år og ikke kan ivareta sine interesser på grunn av manglende beslutningskompetanse etter § 4-3 annet ledd, har både pasienten eller brukeren og dennes nærmeste pårørende rett til informasjon etter reglene i § 3-2.</article><article class="legalP" id="kapittel-3-dokumentendring-1-endring-4-ledd-2">Dersom pasienten eller brukeren har beslutningskompetanse, har pasientens eller brukerens nærmeste pårørende rett til informasjon når:<ul class="defaultList"><li data-li-identifier="a." data-name="a."><article class="listArticle" id="kapittel-3-dokumentendring-1-endring-4-ledd-2-punkt-1"><article class="legalP" id="kapittel-3-dokumentendring-1-endring-4-ledd-2-punkt-1-ledd-1">pasienten har en alvorlig sinnslidelse og utgjør en nærliggende og alvorlig fare for andres liv eller helse</article></article></li><li data-li-identifier="b." data-name="b."><article class="listArticle" id="kapittel-3-dokumentendring-1-endring-4-ledd-2-punkt-2"><article class="legalP" id="kapittel-3-dokumentendring-1-endring-4-ledd-2-punkt-2-ledd-1">hensynet til barn pasienten eller brukeren har omsorgsansvar for, taler for at pårørende skal få informasjon.</article></article></li></ul></article></article> <article class="change" data-move-part="lov/1999-07-02-63/§3-1/ledd/3;;lov/1999-07-02-63/§3-1/ledd/4" id="kapittel-3-dokumentendring-1-endring-5"><article class="defaultP">Nåværende tredje ledd blir nytt fjerde ledd.</article></article> <article class="change" data-change-part="lov/1999-07-02-63/§4-3" id="kapittel-3-dokumentendring-1-endring-6"><article class="defaultP">§ 4-3 overskriften skal lyde:</article><article class="futureLegalArticle" data-name="§4-3" id="kapittel-3-dokumentendring-1-endring-6-foreslåttparagraf-1"><span class="futureLegalArticleHeader"><span class="legalArticleValue">§ 4-3</span>. <span class="legalArticleTitle">Hvem som har beslutningskompetanse</span></span></article></article> <article class="change" data-change-part="lov/1999-07-02-63/§4-3/ledd/2 lov/1999-07-02-63/§4-3/ledd/3 lov/1999-07-02-63/§4-3/ledd/4 lov/1999-07-02-63/§4-3/ledd/5" id="kapittel-3-dokumentendring-1-endring-7"><article class="defaultP">§ 4-3 andre til femte ledd skal lyde:</article><article class="legalP" id="kapittel-3-dokumentendring-1-endring-7-ledd-1">Beslutningskompetansen kan bortfalle dersom det er overveiende sannsynlig at pasienten ikke er i stand til å forstå hva den aktuelle beslutningen gjelder, og konsekvensene av beslutningen.</article><article class="legalP" id="kapittel-3-dokumentendring-1-endring-7-ledd-2">Den som yter helsehjelp, avgjør om pasienten mangler beslutningskompetanse etter annet ledd. Helsepersonellet skal ut fra pasientens alder, psykiske tilstand, modenhet og erfaringsbakgrunn legge forholdene best mulig til rette for at pasienten selv kan treffe beslutning om helsehjelp, jf. § 3-5.</article><article class="legalP" id="kapittel-3-dokumentendring-1-endring-7-ledd-3">Avgjørelse som gjelder manglende beslutningskompetanse, skal være begrunnet og skriftlig, og om mulig straks legges frem for pasienten og dennes nærmeste pårørende. Mangler pasienten nærmeste pårørende, skal avgjørelsen legges frem for annet kvalifisert helsepersonell.</article><article class="legalP" id="kapittel-3-dokumentendring-1-endring-7-ledd-4">Undersøkelse og behandling av psykiske lidelser hos personer som mangler beslutningskompetanse etter annet ledd og som motsetter seg helsehjelpen, kan bare skje med hjemmel i psykisk helsevernloven.</article></article> <article class="change" data-change-part="lov/1999-07-02-63/§4-5" id="kapittel-3-dokumentendring-1-endring-8"><article class="defaultP">§ 4-5 overskriften skal lyde:</article><article class="futureLegalArticle" data-name="§4-5" id="kapittel-3-dokumentendring-1-endring-8-foreslåttparagraf-1"><span class="futureLegalArticleHeader"><span class="legalArticleValue">§ 4-5</span>. <span class="legalArticleTitle">Samtykke på vegne av ungdom som ikke har beslutningskompetanse</span></span></article></article> <article class="change" data-change-part="lov/1999-07-02-63/§4-5/ledd/1" id="kapittel-3-dokumentendring-1-endring-9"><article class="defaultP">§ 4-5 første ledd skal lyde:</article><article class="legalP" id="kapittel-3-dokumentendring-1-endring-9-ledd-1">Foreldrene eller andre med foreldreansvaret har rett til å samtykke til helsehjelp for pasienter mellom 16 og 18 år som ikke har beslutningskompetanse.</article></article> <article class="change" data-change-part="lov/1999-07-02-63/§4-6" id="kapittel-3-dokumentendring-1-endring-10"><article class="defaultP">§ 4-6 overskriften skal lyde:</article><article class="futureLegalArticle" data-name="§4-6" id="kapittel-3-dokumentendring-1-endring-10-foreslåttparagraf-1"><span class="futureLegalArticleHeader"><span class="legalArticleValue">§ 4-6</span>. <span class="legalArticleTitle">Om pasienter over 18 år som ikke har beslutningskompetanse</span></span></article></article> <article class="change" data-change-part="lov/1999-07-02-63/§4-6/ledd/1" id="kapittel-3-dokumentendring-1-endring-11"><article class="defaultP">§ 4-6 første ledd skal lyde:</article><article class="legalP" id="kapittel-3-dokumentendring-1-endring-11-ledd-1">Dersom en pasient over 18 år ikke har beslutningskompetanse etter § 4-3 annet ledd, kan den som yter helsehjelp, ta avgjørelse om helsehjelp som er lite inngripende ut fra omfanget og varigheten.</article></article> <article class="change" data-add-new-part="lov/1999-07-02-63/§4-6/ledd/4 lov/1999-07-02-63/§4-6/ledd/5 lov/1999-07-02-63/§4-6/ledd/6 lov/1999-07-02-63/§4-6/ledd/7" id="kapittel-3-dokumentendring-1-endring-12"><article class="defaultP">§ 4-6 nytt fjerde til sjuende ledd skal lyde:</article><article class="legalP" id="kapittel-3-dokumentendring-1-endring-12-ledd-1">ECT kan bare brukes dersom pasienten samtykker til det. Hvis pasienten mangler beslutningskompetanse, kan ECT bare brukes dersom pasienten har uttrykt ønske om slik behandling i en forhåndserklæring gitt på fritt og informert grunnlag.</article><article class="legalP" id="kapittel-3-dokumentendring-1-endring-12-ledd-2">Dersom det treffes beslutning om å gi helsehjelp for en psykisk lidelse etter andre ledd til en pasient som har, eller antas å ha, en alvorlig sinnslidelse, skal lederen for kontrollkommisjonen for psykisk helsevern underrettes og motta kopi av de relevante delene av pasientens journal. Kontrollkommisjonens leder skal ved mottak av underretningen så snart som mulig forvisse seg om at riktig framgangsmåte er fulgt, og at beslutningen bygger på en vurdering av vilkårene i andre og tredje ledd.</article><article class="legalP" id="kapittel-3-dokumentendring-1-endring-12-ledd-3">Når det gis helsehjelp for en alvorlig sinnslidelse etter andre ledd, skal kontrollkommisjonen, hver sjette måned etter at beslutningen er tatt, av eget tiltak vurdere om lovens vilkår er oppfylt. Ansvarlig helsepersonell skal gi kontrollkommisjonen en oppdatert vurdering av pasientens situasjon.</article><article class="legalP" id="kapittel-3-dokumentendring-1-endring-12-ledd-4">Departementet kan i forskrift fastsette nærmere regler om kontrollkommisjonens virksomhet.</article></article> <article class="change" data-change-part="lov/1999-07-02-63/§4-6a/ledd/1" id="kapittel-3-dokumentendring-1-endring-13"><article class="defaultP">§ 4-6 a første ledd skal lyde:</article><article class="legalP" id="kapittel-3-dokumentendring-1-endring-13-ledd-1">Helse- og omsorgstjenesten kan treffe vedtak om bruk av tekniske innretninger for varsling og lokalisering som ledd i helse- og omsorgstjenester til en pasient eller bruker over 18 år som ikke har beslutningskompetanse etter § 4-3 annet ledd. Bruk av medisinsk teknisk utstyr for varsling reguleres av § 4-6 første til tredje ledd. Reglene i § 4-1 til § 4-3 gjelder tilsvarende for vurdering av brukerens beslutningskompetanse.</article></article> <article class="change" data-change-part="lov/1999-07-02-63/§4A-2" id="kapittel-3-dokumentendring-1-endring-14"><article class="defaultP">§ 4A-2 skal lyde:</article><article class="futureLegalArticle" data-name="§4A-2" id="kapittel-3-dokumentendring-1-endring-14-foreslåttparagraf-1"><span class="futureLegalArticleHeader"><span class="legalArticleValue">§ 4A-2</span>. <span class="legalArticleTitle">Virkeområde</span></span><article class="legalP" id="kapittel-3-dokumentendring-1-endring-14-foreslåttparagraf-1-ledd-1">Kapitlet kommer til anvendelse når helsepersonell yter helsehjelp til pasienter over 16 år som mangler beslutningskompetanse, jf. kapittel 4, og som motsetter seg helsehjelpen.</article><article class="legalP" id="kapittel-3-dokumentendring-1-endring-14-foreslåttparagraf-1-ledd-2">Undersøkelse og behandling av psykisk lidelse hos personer som mangler beslutningskompetanse, og som motsetter seg helsehjelpen, kan likevel bare skje med hjemmel i psykisk helsevernloven.</article></article></article> <article class="change" data-change-part="lov/1999-07-02-63/§4A-3/ledd/3/setning/2" id="kapittel-3-dokumentendring-1-endring-15"><article class="defaultP">§ 4A-3 tredje ledd andre punktum skal lyde:</article><article class="legalP" id="kapittel-3-dokumentendring-1-endring-15-ledd-1">I vurderingen av om slik helsehjelp skal gis, skal det blant annet legges vekt på graden av motstand samt om det i nær fremtid kan forventes at pasienten vil kunne gjenvinne sin beslutningskompetanse.</article></article> <article class="change" data-change-part="lov/1999-07-02-63/§7-2/ledd/3/setning/1" id="kapittel-3-dokumentendring-1-endring-16"><article class="defaultP">§ 7-2 tredje ledd første punktum skal lyde:</article><article class="legalP" id="kapittel-3-dokumentendring-1-endring-16-ledd-1">Pasientens eller brukerens representant etter første ledd er den som har fullmakt til å klage på pasientens eller brukerens vegne, eller som har beslutningskompetanse på pasientens eller brukerens vegne etter kapittel 4.</article></article> <article class="change" data-change-part="lov/1999-07-02-63/§7-4/ledd/1/setning/2" id="kapittel-3-dokumentendring-1-endring-17"><article class="defaultP">§ 7-4 første ledd andre punktum skal lyde:</article><article class="legalP" id="kapittel-3-dokumentendring-1-endring-17-ledd-1">Tilsvarende rett gjelder for nærmeste pårørende til en avdød pasient eller bruker og for nærmeste pårørende til en pasient eller bruker over 18 år som mangler beslutningskompetanse etter § 4-3 annet ledd.</article></article></article></section><section class="section" data-name="kapIV" id="kapittel-4" data-lovdata-URL="LTI/lov/2025-04-25-13/KAPITTEL_4"><h2 data-text-align="center">IV</h2><article class="document-change" data-document="lov/1999-07-02-64" id="kapittel-4-dokumentendring-1"><article class="defaultP">I lov 2. juli 1999 nr. 64 om helsepersonell m.v. gjøres følgende endringer:</article> <article class="change" data-change-part="lov/1999-07-02-64/§22/ledd/3" id="kapittel-4-dokumentendring-1-endring-1"><article class="defaultP">§ 22 tredje ledd skal lyde:</article><article class="legalP" id="kapittel-4-dokumentendring-1-endring-1-ledd-1">For personer over 16 år som mangler beslutningskompetanse, jf. pasient- og brukerrettighetsloven § 4-3 annet ledd, kan nærmeste pårørende gi samtykke etter første ledd.</article></article> <article class="change" data-change-part="lov/1999-07-02-64/§25/ledd/1" id="kapittel-4-dokumentendring-1-endring-2"><article class="defaultP">§ 25 første ledd skal lyde:</article><article class="legalP" id="kapittel-4-dokumentendring-1-endring-2-ledd-1">Med mindre pasienten motsetter seg det, kan taushetsbelagte opplysninger gis til samarbeidende personell når dette er nødvendig for å kunne gi forsvarlig helsehjelp. Taushetsbelagte opplysninger kan, uavhengig av om pasienten motsetter seg det, gis til samarbeidende personell dersom pasienten utgjør en nærliggende og alvorlig fare for eget liv eller andres liv eller helse, jf. psykisk helsevernloven § 3-3 nr. 3 bokstav b.</article></article> <article class="change" data-change-part="lov/1999-07-02-64/§45/ledd/1" id="kapittel-4-dokumentendring-1-endring-3"><article class="defaultP">§ 45 første ledd skal lyde:</article><article class="legalP" id="kapittel-4-dokumentendring-1-endring-3-ledd-1">Med mindre pasienten motsetter seg det, skal helsepersonell som skal yte eller yter helsehjelp til pasient etter denne lov, gis nødvendige og relevante helseopplysninger i den grad dette er nødvendig for å kunne gi helsehjelp til pasienten på forsvarlig måte. Helseopplysninger kan, uavhengig av om pasienten motsetter seg det, gis til helsepersonell som skal yte eller yter helsehjelp til pasienten etter denne loven, dersom pasienten utgjør en nærliggende og alvorlig fare for eget liv eller andres liv eller helse, jf. psykisk helsevernloven § 3-3 nr. 3 bokstav b. Det skal fremgå av journalen at annet helsepersonell er gitt helseopplysninger.</article></article></article></section><section class="section" data-name="kapV" id="kapittel-5" data-lovdata-URL="LTI/lov/2025-04-25-13/KAPITTEL_5"><h2 data-text-align="center">V</h2><article class="document-change" data-document="lov/2003-02-21-12" id="kapittel-5-dokumentendring-1"><article class="change" data-change-part="lov/2003-02-21-12/§11/ledd/2" id="kapittel-5-dokumentendring-1-endring-1"><article class="defaultP">I lov 21. februar 2003 nr. 12 om behandlingsbiobanker skal § 11 andre ledd lyde:</article><article class="legalP" id="kapittel-5-dokumentendring-1-endring-1-ledd-1">For personer uten beslutningskompetanse etter pasient- og brukerrettighetsloven § 4-3, gjelder pasient- og brukerrettighetsloven §§ 4-4 til 4-7 om samtykke på vegne av andre tilsvarende.</article></article></article></section><section class="section" data-name="kapVI" id="kapittel-6" data-lovdata-URL="LTI/lov/2025-04-25-13/KAPITTEL_6"><h2 data-text-align="center">VI</h2><article class="document-change" data-document="lov/2003-06-27-64" id="kapittel-6-dokumentendring-1"><article class="change" data-change-part="lov/2003-06-27-64/§7/ledd/3/setning/1" id="kapittel-6-dokumentendring-1-endring-1"><article class="defaultP">I lov 27. juni 2003 nr. 64 om alternativ behandling av sykdom mv. skal § 7 tredje ledd første punktum lyde:</article><article class="legalP" id="kapittel-6-dokumentendring-1-endring-1-ledd-1">Bestemmelsen i første ledd gjelder ikke dersom behandlingen skjer i samarbeid eller samforståelse med pasientens lege, og pasienten har beslutningskompetanse etter pasient- og brukerrettighetsloven § 4-3 første og andre ledd.</article></article></article></section><section class="section" data-name="kapVII" id="kapittel-7" data-lovdata-URL="LTI/lov/2025-04-25-13/KAPITTEL_7"><h2 data-text-align="center">VII</h2><article class="document-change" data-document="lov/2011-06-24-30" id="kapittel-7-dokumentendring-1"><article class="defaultP">I lov 24. juni 2011 nr. 30 om kommunale helse- og omsorgstjenester m.m. gjøres følgende endringer:</article> <article class="change" data-change-part="lov/2011-06-24-30/§4-2a/ledd/2/setning/2" id="kapittel-7-dokumentendring-1-endring-1"><article class="defaultP">§ 4-2 a andre ledd andre punktum skal lyde:</article><article class="legalP" id="kapittel-7-dokumentendring-1-endring-1-ledd-1">Bestemmelsen gjelder også henvendelser om kvalitet og pasientsikkerhet fra nærmeste pårørende til en avdød pasient eller bruker eller fra nærmeste pårørende til en pasient eller bruker over 18 år som mangler beslutningskompetanse etter pasient- og brukerrettighetsloven § 4-3 annet ledd.</article></article> <article class="change" data-change-part="lov/2011-06-24-30/§9-2/ledd/2/setning/2" id="kapittel-7-dokumentendring-1-endring-2"><article class="defaultP">§ 9-2 andre ledd andre punktum skal lyde:</article><article class="legalP" id="kapittel-7-dokumentendring-1-endring-2-ledd-1">For bruk av varslings- og lokaliseringsteknologi gjelder pasient- og brukerrettighetsloven § 4-6 a.</article></article></article></section><section class="section" data-name="kapVIII" id="kapittel-8" data-lovdata-URL="LTI/lov/2025-04-25-13/KAPITTEL_8"><h2 data-text-align="center">VIII</h2><article class="document-change" data-document="lov/2014-06-20-42" id="kapittel-8-dokumentendring-1"><article class="change" data-change-part="lov/2014-06-20-42/§17/ledd/2" id="kapittel-8-dokumentendring-1-endring-1"><article class="defaultP">I lov 20. juni 2014 nr. 42 om behandling av helseopplysninger ved ytelse av helsehjelp skal § 17 andre ledd lyde:</article><article class="legalP" id="kapittel-8-dokumentendring-1-endring-1-ledd-1">Reglene om beslutningskompetanse i pasient- og brukerrettighetsloven §§ 4-3 til 4-7 gjelder tilsvarende for retten til å motsette seg behandling av opplysningene.</article></article></article></section><section class="section" data-name="kapIX" id="kapittel-9" data-lovdata-URL="LTI/lov/2025-04-25-13/KAPITTEL_9"><h2 data-text-align="center">IX</h2><article class="document-change" data-document="lov/2014-06-20-43" id="kapittel-9-dokumentendring-1"><article class="change" data-change-part="lov/2014-06-20-43/§15/ledd/3" id="kapittel-9-dokumentendring-1-endring-1"><article class="defaultP">I lov 20. juni 2014 nr. 43 om helseregistre og behandling av helseopplysninger skal § 15 tredje ledd lyde:</article><article class="legalP" id="kapittel-9-dokumentendring-1-endring-1-ledd-1">For personer uten beslutningskompetanse etter pasient- og brukerrettighetsloven § 4-3 andre ledd, skal nærmeste pårørende etter pasient- og brukerrettighetsloven § 1-3 bokstav b gi samtykke.</article></article></article></section><section class="section" data-name="kapX" id="kapittel-10" data-lovdata-URL="LTI/lov/2025-04-25-13/KAPITTEL_10"><h2 data-text-align="center">X</h2><article class="document-change" data-document="lov/2015-05-07-25" id="kapittel-10-dokumentendring-1"><article class="defaultP">I lov 7. mai 2015 nr. 25 om donasjon og transplantasjon av organ, celler og vev gjøres følgende endringer:</article> <article class="change" data-change-part="lov/2015-05-07-25/§5/ledd/3 lov/2015-05-07-25/§5/ledd/4" id="kapittel-10-dokumentendring-1-endring-1"><article class="defaultP">§ 5 tredje og fjerde ledd skal lyde:</article><article class="legalP" id="kapittel-10-dokumentendring-1-endring-1-ledd-1">Uttak frå barn under 12 år og vaksne som ikkje har avgjerdskompetanse etter pasient- og brukerrettighetsloven § 4-3 andre ledd, kan berre finne stad dersom:<ul class="defaultList"><li data-li-identifier="a." data-name="a."><article class="listArticle" id="kapittel-10-dokumentendring-1-endring-1-ledd-1-punkt-1"><article class="legalP" id="kapittel-10-dokumentendring-1-endring-1-ledd-1-punkt-1-ledd-1">uttaket gjeld fornybart vev, jf. § 3 bokstav c,</article></article></li><li data-li-identifier="b." data-name="b."><article class="listArticle" id="kapittel-10-dokumentendring-1-endring-1-ledd-1-punkt-2"><article class="legalP" id="kapittel-10-dokumentendring-1-endring-1-ledd-1-punkt-2-ledd-1">donasjonen er nødvendig for å redde livet til mottakaren,</article></article></li><li data-li-identifier="c." data-name="c."><article class="listArticle" id="kapittel-10-dokumentendring-1-endring-1-ledd-1-punkt-3"><article class="legalP" id="kapittel-10-dokumentendring-1-endring-1-ledd-1-punkt-3-ledd-1">det ikkje finst ein donor med avgjerdskompetanse som deler mange nok av dei viktigaste vevstypane (er vevsforlikeleg), og</article></article></li><li data-li-identifier="d." data-name="d."><article class="listArticle" id="kapittel-10-dokumentendring-1-endring-1-ledd-1-punkt-4"><article class="legalP" id="kapittel-10-dokumentendring-1-endring-1-ledd-1-punkt-4-ledd-1">mottakaren er søsken, barn eller forelder, eller i særlege tilfelle på annan måte i nær familie med donoren.</article></article></li></ul></article><article class="legalP" id="kapittel-10-dokumentendring-1-endring-1-ledd-2">Uttak kan aldri gjennomførast i strid med viljen til ein donor som ikkje har avgjerdskompetanse.</article></article> <article class="change" data-change-part="lov/2015-05-07-25/§7" id="kapittel-10-dokumentendring-1-endring-2"><article class="defaultP">§ 7 overskriften skal lyde:</article><article class="futureLegalArticle" data-name="§7" id="kapittel-10-dokumentendring-1-endring-2-foreslåttparagraf-1"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Kven som har rett til å samtykke til donasjon frå ein levande donor</span></span></article></article> <article class="change" data-change-part="lov/2015-05-07-25/§7/ledd/1" id="kapittel-10-dokumentendring-1-endring-3"><article class="defaultP">§ 7 første ledd skal lyde:</article><article class="legalP" id="kapittel-10-dokumentendring-1-endring-3-ledd-1">Personar som har fylt 18 år, har rett til å samtykke til donasjon. Pasient- og brukerrettighetsloven § 4-3 andre til fjerde ledd om bortfall av avgjerdskompetanse gjeld tilsvarande.</article></article> <article class="change" data-change-part="lov/2015-05-07-25/§7/ledd/3" id="kapittel-10-dokumentendring-1-endring-4"><article class="defaultP">§ 7 tredje ledd skal lyde:</article><article class="legalP" id="kapittel-10-dokumentendring-1-endring-4-ledd-1">For personar som har mista avgjerdskompetansen etter pasient- og brukerrettighetsloven § 4-3 andre ledd, har næraste pårørande, jf. § 3 bokstav d, rett til å samtykke til donasjon.</article></article> <article class="change" data-change-part="lov/2015-05-07-25/§7/ledd/6/setning/1" id="kapittel-10-dokumentendring-1-endring-5"><article class="defaultP">§ 7 sjette ledd første punktum skal lyde:</article><article class="legalP" id="kapittel-10-dokumentendring-1-endring-5-ledd-1">For at samtykket skal vere gyldig, må donoren og den som har avgjerdskompetansen, ha fått informasjon om helsetilstanden til donoren og om inngrepet, også om omfanget og konsekvensane av det.</article></article></article></section><section class="section" data-name="kapXI" id="kapittel-11" data-lovdata-URL="LTI/lov/2025-04-25-13/KAPITTEL_11"><h2 data-text-align="center">XI</h2><article class="legalP" id="kapittel-11-ledd-1">Loven trer i kraft fra den tiden Kongen bestemmer. Kongen kan bestemme at de enkelte bestemmelsene skal tre i kraft til ulik tid.</article></section></main></body></html>