<!DOCTYPE html><html lang="nb"><head><title>Forskrift om endring i narkotikaforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-08-29-1758</dd><dt class="dokid">DokumentID</dt><dd class="dokid">LTI/forskrift/2025-08-29-1758</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Spesialisthelsetjenesteavdelingen</li></ul></dd><dt class="dateInForce">I kraft fra</dt><dd class="dateInForce">2025-08-29</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-02-14-199</li></ul></dd><dt class="basedOn">Hjemmel</dt><dd class="basedOn"><ul><li>lov/1992-12-04-132/§22</li><li>lov/1992-12-04-132/§23</li><li>forskrift/1995-06-08-521</li></ul></dd><dt class="dateOfPublication">Kunngjort</dt><dd class="dateOfPublication">2025-09-01 15:20</dd><dt class="journalNumber">Journalnummer</dt><dd class="journalNumber">2025-1131</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="titleShort">Korttittel</dt><dd class="titleShort">Endr. i narkotikaforskriften</dd><dt class="title">Tittel</dt><dd class="title">Forskrift om endring i narkotikaforskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 29. august 2025 med hjemmel i lov 4. desember 1992 nr. 132 om legemidler m.v. (legemiddelloven) §§ 22 og 23, jf. delegeringsvedtak 8. juni 1995 nr. 521.</dd><dt class="refid">RefID</dt><dd class="refid">forskrift/2025-08-29-1758</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i narkotikaforskriften<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-08-29-1758" id="dokument"><h1>Forskrift om endring i narkotikaforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2025-08-29-1758/KAPITTEL_1"><h2 data-text-align="center">I</h2><article class="defaultP">I forskrift 14. februar 2013 nr. 199 om narkotika (narkotikaforskriften) gjøres følgende endringer:</article> <article class="defaultP" margin-top="true">§ 2 andre ledd skal lyde:</article><article class="legalP" id="kapittel-1-ledd-1">Skip, luftfartøy eller annet transportmiddel i internasjonal trafikk som fører begrensede mengder narkotika mv. beregnet til førstehjelpsformål, eller til bruk i nødstilfelle under reise, er unntatt bestemmelsene i denne forskrift. Ambulanser (herunder ambulansehelikopter og ambulansefly) og andre utrykningskjøretøyer som er utstyrt med narkotiske legemidler for behandlingsformål og som krysser den norske grensen i forbindelse med utrykning, er unntatt fra kravene om tillatelse og sertifikat i forskriften § 9.</article> <article class="defaultP" margin-top="true">§ 20 første og nytt andre ledd skal lyde:</article><article class="legalP" id="kapittel-1-ledd-2">Ved behov for legemidler til førstehjelpsformål kan Direktoratet for medisinske produkter gi tillatelse til å ta med eller sende legemidler med innhold av narkotika, uavhengig av kravene i forskriften § 9. Ved behov for å motta legemidler med innhold av narkotika til førstehjelpsformål i en nasjonal krisesituasjon, kan Direktoratet for medisinske produkter gi tillatelse til import uavhengig av kravene om tillatelse og sertifikat i forskriften § 9.</article><article class="legalP" id="kapittel-1-ledd-3">Ved utenlandske militæravdelingers behov for å medbringe legemidler med innhold av narkotika til førstehjelpsformål i forbindelse med øvelse i Norge, kan Direktoratet for medisinske produkter gi tillatelse uavhengig av kravene i forskriften § 9.</article></section><section class="section" data-name="kapII" id="kapittel-2" data-lovdata-URL="LTI/forskrift/2025-08-29-1758/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>