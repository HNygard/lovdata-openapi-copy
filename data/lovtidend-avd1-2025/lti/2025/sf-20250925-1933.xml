<!DOCTYPE html><html lang="nb"><head><title>Forskrift om regulering av fisket etter torsk i NAFO-underområde 3L i 2025–2026</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-09-25-1933</dd><dt class="dokid">DokumentID</dt><dd class="dokid">LTI/forskrift/2025-09-25-1933</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeridirektoratet</li></ul></dd><dt class="dateInForce">I kraft fra</dt><dd class="dateInForce">2025-09-25 – 2026-06-30</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§11</li><li>lov/2008-06-06-37/§12</li><li>lov/2008-06-06-37/§36</li><li>lov/2008-06-06-37/§47</li><li>lov/1999-03-26-15/§20</li><li>lov/1999-03-26-15/§21</li><li>forskrift/2000-02-11-99</li><li>forskrift/2001-10-16-4686</li></ul></dd><dt class="dateOfPublication">Kunngjort</dt><dd class="dateOfPublication">2025-09-26 15:05</dd><dt class="journalNumber">Journalnummer</dt><dd class="journalNumber">2025-1236</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om regulering av fisket etter torsk i NAFO-underområde 3L i 2025–2026</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 25. september 2025 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) §§ 11, 12, 36 og 47 og lov 26. mars 1999 nr. 15 om retten til å delta i fiske og fangst (deltakerloven) §§ 20 og 21, jf. delegeringsvedtak 11. februar 2000 nr. 99 og delegeringsvedtak 16. oktober 2001 nr. 4686.</dd><dt class="refid">RefID</dt><dd class="refid">forskrift/2025-09-25-1933</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter torsk i NAFO-underområde 3L i 2025–2026<ul class="tocSubUl"><li>§ 1. Virkeområde</li><li>§ 2. Generelt forbud</li><li>§ 3. Totalkvote</li><li>§ 4. Påmelding og tillatelse</li><li>§ 5. Fartøykvote og fiskeperiode</li><li>§ 6. Observatør</li><li>§ 7. Stopp i fisket</li><li>§ 8. NAFO-reguleringer</li><li>§ 9. Straff</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2025-09-25-1933" id="dokument"><h1>Forskrift om regulering av fisket etter torsk i NAFO-underområde 3L i 2025–2026</h1><article class="legalArticle" data-lovdata-URL="LTI/forskrift/2025-09-25-1933/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for fiske i internasjonalt farvann i området nord for 35° N og vest for en linje trukket langs meridianen 42° V til posisjon 59° N 42° V og derfra langs meridianen 44° V til Grønlands kyst (NAFO-området).</article><article class="legalP" id="paragraf-1-ledd-2">§ 4 gjelder også i området vest av 37° V.</article><article class="legalP" id="paragraf-1-ledd-3">Med reguleringsområdet (<span lang="en">regulatory area</span>) menes den delen av NAFO-området som ligger utenfor noen stats fiskerijurisdiksjon (internasjonalt farvann). Med underområder (<span lang="en">divisions</span>) menes inndelingene av NAFO-området som er beskrevet med et tall fra 1–6 med tillegg av en eller flere bokstaver (eks. 3M eller 3NO).</article></article><article class="legalArticle" data-lovdata-URL="LTI/forskrift/2025-09-25-1933/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Generelt forbud</span></h2><article class="legalP" id="paragraf-2-ledd-1">Det er forbudt for norske fartøy å fiske og lande torsk i NAFO-underområde 3L i 2025–2026.</article></article><article class="legalArticle" data-lovdata-URL="LTI/forskrift/2025-09-25-1933/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Totalkvote</span></h2><article class="legalP" id="paragraf-3-ledd-1">Uten hinder av forbudet i § 2 kan konvensjonelle havfiskefartøy fiske og lande inntil 40,40 tonn torsk i underområde 3L i 2025–2026.</article></article><article class="legalArticle" data-lovdata-URL="LTI/forskrift/2025-09-25-1933/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Påmelding og tillatelse</span></h2><article class="legalP" id="paragraf-4-ledd-1">Ett konvensjonelt havfiskefartøy kan delta i fisket etter torsk i underområde 3L i 2025–2026.</article><article class="legalP" id="paragraf-4-ledd-2">Fartøy som ønsker å delta i fisket må sende skriftlig melding til Fiskeridirektoratet. Dersom det er påmeldt flere fartøy enn hva som fremgår av første ledd, vil deltakelsen bli avgjort ved loddtrekning.</article><article class="legalP" id="paragraf-4-ledd-3">Ingen fartøy kan delta i fisket uten skriftlig tillatelse fra Fiskeridirektoratet.</article></article><article class="legalArticle" data-lovdata-URL="LTI/forskrift/2025-09-25-1933/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fartøykvote og fiskeperiode</span></h2><article class="legalP" id="paragraf-5-ledd-1">Fartøy med adgang til å delta i fisket etter torsk i 3L kan fiske og lande en fartøykvote på 40,40 tonn torsk i perioden fra og med 25. september 2025 til og med 14. april 2026.</article></article><article class="legalArticle" data-lovdata-URL="LTI/forskrift/2025-09-25-1933/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Observatør</span></h2><article class="legalP" id="paragraf-6-ledd-1">Fartøyet må ha observatør om bord godkjent av Fiskeridirektoratet.</article><article class="legalP" id="paragraf-6-ledd-2">Fartøyene kan pålegges å gå til land for å hente observatør.</article><article class="legalP" id="paragraf-6-ledd-3">Fiskeridirektoratet kan gi tillatelse til at observatørdekningen reduseres til inntil 25&#xa0;% av tiden fartøyet oppholder seg i reguleringsområdet.</article><article class="legalP" id="paragraf-6-ledd-4">Fartøyet plikter å dekke alle kostnader ved å ha observatør om bord, herunder utgifter til lønn, transport for observatører og renter ved for sen betaling. Ved manglende betaling kan Fiskeridirektoratet nekte fartøyet videre deltakelse i fisket. Før fisket kan starte i 2025 må fartøyet ha betalt alle kostnader dersom fartøyet hadde observatør om bord i 2024, herunder utgifter til lønn, transport for observatører og renter ved eventuell for sen betaling.</article></article><article class="legalArticle" data-lovdata-URL="LTI/forskrift/2025-09-25-1933/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Stopp i fisket</span></h2><article class="legalP" id="paragraf-7-ledd-1">Fisket vil bli stoppet når totalkvoten er beregnet oppfisket.</article></article><article class="legalArticle" data-lovdata-URL="LTI/forskrift/2025-09-25-1933/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">NAFO-reguleringer</span></h2><article class="legalP" id="paragraf-8-ledd-1">Fartøy skal følge regler fastsatt i eller i medhold av konvensjonen om fiske i NAFO-området.</article></article><article class="legalArticle" data-lovdata-URL="LTI/forskrift/2025-09-25-1933/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Straff</span></h2><article class="legalP" id="paragraf-9-ledd-1">Den som forsettlig eller uaktsomt overtrer bestemmelser gitt i eller i medhold av forskriften, straffes i henhold til havressurslova §§ 60, 62, 64 og 65 og deltakerloven § 31. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2025-09-25-1933/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Forskriften trer i kraft 25. september 2025 og gjelder til og med 30. juni 2026.</article></article></main></body></html>