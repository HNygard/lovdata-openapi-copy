<!DOCTYPE html><html lang="nb"><head><title>Forskrift om endring i avfallsforskriften kapittel 6</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-06-18-1128</dd><dt class="dokid">DokumentID</dt><dd class="dokid">LTI/forskrift/2025-06-18-1128</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Forurensningsavdelingen</li></ul></dd><dt class="dateInForce">I kraft fra</dt><dd class="dateInForce">2025-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-06-01-930</li></ul></dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§31</li><li>lov/1981-03-13-6/§32</li><li>lov/1981-03-13-6/§33</li><li>lov/1981-03-13-6/§49</li><li>lov/1981-03-13-6/§63</li><li>forskrift/1983-07-08-1245</li><li>lov/2024-06-25-69/§4</li><li>lov/2024-06-25-69/§6</li><li>forskrift/2024-12-20-3500</li></ul></dd><dt class="dateOfPublication">Kunngjort</dt><dd class="dateOfPublication">2025-06-23 10:50</dd><dt class="journalNumber">Journalnummer</dt><dd class="journalNumber">2025-0715</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="titleShort">Korttittel</dt><dd class="titleShort">Endr. i avfallsforskriften</dd><dt class="title">Tittel</dt><dd class="title">Forskrift om endring i avfallsforskriften kapittel 6</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 18. juni 2025 med hjemmel i lov 13. mars 1981 nr. 6 om vern mot forurensninger og om avfall (forurensningsloven) § 31, § 32, 33, § 49 og § 63, jf. delegeringsvedtak 8. juli 1983 nr. 1245, og lov 25. juni 2024 nr. 69 om bærekraftige produkter og verdikjeder (bærekraftige produkter-loven) § 4 og § 6 fjerde ledd, jf. delegeringsvedtak 20. desember 2024 nr. 3500. <br /> <strong>EØS-henvisninger:</strong> EØS-avtalen vedlegg XX kap. V nr. 32ff (direktiv (EU) 2018/851) og EØS-avtalen vedlegg II kap. XVII nr. 9d (direktiv (EU) 2019/904).</dd><dt class="refid">RefID</dt><dd class="refid">forskrift/2025-06-18-1128</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i avfallsforskriften kapittel 6<ul class="tocSubUl"><li>I<ul class="tocSubUl"><li>§ 6-4. Etablering og godkjennelse av retursystem og registrering</li><li>§ 6-5. Fastsettelse av returandel</li><li>§ 6-5a. Plikt til materialgjenvinning, rapportering m.m.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-06-18-1128" id="dokument"><h1>Forskrift om endring i avfallsforskriften kapittel 6</h1><section class="section" data-name="kapI" id="kapittel-1" data-lovdata-URL="LTI/forskrift/2025-06-18-1128/KAPITTEL_1"><h2 data-text-align="center">I</h2><article class="defaultP">I forskrift 1. juni 2004 nr. 930 om gjenvinning og behandling av avfall (avfallsforskriften) gjøres følgende endringer:</article> <article class="defaultP" margin-top="true">Hjemmelsfeltet for avfallsforskriften kapittel 6 skal lyde:</article><article class="defaultP" data-text-size="small">Fastsatt med hjemmel i lov 11. juni 1976 nr. 79 om kontroll med produkter og forbrukertjenester (produktkontrolloven) § 4, jf. forskrift 5. august 1977 nr. 2 om gjennomføring av lov om kontroll med produkter og forbrukertjenester og delegeringsvedtak 7. september 1990 nr. 730, lov 13. mars 1981 nr. 6 om vern mot forurensninger og om avfall (forurensningsloven) § 31, § 32, § 33, § 49, § 52a, § 63 og § 81, jf. delegeringsvedtak 8. juli 1983 nr. 1245 og delegeringsvedtak 11. juni 1993 nr. 785 og lov 25. juni 2024 nr. 69 om bærekraftige produkter og verdikjeder (bærekraftige produkter-loven) § 4 og § 6 fjerde ledd, jf. delegeringsvedtak 20. desember 2024 nr. 3500.<br /><strong>EØS-henvisninger</strong>: EØS-avtalen vedlegg II kap. XVII nr. 7 (direktiv 1994/62/EF som endret ved direktiv 2004/12/EF, direktiv 2005/20/EF, direktiv 2013/2/EU og direktiv (EU) 2018/852), EØS-avtalen vedlegg XX kap. V nr. 32ff (direktiv (EU) 2018/851) og EØS-avtalen vedlegg II kap. XVII nr. 9d (direktiv (EU) 2019/904).</article> <article class="defaultP" margin-top="true">§ 6-4 ny tittel skal lyde:</article><article class="futureLegalArticle" data-name="§6-4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6-4</span>. <span class="legalArticleTitle">Etablering og godkjennelse av retursystem og registrering</span></span></article> <article class="defaultP" margin-top="true">Ny § 6-4 siste ledd skal lyde:</article><article class="legalP" id="kapittel-1-ledd-1">Retursystem skal registreres som egen enhet i samsvar med lov 3. juni 1994 nr. 15 om Enhetsregisteret. Retursystem og produsentansvarsselskap etter avfallsforskriften kapittel 7 kan være registrert som samme enhet.</article> <article class="defaultP" margin-top="true">§ 6-5 skal lyde:</article><article class="futureLegalArticle" data-name="§6-5" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6-5</span>. <span class="legalArticleTitle">Fastsettelse av returandel</span></span><article class="legalP" id="kapittel-1-foreslåttparagraf-2-ledd-1">Miljødirektoratet fastsetter hvilken returandel det kan forventes at retursystemet vil oppnå. Fastsettelse av returandel gjøres forhåndsvis for maksimalt ett år om gangen. Returandelen fastsettes til gjennomsnittet av retursystemets oppnådde returandel de tre foregående årene. Returandelen kan fastsettes på annen måte når særlige grunner foreligger eller når det ikke finnes grunnlag fra de tre foregående årene.</article><article class="legalP" id="kapittel-1-foreslåttparagraf-2-ledd-2">Vedtak om returandel legges til grunn for reduksjon av avgift i henhold til Finansdepartementets forskrift om særavgifter, jf. kap. 3-5 om avgifter på drikkevareemballasje (miljø- og grunnavgift).</article></article> <article class="defaultP" margin-top="true">§ 6-5a skal lyde:</article><article class="futureLegalArticle" data-name="§6-5a" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 6-5a</span>. <span class="legalArticleTitle">Plikt til materialgjenvinning, rapportering m.m.</span></span><article class="legalP" id="kapittel-1-foreslåttparagraf-3-ledd-1">Pliktene og kravene i avfallsforskriften §§ 7-7 (plikt til rapportering av arbeid med avfallsforebygging og framstillingskrav), 7-8 (plikt til kostnadsdekning for separat innsamling og håndtering av avfall fra emballasje), 7-10 (plikt til materialgjenvinning), 7-11 (krav til beregning av materialgjenvinningsandel), 7-14 (non-profit), 7-15 (plikt til likebehandling), 7-16 (plikt til å rapportere og dokumentere), 7-17 (plikt til å ha finansielle reserver), 7-19 (plikt til å informere) og 7-20 (plikt til offentlig tilgjengelig informasjon) gjelder tilsvarende for godkjente retursystemer etter § 6-4.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2025-06-18-1128/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. juli 2025.</article></section></main></body></html>