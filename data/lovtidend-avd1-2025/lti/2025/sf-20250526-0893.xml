<!DOCTYPE html><html lang="nb"><head><title>Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-05-26-893</dd><dt class="dokid">DokumentID</dt><dd class="dokid">LTI/forskrift/2025-05-26-893</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Klimaavdelingen</li></ul></dd><dt class="dateInForce">I kraft fra</dt><dd class="dateInForce">2025-05-26</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-12-23-1851</li></ul></dd><dt class="basedOn">Hjemmel</dt><dd class="basedOn"><ul><li>lov/2004-12-17-99/§3a</li><li>lov/2004-12-17-99/§14</li><li>lov/2004-12-17-99/§21a</li><li>forskrift/2023-12-15-2047</li></ul></dd><dt class="dateOfPublication">Kunngjort</dt><dd class="dateOfPublication">2025-05-28 15:05</dd><dt class="journalNumber">Journalnummer</dt><dd class="journalNumber">2025-0511</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="titleShort">Korttittel</dt><dd class="titleShort">Endr. i klimakvoteforskriften</dd><dt class="title">Tittel</dt><dd class="title">Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 26. mai 2025 med hjemmel i lov 17. desember 2004 nr. 99 om kvoteplikt og handel med kvoter for utslipp av klimagasser (klimakvoteloven) § 3a andre ledd, § 14 andre ledd og § 21a, jf. delegeringsvedtak 15. desember 2023 nr. 2047. <br /> <strong>EØS-henvisninger:</strong> EØS-avtalen vedlegg XX kap. III nr. 21alw (forordning (EU) 2024/1879).</dd><dt class="refid">RefID</dt><dd class="refid">forskrift/2025-05-26-893</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften)<ul class="tocSubUl"><li>I<ul class="tocSubUl"><li>§ 2-9. (luftfartøysoperatørers rett til å anmode om aggregering av utslippsinformasjon)</li><li>§ 11-3a. (forordning om beregning av kompensasjonsplikt)</li><li>§ 11-5. (beregning av kompensasjonsplikten)</li><li>§ 11-6. (oppfyllelse av kompensasjonsplikten og frist for sletting av utslippsenheter)</li><li>§ 11-8. (luftfartøysoperatørers rett til å anmode om aggregering av utslippsinformasjon)</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-05-26-893" id="dokument"><h1>Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2025-05-26-893/KAPITTEL_1"><h2 data-text-align="center">I</h2><article class="defaultP">I forskrift 23. desember 2004 nr. 1851 om kvoteplikt og handel med kvoter for utslipp av klimagasser (klimakvoteforskriften) gjøres følgende endringer:</article> <article class="defaultP" margin-top="true">Ny § 2-9 skal lyde:</article><article class="futureLegalArticle" data-name="§2-9" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-9</span>. <span class="legalArticleTitle">(luftfartøysoperatørers rett til å anmode om aggregering av utslippsinformasjon)</span></span><article class="legalP" id="kapittel-1-foreslåttparagraf-1-ledd-1">EU-kommisjonen skal hvert år publisere utslippsinformasjon som nevnt i artikkel 14 nr. 6 første avsnitt i direktiv 2003/87/EF for hver luftfartøysoperatør og for flygninger mellom to lufthavner i EØS-området.</article><article class="legalP" id="kapittel-1-foreslåttparagraf-1-ledd-2">Luftfartøysoperatør kan anmode klimakvotemyndigheten om at informasjonen i første ledd skal publiseres på et høyere aggregert nivå enn på luftfartøysoperatørnivå. Luftfartøysoperatøren bør i anmodningen redegjøre for hvorfor publiseringen av informasjonen på luftfartøysoperatørnivå kan skade luftfartøysoperatørens kommersielle interesser, herunder at luftfartøysoperatøren har flygninger mellom et svært begrenset antall:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">Par av lufthavner,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">Par av land som er underlagt kompensasjonsplikt under CORSIA, eller</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">Par av land som ikke er underlagt kompensasjonsplikt under CORSIA.</article></article></li></ul><p class="leddfortsettelse">Med flygninger mellom et par av lufthavner menes flygninger mellom en spesifikk avgangslufthavn og en spesifikk ankomstlufthavn. Med flygninger mellom et par av land menes flygninger mellom et spesifikt avgangsland og et spesifikt ankomstland.</p></article><article class="legalP" id="kapittel-1-foreslåttparagraf-1-ledd-3">Klimakvotemyndigheten kan vedta at luftfartøysoperatørens anmodning ikke tas til følge. Dersom klimakvotemyndigheten tar luftfartøysoperatørens anmodning til følge, kan klimakvotemyndigheten anmode EU-kommisjonen om å offentliggjøre informasjonen på et høyere aggregert nivå enn på luftfartøysoperatørnivå.</article></article> <article class="defaultP" margin-top="true">§ 11-1 første ledd bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-3-punkt-1"><article class="legalP" id="kapittel-1-foreslåttparagraf-1-ledd-3-punkt-1-ledd-1">har årlige CO<sub>2</sub>-utslipp på mer enn 10&#xa0;000 tonn fra flygninger mellom lufthavner i to land.</article></article></li></ul></article> <article class="defaultP" margin-top="true">§ 11-1 nytt andre ledd skal lyde:</article><article class="legalP" id="kapittel-1-ledd-1">Definisjonene i § 1-2 bokstav j (definisjon av flygning) og bokstav l (definisjon av lufthavn) gjelder.</article> <article class="defaultP" margin-top="true">Ny § 11-3a skal lyde:</article><article class="futureLegalArticle" data-name="§11-3a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 11-3a</span>. <span class="legalArticleTitle">(forordning om beregning av kompensasjonsplikt)</span></span><article class="legalP" id="kapittel-1-foreslåttparagraf-2-ledd-1">Forordning (EU) 2024/1879 om beregning av kompensasjonskrav under CORSIA, som inntatt i EØS-avtalen vedlegg XX kap. III nr. 21alw, gjelder som forskrift. Forordningen gjelder med tilpasningene som følger av vedlegg XX, protokoll 1 til avtalen og avtalen for øvrig.</article></article> <article class="defaultP" margin-top="true">§ 11-4 første ledd oppheves. Nåværende andre og tredje ledd blir første og andre ledd.</article> <article class="defaultP" margin-top="true">§ 11-4 første ledd nytt andre punktum skal lyde:</article><article class="legalP" id="kapittel-1-ledd-2">Innen 30. november hvert år skal den administrerende myndigheten vedta om en luftfartøysoperatør har kompensasjonsplikt for det foregående året.</article> <article class="defaultP" margin-top="true">§ 11-4 nytt tredje ledd skal lyde:</article><article class="legalP" id="kapittel-1-ledd-3">Nye luftfartøysoperatører får først kompensasjonsplikt når ett av vilkårene i forordning (EU) 2024/1879 artikkel 3 nr. 4 er oppfylt.</article> <article class="defaultP" margin-top="true">§ 11-5 skal lyde:</article><article class="futureLegalArticle" data-name="§11-5" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 11-5</span>. <span class="legalArticleTitle">(beregning av kompensasjonsplikten)</span></span><article class="legalP" id="kapittel-1-foreslåttparagraf-3-ledd-1">I år hvor luftfartøysoperatører har kompensasjonsplikt etter § 11-4, skal den administrerende myndigheten samtidig vedta hvor store utslipp den enkelte luftfartøysoperatør skal kompensere for det foregående året etter regelen i andre ledd.</article><article class="legalP" id="kapittel-1-foreslåttparagraf-3-ledd-2">Hvor store utslipp den enkelte luftfartøysoperatør skal kompensere for det aktuelle året, beregnes ved at en årlig vekstratefaktor multipliseres med luftfartøysoperatørens CO<sub>2</sub>-utslipp fra følgende flygninger, i henhold til forordning (EU) 2024/1879 artikkel 3 nr. 3:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-3-ledd-2-punkt-1"><article class="legalP" id="kapittel-1-foreslåttparagraf-3-ledd-2-punkt-1-ledd-1">flygninger mellom lufthavner i to forskjellige land som er inntatt på listen over land som EU anser at anvender CORSIA for formålene til EUs klimakvotesystem i forordningen i § 11-3</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-3-ledd-2-punkt-2"><article class="legalP" id="kapittel-1-foreslåttparagraf-3-ledd-2-punkt-2-ledd-1">flygninger mellom lufthavner i land som er inntatt i forordningen i § 11-3 og land i EØS-området</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-3-ledd-2-punkt-3"><article class="legalP" id="kapittel-1-foreslåttparagraf-3-ledd-2-punkt-3-ledd-1">flygninger mellom lufthavner i land som er inntatt i forordningen i § 11-3 og Sveits</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-3-ledd-2-punkt-4"><article class="legalP" id="kapittel-1-foreslåttparagraf-3-ledd-2-punkt-4-ledd-1">flygninger mellom lufthavner i land som er inntatt i forordningen i § 11-3 og Storbritannia</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-3-ledd-2-punkt-5"><article class="legalP" id="kapittel-1-foreslåttparagraf-3-ledd-2-punkt-5-ledd-1">flygninger mellom lufthavner i to forskjellige oversjøiske land eller territorier tilknyttet EU</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-3-ledd-2-punkt-6"><article class="legalP" id="kapittel-1-foreslåttparagraf-3-ledd-2-punkt-6-ledd-1">flygninger mellom lufthavner i oversjøiske land eller territorier tilknyttet EU og land som er inntatt i forordningen i § 11-3, land i EØS-området, Sveits og Storbritannia.</article></article></li></ul><p class="leddfortsettelse">Med oversjøiske land og territorier tilknyttet EU menes landene eller territoriene Grønland, Aruba, Bonaire, Curaçao, Saba, Sint Eustatius, Sint Maarten, Fransk Polynesia, De franske besittelser i de sørlige og antarktiske områder, Ny Caledonia, Saint-Barthélemy, Saint Pierre og Miquelon, og Wallis og Futuna.</p></article><article class="legalP" id="kapittel-1-foreslåttparagraf-3-ledd-3">Innen 30. november 2027 skal den administrerende myndigheten i tråd med forordning (EU) 2024/1879 artikkel 4 vedta luftfartøysoperatørens samlede kompensasjonsplikt for årene 2024 til 2026.</article></article> <article class="defaultP" margin-top="true">Overskriften i § 11-6 skal lyde:</article><article class="futureLegalArticle" data-name="§11-6" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 11-6</span>. <span class="legalArticleTitle">(oppfyllelse av kompensasjonsplikten og frist for sletting av utslippsenheter)</span></span></article> <article class="defaultP" margin-top="true">§ 11-6 andre ledd skal lyde:</article><article class="legalP" id="kapittel-1-ledd-4">Luftfartøysoperatører skal innen 31. januar 2028 slette utslippsenheter i tråd med vedtaket til den administrerende myndigheten etter § 11-5 tredje ledd for årene 2024 til 2026.</article> <article class="defaultP" margin-top="true">Nåværende § 11-6 andre ledd andre punktum oppheves. Nåværende § 11-6 andre ledd tredje punktum oppheves og flyttes til § 11-5 nytt tredje ledd.</article> <article class="defaultP" margin-top="true">§ 11-6 nytt tredje ledd skal lyde:</article><article class="legalP" id="kapittel-1-ledd-5">Dersom omfanget av kompensasjonsplikten etter § 11-5 tredje ledd er mindre enn 3&#xa0;000 tonn CO<sub>2</sub>, kan luftfartøysoperatøren be den administrerende myndigheten om å ikke få kompensasjonsplikt for den aktuelle perioden, jf. forordning (EU) 2024/1879 artikkel 4 nr. 4.</article> <article class="defaultP" margin-top="true">Ny § 11-8 skal lyde:</article><article class="futureLegalArticle" data-name="§11-8" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 11-8</span>. <span class="legalArticleTitle">(luftfartøysoperatørers rett til å anmode om aggregering av utslippsinformasjon)</span></span><article class="legalP" id="kapittel-1-foreslåttparagraf-5-ledd-1">Regelen om at luftfartøysoperatører kan anmode den administrerende myndigheten om at informasjonen i § 2-9 første ledd skal publiseres på et høyere aggregert nivå enn på luftfartøysoperatørnivå i § 2-9 gjelder.</article></article> <article class="defaultP" margin-top="true">§ 13-1 bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-1-foreslåttparagraf-5-ledd-1-punkt-1"><article class="legalP" id="kapittel-1-foreslåttparagraf-5-ledd-1-punkt-1-ledd-1">Administrerende myndighet etter klimakvotelovens og denne forskriftens regler om CORSIA: Miljødirektoratet</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2025-05-26-893/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>