<!DOCTYPE html><html lang="nb"><head><title>Lov om endringer i trossamfunnsloven (aktivitets- og antallskrav)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2025-03-14-3</dd><dt class="dokid">DokumentID</dt><dd class="dokid">LTI/lov/2025-03-14-3</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2020-04-24-31</li></ul></dd><dt class="legalArea">Rettsområde</dt><dd class="legalArea"><ul><li>Familie-, person- og barnerett &gt; Ekteskap og samboerskap (husstandsfellesskap)</li> <li>Familie-, person- og barnerett &gt; Trossamfunn. Kirken</li> <li>Kultur, idrett og underholdning &gt; Arkiv</li></ul></dd><dt class="dateOfPublication">Kunngjort</dt><dd class="dateOfPublication">2025-03-14 11:45</dd><dt class="journalNumber">Journalnummer</dt><dd class="journalNumber">2025-0086</dd><dt class="titleShort">Korttittel</dt><dd class="titleShort">Endringslov til trossamfunnsloven</dd><dt class="title">Tittel</dt><dd class="title">Lov om endringer i trossamfunnsloven (aktivitets- og antallskrav)</dd><dt class="miscInformation">Annet om dokumentet</dt><dd class="miscInformation">Prop. 116 L (2023–2024), Innst. 111 L (2024–2025), Lovvedtak 32 (2024–2025). Stortingets første og andre gangs behandling hhv. 14. og 28. januar 2025. Fremmet av Barne- og familiedepartementet.</dd><dt class="refid">RefID</dt><dd class="refid">lov/2025-03-14-3</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i trossamfunnsloven (aktivitets- og antallskrav)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2025-03-14-3" id="dokument"><h1>Lov om endringer i trossamfunnsloven (aktivitets- og antallskrav)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 24. april 2020 nr. 31 om tros- og livssynssamfunn (trossamfunnsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2025-03-14-3/KAPITTEL_1"><h2 data-text-align="center">I</h2><article class="document-change" data-document="lov/2020-04-24-31" id="kapittel-1-dokumentendring-1"><article class="defaultP">I lov 24. april 2020 nr. 31 om tros- og livssynssamfunn gjøres følgende endringer:</article> <article class="change" data-change-part="lov/2020-04-24-31/§4/ledd/1 lov/2020-04-24-31/§4/ledd/2" id="kapittel-1-dokumentendring-1-endring-1"><article class="defaultP">§ 4 første og andre ledd skal lyde:</article><article class="legalP" id="kapittel-1-dokumentendring-1-endring-1-ledd-1">Et tros- eller livssynssamfunn kan bli registrert når det er fast organisert og har minst 100 medlemmer som<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-1-ledd-1-punkt-1"><article class="legalP" id="kapittel-1-dokumentendring-1-endring-1-ledd-1-punkt-1-ledd-1">selv har meldt seg inn, eller som har blitt innmeldt av dem som har foreldreansvaret</article></article></li><li data-li-identifier="b." data-name="b."><article class="listArticle" id="kapittel-1-dokumentendring-1-endring-1-ledd-1-punkt-2"><article class="legalP" id="kapittel-1-dokumentendring-1-endring-1-ledd-1-punkt-2-ledd-1">er bosatt i Norge</article></article></li><li data-li-identifier="c." data-name="c."><article class="listArticle" id="kapittel-1-dokumentendring-1-endring-1-ledd-1-punkt-3"><article class="legalP" id="kapittel-1-dokumentendring-1-endring-1-ledd-1-punkt-3-ledd-1">ikke er medlem i Den norske kirke eller et annet tros- eller livssynssamfunn omfattet av kapittelet her.</article></article></li></ul></article><article class="legalP" id="kapittel-1-dokumentendring-1-endring-1-ledd-2">Registrering kan trekkes tilbake dersom tros- eller livssynssamfunnet ikke lenger oppfyller vilkårene i første ledd. Et samfunn som er registrert og har minst 100 medlemmer per 1. januar 2026, kan beholde registreringen så lenge det har minst 85 medlemmer.</article></article> <article class="change" data-change-part="lov/2020-04-24-31/§5" id="kapittel-1-dokumentendring-1-endring-2"><article class="defaultP">§ 5 skal lyde:</article><article class="legalP" id="kapittel-1-dokumentendring-1-endring-2-ledd-1">Registrerte tros- og livssynssamfunn kan kreve tilskudd fra staten. Tilskuddet skal være av en slik størrelse at det per medlem om lag svarer til statens og kommunenes tilskudd til Den norske kirke per medlem.</article><article class="legalP" id="kapittel-1-dokumentendring-1-endring-2-ledd-2">Tros- og livssynssamfunn skal benytte tilskuddet til tros- eller livssynsformål.</article><article class="legalP" id="kapittel-1-dokumentendring-1-endring-2-ledd-3">Tilskuddet beregnes etter antallet medlemmer i tros- eller livssynssamfunnet som oppfyller kravene i § 4 første ledd bokstav a til c. Tilskuddet tildeles ikke tros- og livssynssamfunn med færre enn 100 medlemmer. Et samfunn som er registrert og har minst 100 medlemmer per 1. januar 2026, kan tildeles tilskudd så lenge det har minst 85 medlemmer.</article><article class="legalP" id="kapittel-1-dokumentendring-1-endring-2-ledd-4">Satsen for tilskudd per medlem skal reguleres årlig i samsvar med endringer i statens tilskudd til rettssubjektet Den norske kirke og kommunenes driftstilskudd til Den norske kirke, og ut fra tallet på medlemmer i Den norske kirke.</article><article class="legalP" id="kapittel-1-dokumentendring-1-endring-2-ledd-5">Når et tros- eller livssynssamfunn fremmer krav om tilskudd, skal det skriftlig bekrefte at<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-2-ledd-5-punkt-1"><article class="legalP" id="kapittel-1-dokumentendring-1-endring-2-ledd-5-punkt-1-ledd-1">det er kjent med og vil overholde lovens vilkår for tilskudd, og at</article></article></li><li data-li-identifier="b." data-name="b."><article class="listArticle" id="kapittel-1-dokumentendring-1-endring-2-ledd-5-punkt-2"><article class="legalP" id="kapittel-1-dokumentendring-1-endring-2-ledd-5-punkt-2-ledd-1">det vil arbeide for å oppnå minst 40 prosent kvinner og 40 prosent menn i styrende organ som forvalter statstilskuddet.</article></article></li></ul></article><article class="legalP" id="kapittel-1-dokumentendring-1-endring-2-ledd-6">Stillinger eller verv som kan fylles på bakgrunn av lovlig forskjellsbehandling mellom kjønnene etter likestillings- og diskrimineringsloven, inngår ikke i beregningen av kjønnssammensetningen i styrende organ etter femte ledd bokstav b.</article><article class="legalP" id="kapittel-1-dokumentendring-1-endring-2-ledd-7">Kongen kan gi forskrift om framsetting av krav om tilskudd, fastsetting av tilskudd og forenklet behandling av klager over vedtak om avkorting av tilskudd på grunn av dobbeltmedlemskap.</article></article> <article class="change" data-change-part="lov/2020-04-24-31/§7/ledd/1" id="kapittel-1-dokumentendring-1-endring-3"><article class="defaultP">§ 7 første ledd skal lyde:</article><article class="legalP" id="kapittel-1-dokumentendring-1-endring-3-ledd-1">Registrerte tros- og livssynssamfunn skal hvert år rapportere om sin virksomhet til tilsynsmyndigheten. Årsrapporten skal gi en kort omtale av virksomheten i samfunnet, blant annet om eventuelle aktiviteter og tilbud for barn og unge, bruken av tilskudd fra staten og forvaltning av vigselsrett. Den skal i tillegg redegjøre for tilstand og tiltak når det gjelder kjønnslikestilling og for eventuell forskjellsbehandling når det gjelder tilgang til aktiviteter, styrende organer, verv og stillinger. Årsrapporten skal redegjøre for tilstand og tiltak for å oppnå minst 40 prosent kvinner og 40 prosent menn i styrende organ som forvalter statstilskuddet.</article></article> <article class="change" data-change-part="lov/2020-04-24-31/§14" id="kapittel-1-dokumentendring-1-endring-4"><article class="defaultP">§ 14 paragrafoverskriften skal lyde:</article><article class="futureLegalArticle" data-name="§14" id="kapittel-1-dokumentendring-1-endring-4-foreslåttparagraf-1"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Finansiering av Den norske kirke og vilkår for tilskudd</span></span></article></article> <article class="change" data-change-part="lov/2020-04-24-31/§14/ledd/5" id="kapittel-1-dokumentendring-1-endring-5"><article class="defaultP">§ 14 femte ledd skal lyde:</article><article class="legalP" id="kapittel-1-dokumentendring-1-endring-5-ledd-1">Bestemmelsene i § 5 femte ledd bokstav b, § 6 og § 7 første ledd fjerde punktum gjelder tilsvarende for Den norske kirke.</article></article></article></section><section class="section" data-name="kapII" id="kapittel-2" data-lovdata-URL="LTI/lov/2025-03-14-3/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article></section></main></body></html>