<!DOCTYPE html><html lang="nb"><head><title>Delegering av myndighet etter energiloven til Norges vassdrags- og energidirektorat</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-06-26-1340</dd><dt class="dokid">DokumentID</dt><dd class="dokid">LTI/forskrift/2025-06-26-1340</dd><dt class="ministry">Departement</dt><dd class="ministry"><ul><li>Energidepartementet</li></ul></dd><dt class="subunit">Etat</dt><dd class="subunit"><ul><li>Energi- og vannressursavdelingen</li></ul></dd><dt class="dateInForce">I kraft fra</dt><dd class="dateInForce">2025-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2019-10-31-1455</li></ul></dd><dt class="basedOn">Hjemmel</dt><dd class="basedOn"><ul><li>lov/1990-06-29-50</li></ul></dd><dt class="dateOfPublication">Kunngjort</dt><dd class="dateOfPublication">2025-06-27 15:05</dd><dt class="journalNumber">Journalnummer</dt><dd class="journalNumber">2025-0876</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Delegering av myndighet etter energiloven til Norges vassdrags- og energidirektorat</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Energidepartementet 26. juni 2025 med hjemmel i lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energiloven). <br /> <strong>EØS-henvisninger:</strong> EØS-avtalen vedlegg IV nr. 22 (direktiv 2009/72/EF).</dd><dt class="refid">RefID</dt><dd class="refid">forskrift/2025-06-26-1340</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Delegering av myndighet etter energiloven til Norges vassdrags- og energidirektorat<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-06-26-1340" id="dokument"><h1>Delegering av myndighet etter energiloven til Norges vassdrags- og energidirektorat</h1><section class="section" data-name="kapI" id="kapittel-1" data-lovdata-URL="LTI/forskrift/2025-06-26-1340/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">Som følge av endringer i energiloven ved lov 20. juni 2025 nr. 46, endres departementets delegeringsvedtak 31. oktober 2019 nr. 1455 til Norges vassdrags- og energidirektorat.</article><article class="legalP" id="kapittel-1-ledd-2">Departementet delegerer all myndighet etter lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energiloven) til Norges vassdrags- og energidirektorat med følgende unntak:</article><article class="legalP" id="kapittel-1-ledd-3">Delegeringsvedtaket omfatter ikke departementets forskriftskompetanse etter energiloven med unntak av § 9-1, § 9-2, § 9-3 og § 9-5. Forskrifter til energiloven fastsatt av Norges vassdrags- og energidirektorat med hjemmel i tidligere delegeringsvedtak står ved lag.</article><article class="legalP" id="kapittel-1-ledd-4">Myndighet tillagt reguleringsmyndigheten og klagenemnden fremgår av bestemmelser i energiloven med forskrifter, og omfattes ikke av delegeringsvedtaket her.</article><article class="legalP" id="kapittel-1-ledd-5">Myndighet etter følgende bestemmelser i energiloven omfattes ikke av delegeringen: <table><thead><tr><th data-text-align="left" data-vertical-align="top"><i>Bestemmelse i energiloven</i></th><th data-text-align="left" data-vertical-align="top"><i>Tema</i></th></tr></thead><tbody><tr><td data-text-align="left" data-vertical-align="top">§ 2-5 første ledd</td><td data-text-align="left" data-vertical-align="top">Utpeking av reguleringsmyndighet og klagenemnd</td></tr><tr><td data-text-align="left" data-vertical-align="top">§ 3-1 hvor det i forskrift er fastsatt at vedtak fattes av Kongen i statsråd</td><td data-text-align="left" data-vertical-align="top">Konsesjon på anlegg</td></tr><tr><td data-text-align="left" data-vertical-align="top">§ 3-3 annet og fjerde ledd</td><td data-text-align="left" data-vertical-align="top">Områdekonsesjonærens leveringsplikt</td></tr><tr><td data-text-align="left" data-vertical-align="top">§ 3-4 annet og tredje ledd</td><td data-text-align="left" data-vertical-align="top">Anleggskonsesjonærens plikt til å tilknytte uttakskunder</td></tr><tr><td data-text-align="left" data-vertical-align="top">§ 3-4a fjerde ledd</td><td data-text-align="left" data-vertical-align="top">Plikt til å tilknytte anlegg for produksjon av elektrisk energi</td></tr><tr><td data-text-align="left" data-vertical-align="top">§ 3-6</td><td data-text-align="left" data-vertical-align="top">Ekspropriasjon av elektriske anlegg</td></tr><tr><td data-text-align="left" data-vertical-align="top">Kapittel 4</td><td data-text-align="left" data-vertical-align="top">Omsetning av elektrisk energi</td></tr><tr><td data-text-align="left" data-vertical-align="top">§ 6-1 annet ledd</td><td data-text-align="left" data-vertical-align="top">Tildeling av myndighet til å utøve systemansvaret</td></tr><tr><td data-text-align="left" data-vertical-align="top">§ 6-2 første og annet ledd</td><td data-text-align="left" data-vertical-align="top">Rasjonering</td></tr><tr><td data-text-align="left" data-vertical-align="top">§ 9-1 siste ledd</td><td data-text-align="left" data-vertical-align="top">Beslutning om å underlegge kraftforsyningen KBO</td></tr></tbody></table></article><article class="legalP" id="kapittel-1-ledd-6">Departementet gjør oppmerksom på at endringene i energiloven § 3-4a, herunder at nåværende § 3-4a tredje ledd blir nytt fjerde ledd, først trer i kraft 1. januar 2026, jf. ikrafttredelsesvedtak 20. juni 2025 nr. 1085.</article><article class="legalP" id="kapittel-1-ledd-7">Norges vassdrags- og energidirektorat utpekes som konsesjonsmyndighet etter energiloven § 2-1, § 2-2, § 2-3, § 2-4, § 3-1a, § 3-1b, § 5-5 og § 10-1a, som beredskapsmyndighet etter kapittel 9 med unntak av § 9-1 siste ledd og som rasjoneringsmyndighet etter § 6-2 annet ledd.</article><article class="legalP" id="kapittel-1-ledd-8">Norges vassdrags- og energidirektorat gis myndighet til å behandle søknader om endringer i konsesjoner etter energiloven som er endelig avgjort av departementet. Norges vassdrags- og energidirektorat delegeres også myndighet til å behandle søknader om endringer i konsesjoner etter energiloven gitt av Kongen i statsråd ved kongelig resolusjon, der det er bestemt at planendringer kan godkjennes av departementet eller den departementet bemyndiger eller gir fullmakt. Delegeringen gjelder ikke i de tilfellene der det er presisert at myndigheten til å fatte vedtak ikke ligger til Norges vassdrags- og energidirektorat.</article><article class="legalP" id="kapittel-1-ledd-9">Gjennomføring av rapportering etter energiloven § 10-1 tredje ledd annet punktum skal samordnes med departementet.</article></section><section class="section" data-name="kapII" id="kapittel-2" data-lovdata-URL="LTI/forskrift/2025-06-26-1340/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Delegeringsvedtaket trer i kraft 1. juli 2025. Fra samme tidspunkt oppheves delegeringsvedtak 31. oktober 2019 nr. 1455.</article></section></main></body></html>