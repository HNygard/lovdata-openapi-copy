<!DOCTYPE html><html lang="nb"><head><title>Lov om endringer i universitets- og høyskoleloven, fagskoleloven og studentsamskipnadsloven (ekstraerverv, innstillingsutvalg mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2025-06-20-101</dd><dt class="dokid">DokumentID</dt><dd class="dokid">LTI/lov/2025-06-20-101</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2007-12-14-116</li><li>lov/2018-06-08-28</li><li>lov/2024-03-08-9</li></ul></dd><dt class="legalArea">Rettsområde</dt><dd class="legalArea"><ul><li>Selskaper, fond og foreninger &gt; Stiftelser/legater og foreninger</li> <li>Skoler, universiteter og forskning &gt; Universiteter og høyskoler</li> <li>Skoler, universiteter og forskning &gt; Skoler. Privatskoler</li></ul></dd><dt class="dateOfPublication">Kunngjort</dt><dd class="dateOfPublication">2025-06-20 12:45</dd><dt class="lastupdated">Rettet</dt><dd class="lastupdated">2025-09-16 (se nederst)</dd><dt class="journalNumber">Journalnummer</dt><dd class="journalNumber">2025-0570</dd><dt class="titleShort">Korttittel</dt><dd class="titleShort">Endringslov til universitets- og høyskoleloven mv</dd><dt class="title">Tittel</dt><dd class="title">Lov om endringer i universitets- og høyskoleloven, fagskoleloven og studentsamskipnadsloven (ekstraerverv, innstillingsutvalg mv.)</dd><dt class="miscInformation">Annet om dokumentet</dt><dd class="miscInformation">Prop. 118 L (2024–2025), Innst. 497 L (2024–2025), Lovvedtak 90 (2024–2025). Stortingets første og andre gangs behandling hhv. 3. og 6. juni 2025. Fremmet av Kunnskapsdepartementet.</dd><dt class="refid">RefID</dt><dd class="refid">lov/2025-06-20-101</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i universitets- og høyskoleloven, fagskoleloven og studentsamskipnadsloven (ekstraerverv, innstillingsutvalg mv.)<ul class="tocSubUl"><li>I</li><li>II</li><li>III</li><li>IV</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/lov/2025-06-20-101" id="dokument"><h1>Lov om endringer i universitets- og høyskoleloven, fagskoleloven og studentsamskipnadsloven (ekstraerverv, innstillingsutvalg mv.)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 14. desember 2007 nr. 116 om studentsamskipnader (studentsamskipnadsloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 8. juni 2018 nr. 28 om høyere yrkesfaglig utdanning (fagskoleloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 8. mars 2024 nr. 9 om universiteter og høyskoler (universitets- og høyskoleloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2025-06-20-101/KAPITTEL_1"><h2 data-text-align="center">I</h2><article class="document-change" data-document="lov/2024-03-08-9" id="kapittel-1-dokumentendring-1"><article class="defaultP">I lov 8. mars 2024 nr. 9 om universiteter og høyskoler gjøres følgende endringer:</article> <article class="change" data-add-new-part="lov/2024-03-08-9/§3-1/ledd/2 lov/2024-03-08-9/§3-1/ledd/3 lov/2024-03-08-9/§3-1/ledd/4" id="kapittel-1-dokumentendring-1-endring-1"><article class="defaultP">§ 3-1 andre til fjerde ledd skal lyde:</article><article class="legalP" id="kapittel-1-dokumentendring-1-endring-1-ledd-1">Et grunnvilkår for akkreditering som universitet er at institusjonen har rett til å tildele minst én doktorgrad alene. Doktorgrader som institusjonen selv tilbyr, inkludert fellesgrader, skal dekke vesentlige deler av institusjonens faglige virksomhet.</article><article class="legalP" id="kapittel-1-dokumentendring-1-endring-1-ledd-2">Et grunnvilkår for akkreditering som vitenskapelig høyskole er at institusjonen har en tydelig faglig profil, og at institusjonen har rett til å tildele minst én doktorgrad alene. En vesentlig del av institusjonens studietilbud, forskning eller kunstneriske utviklingsarbeid og faglige utviklingsarbeid skal være innenfor doktorgradenes faglige område.</article><article class="legalP" id="kapittel-1-dokumentendring-1-endring-1-ledd-3">Et grunnvilkår for akkreditering som høyskole er at institusjonen har akkreditering for minst ett studietilbud som gir rett til å tildele en bachelorgrad alene.</article></article> <article class="change" data-move-part="lov/2024-03-08-9/§3-1/ledd/2;;lov/2024-03-08-9/§3-1/ledd/5" id="kapittel-1-dokumentendring-1-endring-2"><article class="defaultP">§ 3-1 nåværende andre ledd blir nytt femte ledd.</article></article> <article class="change" data-change-part="lov/2024-03-08-9/§3-4/ledd/4" id="kapittel-1-dokumentendring-1-endring-3"><article class="defaultP">§ 3-4 fjerde ledd skal lyde:</article><article class="legalP" id="kapittel-1-dokumentendring-1-endring-3-ledd-1">Departementet kan trekke tilbake akkrediteringsmyndigheten etter andre og tredje ledd dersom NOKUT har funnet at en institusjon ikke tilfredsstiller kravene til kvalitetssikring som er fastsatt i eller med hjemmel i § 3-5, eller dersom NOKUT har trukket tilbake akkrediteringen av en institusjon på grunn av manglende oppfyllelse av standardene og kriteriene for akkreditering som er fastsatt i eller med hjemmel i §§ 3-1 til 3-4.</article></article> <article class="change" data-change-part="lov/2024-03-08-9/§3-10/ledd/1" id="kapittel-1-dokumentendring-1-endring-4"><article class="defaultP">§ 3-10 første ledd skal lyde:</article><article class="legalP" id="kapittel-1-dokumentendring-1-endring-4-ledd-1">Titler etter §§ 3-7 til 3-9 kan bare brukes ved oppnådd grad eller ved godkjenning av utenlandsk utdanning som faglig jevngod med norsk grad etter § 9-4. Det er forbudt å bruke titler som uriktig gir inntrykk av å være av samme karakter som disse titlene, eller som kan forveksles med dem. Departementet kan gi forskrift om hvilke titler som er beskyttet.</article></article> <article class="change" data-change-part="lov/2024-03-08-9/§4-4/ledd/1" id="kapittel-1-dokumentendring-1-endring-5"><article class="defaultP">§ 4-4 første ledd skal lyde:</article><article class="legalP" id="kapittel-1-dokumentendring-1-endring-5-ledd-1">Styremedlemmer som er ansatt ved institusjonen, og varamedlemmene for dem, velges for inntil fire år. Styremedlemmer fra studentgruppen, og varamedlemmene for dem, velges for inntil ett år. Eksterne styremedlemmer, og varamedlemmene for dem, oppnevnes for inntil fire år.</article></article> <article class="change" data-change-part="lov/2024-03-08-9/§4-4/ledd/5 lov/2024-03-08-9/§4-4/ledd/6" id="kapittel-1-dokumentendring-1-endring-6"><article class="defaultP">§ 4-4 femte og sjette ledd skal lyde:</article><article class="legalP" id="kapittel-1-dokumentendring-1-endring-6-ledd-1">Et styremedlem som har fungert sammenhengende i vervet i åtte år ved begynnelsen av en periode, kan ikke gjenvelges eller gjenoppnevnes til styret innenfor samme gruppe. At et styremedlem har fungert sammenhengende i vervet i åtte år, er ikke til hinder for at vedkommende oppnevnes eller utpekes som styreleder.</article><article class="legalP" id="kapittel-1-dokumentendring-1-endring-6-ledd-2">Kravene i likestillings- og diskrimineringsloven § 28 om representasjon av begge kjønn skal være oppfylt innen den enkelte gruppe.</article></article> <article class="change" data-repeal-part="lov/2024-03-08-9/§7-4/ledd/2 lov/2024-03-08-9/§7-4/ledd/3 lov/2024-03-08-9/§7-4/ledd/4" id="kapittel-1-dokumentendring-1-endring-7"><article class="defaultP">§ 7-4 andre til fjerde ledd oppheves.</article></article> <article class="change" data-add-new-part="lov/2024-03-08-9/§7-7/ledd/3" id="kapittel-1-dokumentendring-1-endring-8"><article class="defaultP">§ 7-7 tredje ledd skal lyde:</article><article class="legalP" id="kapittel-1-dokumentendring-1-endring-8-ledd-1">Dersom særlige grunner taler for det, kan institusjonene ansette personer i ekstraerverv uten at stillingen er lyst ut først.</article></article> <article class="change" data-move-part="lov/2024-03-08-9/§7-7/ledd/3;;lov/2024-03-08-9/§7-7/ledd/4" id="kapittel-1-dokumentendring-1-endring-9"><article class="defaultP">§ 7-7 nåværende tredje ledd blir nytt fjerde ledd.</article></article> <article class="change" data-change-part="lov/2024-03-08-9/§8-1/ledd/6" id="kapittel-1-dokumentendring-1-endring-10"><article class="defaultP">§ 8-1 sjette ledd skal lyde:</article><article class="legalP" id="kapittel-1-dokumentendring-1-endring-10-ledd-1">Departementet kan gi forskrift om opptak til mastergradsstudier. Institusjonene kan gi forskrift om faglige minstekrav ved opptak til mastergradsstudier.</article></article> <article class="change" data-change-part="lov/2024-03-08-9/§11-9/ledd/6" id="kapittel-1-dokumentendring-1-endring-11"><article class="defaultP">§ 11-9 sjette ledd skal lyde:</article><article class="legalP" id="kapittel-1-dokumentendring-1-endring-11-ledd-1">Dersom en student har krevd begrunnelse etter § 11-8 eller klaget på karakteren etter § 11-10, løper fristen for å klage på formelle feil fra studenten har fått begrunnelsen for karakteren eller resultatet fra klagen på karakteren.</article></article> <article class="change" data-change-part="lov/2024-03-08-9/§11-10/ledd/1/setning/2" id="kapittel-1-dokumentendring-1-endring-12"><article class="defaultP">§ 11-10 første ledd andre punktum skal lyde:</article><article class="legalP" id="kapittel-1-dokumentendring-1-endring-12-ledd-1">Dersom studenten har krevd begrunnelse etter § 11-8 eller klaget på formelle feil etter § 11-9, løper klagefristen fra studenten har fått begrunnelsen for karakteren eller resultatet av klagen på formelle feil.</article></article> <article class="change" data-add-new-part="lov/2024-03-08-9/§11-12/ledd/2/setning/2" id="kapittel-1-dokumentendring-1-endring-13"><article class="defaultP">§ 11-12 andre ledd nytt andre punktum skal lyde:</article><article class="legalP" id="kapittel-1-dokumentendring-1-endring-13-ledd-1">Departementet kan gi forskrift om unntak fra kravet om minst 60 studiepoeng.</article></article> <article class="change" data-change-part="lov/2024-03-08-9/§12-2/ledd/1/setning/2" id="kapittel-1-dokumentendring-1-endring-14"><article class="defaultP">§ 12-2 første ledd andre punktum skal lyde:</article><article class="legalP" id="kapittel-1-dokumentendring-1-endring-14-ledd-1">Attesten kan kreves framlagt ved opptak og underveis i studiet.</article></article> <article class="change" data-add-new-part="lov/2024-03-08-9/§16-4/ledd/4" data-change-part="lov/2024-03-08-9/§16-4/ledd/1 lov/2024-03-08-9/§16-4/ledd/2 lov/2024-03-08-9/§16-4/ledd/3" id="kapittel-1-dokumentendring-1-endring-15"><article class="defaultP">§ 16-4 første til fjerde ledd skal lyde:</article><article class="legalP" id="kapittel-1-dokumentendring-1-endring-15-ledd-1">NOKUT skal ledes av et styre som har det overordnede ansvaret for virksomheten og NOKUTs avgjørelser. Styret skal bestå av ni medlemmer, inkludert styrets leder.</article><article class="legalP" id="kapittel-1-dokumentendring-1-endring-15-ledd-2">Ett medlem skal velges av og blant NOKUTs ansatte og skal ha stemmerett i saker som angår de ansattes forhold. Ansattrepresentanten skal velges for inntil fire år. De ansatte skal for samme periode velge personlig varamedlem for ansattrepresentanten.</article><article class="legalP" id="kapittel-1-dokumentendring-1-endring-15-ledd-3">De øvrige medlemmene og styrets leder skal oppnevnes av departementet. Det skal være én representant for studenter i høyere utdanning og én representant for studenter i høyere yrkesfaglig utdanning. Departementet skal oppnevne studentrepresentantene etter forslag fra nasjonale studentorganisasjoner eller på annen egnet måte dersom det ikke mottar slikt forslag innen en fastsatt og rimelig frist.</article><article class="legalP" id="kapittel-1-dokumentendring-1-endring-15-ledd-4">Styrets medlemmer skal oppnevnes for inntil fire år. Studentrepresentantene skal oppnevnes for inntil to år. Departementet skal for samme periode oppnevne varamedlemmer, inkludert personlige varamedlemmer for studentrepresentantene. Kravene i likestillings- og diskrimineringsloven § 28 første ledd skal oppfylles for student-representantene og de øvrige medlemmene hver for seg.</article></article> <article class="change" data-move-part="lov/2024-03-08-9/§16-4/ledd/4;;lov/2024-03-08-9/§16-4/ledd/5 lov/2024-03-08-9/§16-4/ledd/5;;lov/2024-03-08-9/§16-4/ledd/6" id="kapittel-1-dokumentendring-1-endring-16"><article class="defaultP">§ 16-4 nåværende fjerde og femte ledd blir femte og nytt sjette ledd.</article></article></article></section><section class="section" data-name="kapII" id="kapittel-2" data-lovdata-URL="LTI/lov/2025-06-20-101/KAPITTEL_2"><h2 data-text-align="center">II</h2><article class="document-change" data-document="lov/2018-06-08-28" id="kapittel-2-dokumentendring-1"><article class="defaultP">I lov 8. juni 2018 nr. 28 om høyere yrkesfaglig utdanning gjøres følgende endringer:</article> <article class="change" data-move-part="lov/2018-06-08-28/§14a;;lov/2018-06-08-28/§28b" id="kapittel-2-dokumentendring-1-endring-1"><article class="defaultP">§ 14 a blir ny § 28 b og skal lyde:</article><article class="futureLegalArticle" data-name="§28b" id="kapittel-2-dokumentendring-1-endring-1-foreslåttparagraf-1"><span class="futureLegalArticleHeader"><span class="legalArticleValue">§ 28 b</span>. <span class="legalArticleTitle">Nasjonalt studentombud</span></span><article class="legalP" id="kapittel-2-dokumentendring-1-endring-1-foreslåttparagraf-1-ledd-1">Fagskolestudenter skal ha tilgang til et nasjonalt studentombud.</article><article class="legalP" id="kapittel-2-dokumentendring-1-endring-1-foreslåttparagraf-1-ledd-2">Studentombudet skal gi fagskolestudenter råd og hjelp i saker som er knyttet til studiesituasjonen, og bidra til å ivareta studentenes rettssikkerhet overfor fagskolen. Studentombudet kan ikke instrueres i sitt virke. Student-ombudet kan selv bestemme om det skal bistå en student i en sak.</article><article class="legalP" id="kapittel-2-dokumentendring-1-endring-1-foreslåttparagraf-1-ledd-3">Studentombudet har ikke selv myndighet til å avgjøre saker.</article><article class="legalP" id="kapittel-2-dokumentendring-1-endring-1-foreslåttparagraf-1-ledd-4">Ansettelse på åremål kan benyttes for studentombud. Åremålsperioden kan være fire til seks år. Ingen kan være ansatt på åremål etter denne bestemmelsen i en sammenhengende periode på mer enn tolv år.</article><article class="legalP" id="kapittel-2-dokumentendring-1-endring-1-foreslåttparagraf-1-ledd-5">Departementet kan gi forskrift om studentombud.</article></article></article></article></section><section class="section" data-name="kapIII" id="kapittel-3" data-lovdata-URL="LTI/lov/2025-06-20-101/KAPITTEL_3"><h2 data-text-align="center">III</h2><article class="document-change" data-document="lov/2007-12-14-116" id="kapittel-3-dokumentendring-1"><article class="change" data-change-part="lov/2007-12-14-116/§7/ledd/2 lov/2007-12-14-116/§7/ledd/3" id="kapittel-3-dokumentendring-1-endring-1"><article class="defaultP">I lov 14. desember 2007 nr. 116 om studentsamskipnader skal § 7 andre og tredje ledd lyde:</article><article class="legalP" id="kapittel-3-dokumentendring-1-endring-1-ledd-1">Årsberetningens innhold kan begrenses til opplysninger som nevnt i regnskapsloven § 2-2 andre og tiende ledd.</article><article class="legalP" id="kapittel-3-dokumentendring-1-endring-1-ledd-2">Årsregnskapet og årsberetningen skal sendes de organer som velger eller oppnevner styrets medlemmer samt Riksrevisjonen og departementet.</article></article></article></section><section class="section" data-name="kapIV" id="kapittel-4" data-lovdata-URL="LTI/lov/2025-06-20-101/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Loven trer i kraft fra den tiden Kongen bestemmer. Kongen kan sette i kraft de ulike reglene til ulik tid.</article></section><section class="section" id="kapittel-5" data-lovdata-URL="LTI/lov/2025-06-20-101/KAPITTEL_5"><h2>Rettelser</h2><article class="defaultP" data-text-size="small">Det som er rettet er satt i kursiv.</article><article class="gazettenote" data-gazette-note-date="2025-09-16" data-gazette-note-type="rettelse"><article class="defaultP">I del II skal § 28 b andre ledd tredje punktum skal lyde:</article><article class="legalP" id="kapittel-5-ledd-1"><i>Studentombudet</i> kan selv bestemme om det skal bistå en student i en sak.</article></article></section></main></body></html>