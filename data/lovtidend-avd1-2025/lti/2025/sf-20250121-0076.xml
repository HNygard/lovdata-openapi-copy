<!DOCTYPE html><html lang="nb"><head><title>Forskrift om endring i forskrift om opptak, studier og eksamen ved Handelshøyskolen BI</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-01-21-76</dd><dt class="dokid">DokumentID</dt><dd class="dokid">LTI/forskrift/2025-01-21-76</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Handelshøyskolen BI</li></ul></dd><dt class="dateInForce">I kraft fra</dt><dd class="dateInForce">2025-02-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2018-06-01-1546</li></ul></dd><dt class="basedOn">Hjemmel</dt><dd class="basedOn"><ul><li>lov/2024-03-08-9/§8-1</li><li>lov/2024-03-08-9/§10-6</li><li>lov/2024-03-08-9/§10-7</li><li>lov/2024-03-08-9/§11-1</li><li>lov/2024-03-08-9/§11-4</li><li>lov/2024-03-08-9/§11-6</li><li>lov/2024-03-08-9/§11-7</li><li>lov/2024-03-08-9/§12-4</li></ul></dd><dt class="dateOfPublication">Kunngjort</dt><dd class="dateOfPublication">2025-01-27 14:45</dd><dt class="journalNumber">Journalnummer</dt><dd class="journalNumber">2025-0079</dd><dt class="title">Tittel</dt><dd class="title">Forskrift om endring i forskrift om opptak, studier og eksamen ved Handelshøyskolen BI</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av kollegiet ved Handelshøyskolen BI 21. januar 2025 med hjemmel i lov 8. mars 2024 nr. 9 om universiteter og høyskoler (universitets- og høyskoleloven) § 8-1, § 10-6, § 10-7, § 11-1, § 11-4, § 11-6, § 11-7 og § 12-4.</dd><dt class="refid">RefID</dt><dd class="refid">forskrift/2025-01-21-76</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak, studier og eksamen ved Handelshøyskolen BI<ul class="tocSubUl"><li>I<ul class="tocSubUl"><li>§ 1-1. Virkeområde</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-01-21-76" id="dokument"><h1>Forskrift om endring i forskrift om opptak, studier og eksamen ved Handelshøyskolen BI</h1><section class="section" data-name="kapI" id="kapittel-1" data-lovdata-URL="LTI/forskrift/2025-01-21-76/KAPITTEL_1"><h2 data-text-align="center">I</h2><article class="defaultP">I forskrift 1. juni 2018 nr. 1546 om opptak, studier og eksamen ved Handelshøyskolen BI gjøres følgende endringer:</article> <article class="defaultP" margin-top="true">§ 1-1 skal lyde:</article><article class="futureLegalArticle" data-name="§1-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Denne forskriften gjelder for alle søkere til all utdanning ved Handelshøyskolen BI. Forskriften gjelder videre for studenter som har fått opptak til og er deltaker i studier, program og enkeltkurs, herunder virksomhetsinterne kurs og ikke-studiepoenggivende kurs, med mindre unntak er presisert i denne forskrift eller i den aktuelle studiekontrakten. Videre for studenter i studieopphold tilknyttet utvekslingsavtaler.</article><article class="legalP" id="kapittel-1-foreslåttparagraf-1-ledd-2">For ph.d. gjelder forskrift om graden philosophiae doctor (ph.d) ved Handelshøyskolen BI. For forhold som ikke er regulert i forskrift om ph.d., vil Handelshøyskolen BIs forskrift om opptak, studier og eksamen komme til anvendelse.</article></article> <article class="defaultP" margin-top="true">§ 2-1, følgende to definisjoner skal lyde:</article><article class="defaultP"><i>Student</i></article><article class="legalP" id="kapittel-1-ledd-1">Person med en skriftlig, bindende og ikke avsluttet studiekontrakt med Handelshøyskolen BI, herunder deltakere på enkeltkurs, virksomhetsinterne kurs og ikke-studiepoenggivende kurs.</article><article class="defaultP"><i>Virksomhetsinterne kurs</i></article><article class="legalP" id="kapittel-1-ledd-2">Utdanning der en virksomhet inngår avtale med Handelshøyskolen BI om å avholde utdanning for en gruppe studenter og der virksomheten betaler kontraktssum direkte til Handelshøyskolen BI. Omfanget av utdanningen bestemmes i den enkelte kontrakt.</article> <article class="defaultP" margin-top="true">§ 2-2 trettende ledd skal lyde:</article><article class="numberedLegalP" data-numerator="13" id="kapittel-1-nummer-1">(13) Bestemmelsen i denne paragrafen nummer (1), (2), og (4) gjelder ikke opptak til virksomhetsinterne kurs.</article> <article class="defaultP" margin-top="true">§ 2-3 femte ledd skal lyde:</article><article class="numberedLegalP" data-numerator="5" id="kapittel-1-nummer-2">(5) Bestemmelsen i denne paragrafen gjelder ikke opptak til virksomhetsinterne kurs.</article> <article class="defaultP" margin-top="true">§ 2-4 femte ledd skal lyde:</article><article class="numberedLegalP" data-numerator="5" id="kapittel-1-nummer-3">(5) For opptak til virksomhetsinterne kurs gjelder de generelle og studiespesifikke opptakskrav som gjelder for det studiet det aktuelle kurs inngår i.</article> <article class="defaultP" margin-top="true">§ 3-5 fjerde ledd bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-3-punkt-1"><article class="legalP" id="kapittel-1-nummer-3-punkt-1-ledd-1">Det gis anledning til å søke om ett års permisjon i løpet av normert studietid. Søknad om permisjon skal sendes skriftlig til den studieenheten studenten tilhører. Søknadsfristen er 15. august for permisjoner som skal starte i høstsemesteret og 15. januar for permisjoner som skal starte i vårsemesteret. Permisjonen gis kun for et helt år. Adgang til å søke om permisjon gjelder ikke for studietilbud innen etter- og videreutdanning (deltid) som er av to semesters varighet eller kortere. Permisjon kan innvilges tidligst etter ett semester som aktiv student.</article></article></li></ul></article> <article class="defaultP" margin-top="true">§ 3-5 fjerde ledd bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-nummer-3-punkt-2"><article class="legalP" id="kapittel-1-nummer-3-punkt-2-ledd-1">Studenter på Executive MBA og Executive Master of Management in Energy er unntatt fra søknadsfristen i bokstav a. Studenter på disse programmene kan gis permisjon inntil ett år og må avslutte studiet sammen med det etterfølgende kullet.</article></article></li></ul></article> <article class="defaultP" margin-top="true">§ 3-6 første ledd skal lyde:</article><article class="numberedLegalP" data-numerator="1" id="kapittel-1-nummer-4">(1) Fullføringsfristen er to år utover normert studietid, eller slik denne er angitt i kontrakten, for studenter på bachelorstudiene, toårige masterstudier, femårig integrert studium i bachelor og master i økonomi og ledelse (siviløkonom), Executive Master of Management og Master of Business Administration. For studenter på enkeltkurs er fullføringsfristen to år utover normert studietid, gitt at eksamen arrangeres. For studenter med ettårig kontrakt i master i regnskap og revisjon, er likevel fullføringsfristen ett år utover normert studietid, eller slik denne er angitt i kontrakten. Unntak kan forekomme for virksomhetsinterne kurs og programmer. For studenter på ph.d.-studiet vises det til egen forskrift om ph.d. ved Handelshøyskolen BI.</article> <article class="defaultP" margin-top="true">§ 3-6 andre ledd skal lyde:</article><article class="numberedLegalP" data-numerator="2" id="kapittel-1-nummer-5">(2) (Opphevet)</article> <article class="defaultP" margin-top="true">§ 4-6 første ledd bokstav d skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-1-nummer-5-punkt-1"><article class="legalP" id="kapittel-1-nummer-5-punkt-1-ledd-1">Studenter som har fullført master i økonomi og ledelse kan ha rett til å bruke tittelen «Siviløkonom». Retten til å bruke denne tittelen vil bli tildelt dersom kandidaten kan dokumentere følgende: <ul class="defaultList"><li data-li-identifier="•" data-name="•"><article class="listArticle" id="kapittel-1-nummer-5-punkt-1-ledd-1-punkt-1"><article class="legalP" id="kapittel-1-nummer-5-punkt-1-ledd-1-punkt-1-ledd-1">En fullført mastergrad i økonomi og ledelse, tilsvarende en Master of Science in Business</article></article></li><li data-li-identifier="•" data-name="•"><article class="listArticle" id="kapittel-1-nummer-5-punkt-1-ledd-1-punkt-2"><article class="legalP" id="kapittel-1-nummer-5-punkt-1-ledd-1-punkt-2-ledd-1">En fullført bachelorgrad som tilfredsstiller kravene til fagområder og studiepoeng fastsatt av Universitets- og høgskolerådet (UHR). Dette inkluderer følgende fagområder: <ul class="defaultList"><li data-li-identifier="-" data-name="-"><article class="listArticle" id="kapittel-1-nummer-5-punkt-1-ledd-1-punkt-2-ledd-1-punkt-1"><article class="legalP" id="kapittel-1-nummer-5-punkt-1-ledd-1-punkt-2-ledd-1-punkt-1-ledd-1">Bedriftsøkonomiske fag</article></article></li><li data-li-identifier="-" data-name="-"><article class="listArticle" id="kapittel-1-nummer-5-punkt-1-ledd-1-punkt-2-ledd-1-punkt-2"><article class="legalP" id="kapittel-1-nummer-5-punkt-1-ledd-1-punkt-2-ledd-1-punkt-2-ledd-1">Administrative fag</article></article></li><li data-li-identifier="-" data-name="-"><article class="listArticle" id="kapittel-1-nummer-5-punkt-1-ledd-1-punkt-2-ledd-1-punkt-3"><article class="legalP" id="kapittel-1-nummer-5-punkt-1-ledd-1-punkt-2-ledd-1-punkt-3-ledd-1">Samfunnsøkonomiske fag</article></article></li><li data-li-identifier="-" data-name="-"><article class="listArticle" id="kapittel-1-nummer-5-punkt-1-ledd-1-punkt-2-ledd-1-punkt-4"><article class="legalP" id="kapittel-1-nummer-5-punkt-1-ledd-1-punkt-2-ledd-1-punkt-4-ledd-1">Metodefag (inkludert matematikk og økonometri)</article></article></li><li data-li-identifier="-" data-name="-"><article class="listArticle" id="kapittel-1-nummer-5-punkt-1-ledd-1-punkt-2-ledd-1-punkt-5"><article class="legalP" id="kapittel-1-nummer-5-punkt-1-ledd-1-punkt-2-ledd-1-punkt-5-ledd-1">Etikk, samfunnsansvar og bærekraft.</article></article></li></ul></article></article></li></ul></article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2025-01-21-76/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. februar 2025.</article></section></main></body></html>