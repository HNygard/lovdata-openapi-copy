<!DOCTYPE html><html lang="nb"><head><title>Lov om endringer i sivilbeskyttelsesloven (sivil arbeidskraftberedskap)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2025-06-20-77</dd><dt class="dokid">DokumentID</dt><dd class="dokid">LTI/lov/2025-06-20-77</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2010-06-25-45</li></ul></dd><dt class="legalArea">Rettsområde</dt><dd class="legalArea"><ul><li>Forvaltnings- og kommunalrett &gt; Kommuner og fylkeskommuner</li> <li>HMS og beredskaps- og sikkerhetsrett &gt; Beredskap</li> <li>HMS og beredskaps- og sikkerhetsrett &gt; Helse, miljø og sikkerhet</li> <li>HMS og beredskaps- og sikkerhetsrett &gt; Samfunnssikkerhet</li></ul></dd><dt class="dateOfPublication">Kunngjort</dt><dd class="dateOfPublication">2025-06-20 12:45</dd><dt class="journalNumber">Journalnummer</dt><dd class="journalNumber">2025-0682</dd><dt class="titleShort">Korttittel</dt><dd class="titleShort">Endringslov til sivilbeskyttelsesloven</dd><dt class="title">Tittel</dt><dd class="title">Lov om endringer i sivilbeskyttelsesloven (sivil arbeidskraftberedskap)</dd><dt class="miscInformation">Annet om dokumentet</dt><dd class="miscInformation">Prop. 11 L (2024–2025), Innst. 199 L (2024–2025), Lovvedtak 46 (2024–2025), Lovanmerkning 2 (2024–2025). Stortingets første, andre og tredje gangs behandling hhv. 10. april, 10. og 16. juni 2025. Fremmet av Justis- og beredskapsdepartementet.</dd><dt class="refid">RefID</dt><dd class="refid">lov/2025-06-20-77</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i sivilbeskyttelsesloven (sivil arbeidskraftberedskap)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2025-06-20-77" id="dokument"><h1>Lov om endringer i sivilbeskyttelsesloven (sivil arbeidskraftberedskap)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 25. juni 2010 nr. 45 om kommunal beredskapsplikt, sivile beskyttelsestiltak og Sivilforsvaret (sivilbeskyttelsesloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2025-06-20-77/KAPITTEL_1"><h2 data-text-align="center">I</h2><article class="document-change" data-document="lov/2010-06-25-45" id="kapittel-1-dokumentendring-1"><article class="defaultP">I lov 25. juni 2010 nr. 45 om kommunal beredskapsplikt, sivile beskyttelsestiltak og Sivilforsvaret gjøres følgende endringer:</article> <article class="defaultP" margin-top="true">Lovens tittel skal lyde:</article><article class="defaultP"><i>Lov om sivil beskyttelse og beredskap (sivilbeskyttelsesloven)</i></article> <article class="change" data-change-part="lov/2010-06-25-45/§1" id="kapittel-1-dokumentendring-1-endring-1"><article class="defaultP">§ 1 skal lyde:</article><article class="futureLegalArticle" data-name="§1" id="kapittel-1-dokumentendring-1-endring-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Formål</span></span><article class="legalP" id="kapittel-1-dokumentendring-1-endring-1-foreslåttparagraf-1-ledd-1">Lovens formål er å beskytte liv, helse, miljø, materielle verdier og kritisk infrastruktur og å tilrettelegge for bruk av det sivile samfunnets samlede ressurser ved bruk av ikke-militær makt når riket er i krig, når krig truer, når rikets selvstendighet eller sikkerhet er i fare, og ved uønskede hendelser i fredstid.</article></article></article> <article class="change" data-change-part="lov/2010-06-25-45/§2/ledd/2" id="kapittel-1-dokumentendring-1-endring-2"><article class="defaultP">I § 2 skal andre ledd lyde:</article><article class="legalP" id="kapittel-1-dokumentendring-1-endring-2-ledd-1">Med unntak av kapittel VII A gjelder ikke loven for virksomhet i sjøområder i forbindelse med undersøkelser etter, utvinning og utnyttelse av naturforekomster på havbunnen eller i dens undergrunn i indre norsk farvann, norsk sjøterritorium og den del av kontinentalsokkelen som er undergitt norsk statshøyhet.</article></article> <article class="change" data-add-new-part="lov/2010-06-25-45/§3/bokstav/g" id="kapittel-1-dokumentendring-1-endring-3"><article class="defaultP">I § 3 skal ny bokstav g lyde:<ul class="defaultList"><li data-li-identifier="g." data-name="g."><article class="listArticle" id="kapittel-1-dokumentendring-1-endring-3-punkt-1"><article class="legalP" id="kapittel-1-dokumentendring-1-endring-3-punkt-1-ledd-1">Arbeids- og tjenesteforhold: arbeids- eller tjenesteavtaler mot vederlag eller arbeidsforhold etablert gjennom pålegg om arbeidsplikt etter § 28 e der arbeidstaker eller tjenesteyter er en fysisk person.</article></article></li></ul></article></article> <article class="change" data-change-part="lov/2010-06-25-45/§17/ledd/1" id="kapittel-1-dokumentendring-1-endring-4"><article class="defaultP">I § 17 skal første ledd lyde:</article><article class="legalP" id="kapittel-1-dokumentendring-1-endring-4-ledd-1">Når riket er i krig, krig truer eller rikets selvstendighet eller sikkerhet er i fare, kan Kongen beslutte evakuering av befolkningen.</article></article> <article class="change" data-add-new-part="lov/2010-06-25-45/kapVIIA lov/2010-06-25-45/§28a lov/2010-06-25-45/§28b lov/2010-06-25-45/§28c lov/2010-06-25-45/§28d lov/2010-06-25-45/§28e lov/2010-06-25-45/§28f lov/2010-06-25-45/§28g lov/2010-06-25-45/§28h lov/2010-06-25-45/§28i lov/2010-06-25-45/§28j" id="kapittel-1-dokumentendring-1-endring-5"><article class="defaultP">Nytt kapittel VII A skal lyde:</article><span class="futuretitle" id="kapittel-1-dokumentendring-1-endring-5-foreslåttittel-1">Kapittel VII A. Sivil arbeidskraftberedskap</span><article class="futureLegalArticle" data-name="§28a" id="kapittel-1-dokumentendring-1-endring-5-foreslåttparagraf-1"><span class="futureLegalArticleHeader"><span class="legalArticleValue">§ 28 a</span>. <span class="legalArticleTitle">Når fullmaktsbestemmelsene i dette kapittelet gjelder</span></span><article class="legalP" id="kapittel-1-dokumentendring-1-endring-5-foreslåttparagraf-1-ledd-1">Når riket er i krig, krig truer eller rikets selvstendighet er i fare, kan Kongen i statsråd beslutte at §§ 28 c til 28 f får anvendelse for å understøtte forsvaret av landet, beskytte sivilbefolkningen eller ivareta samfunnets grunnleggende funksjonalitet.</article></article><article class="futureLegalArticle" data-name="§28b" id="kapittel-1-dokumentendring-1-endring-5-foreslåttparagraf-2"><span class="futureLegalArticleHeader"><span class="legalArticleValue">§ 28 b</span>. <span class="legalArticleTitle">Grunnleggende krav til vedtak om sivil arbeidskraftberedskap</span></span><article class="legalP" id="kapittel-1-dokumentendring-1-endring-5-foreslåttparagraf-2-ledd-1">Forskrifter etter §§ 28 c til 28 f skal være nødvendige for å oppnå formål angitt i § 28 a, og de skal være forholdsmessige. De skal blant annet begrenses til de virksomhetene, bransjene, etatene og områdene der det trengs. Forskriftene skal meddeles Stortinget snarest mulig etter at de er vedtatt og kan tidligst tre i kraft 48 timer etter meddelelse, med mindre det er fare ved opphold. Forskriftene kan bare gjelde for inntil tre måneder om gangen.</article><article class="legalP" id="kapittel-1-dokumentendring-1-endring-5-foreslåttparagraf-2-ledd-2">Nødvendighets- og forholdsmessighetskravet gjelder tilsvarende for enkeltvedtak fattet med hjemmel i forskrifter som nevnt i første ledd. Plikter som pålegges i enkeltvedtakene, faller bort når forskriften slutter å gjelde, med mindre noe annet er fastsatt i forskriften.</article><article class="legalP" id="kapittel-1-dokumentendring-1-endring-5-foreslåttparagraf-2-ledd-3">Forskrifter etter §§ 28 c til 28 f skal forelegges partene i arbeidslivet for uttalelse før de vedtas, med mindre det er åpenbart unødvendig eller vil medføre en uforsvarlig forsinkelse.</article></article><article class="futureLegalArticle" data-name="§28c" id="kapittel-1-dokumentendring-1-endring-5-foreslåttparagraf-3"><span class="futureLegalArticleHeader"><span class="legalArticleValue">§ 28 c</span>. <span class="legalArticleTitle">Regulering av adgangen til å etablere og avslutte arbeids- og tjenesteforhold</span></span><article class="legalP" id="kapittel-1-dokumentendring-1-endring-5-foreslåttparagraf-3-ledd-1">Kongen kan gi forskrift om adgangen til å etablere og avslutte arbeids- og tjenesteforhold, blant annet krav om tillatelse fra offentlige myndigheter. Gjeldende lover eller privat regulering av betydning for etablering og avslutning av arbeids- og tjenesteforhold, kan fravikes i den utstrekning det er påkrevd for gjennomføring av tiltak etter første punktum.</article></article><article class="futureLegalArticle" data-name="§28d" id="kapittel-1-dokumentendring-1-endring-5-foreslåttparagraf-4"><span class="futureLegalArticleHeader"><span class="legalArticleValue">§ 28 d</span>. <span class="legalArticleTitle">Regulering av arbeids- og tjenesteforhold</span></span><article class="legalP" id="kapittel-1-dokumentendring-1-endring-5-foreslåttparagraf-4-ledd-1">Kongen kan gi forskrift som utfyller, supplerer eller fraviker offentlig og privat regulering av arbeids- og tjenesteforhold. Forskriften kan blant annet fravike offentlig, kollektiv eller individuell regulering av arbeidstid, helse, miljø og sikkerhet og retten til ferie og permisjon og gi regler om stans av forestående eller pågående arbeidskamp. Forskriften kan også fastsette unntak fra kvalifikasjons- og sikkerhetskrav.</article><article class="legalP" id="kapittel-1-dokumentendring-1-endring-5-foreslåttparagraf-4-ledd-2">Forskriften skal så langt som mulig ivareta arbeidsmiljøet og sikkerheten i virksomheten og sikre arbeidstakernes fysiske og psykiske helse og velferd.</article></article><article class="futureLegalArticle" data-name="§28e" id="kapittel-1-dokumentendring-1-endring-5-foreslåttparagraf-5"><span class="futureLegalArticleHeader"><span class="legalArticleValue">§ 28 e</span>. <span class="legalArticleTitle">Pålegg om arbeidsplikt</span></span><article class="legalP" id="kapittel-1-dokumentendring-1-endring-5-foreslåttparagraf-5-ledd-1">Kongen kan gi forskrift om at myndige personer mellom 18 og 72 år pålegges å fortsette i eller etablere et arbeidsforhold (arbeidsplikt). Arbeidsplikt kan bare pålegges norske statsborgere og andre som har tilknytning til Norge. Stortingsrepresentanter og embetsdommere kan ikke pålegges arbeidsplikt. Det samme gjelder personer som er eller har vært statsborgere av et land Norge er i krig med.</article><article class="legalP" id="kapittel-1-dokumentendring-1-endring-5-foreslåttparagraf-5-ledd-2">Forskriften skal inneholde nødvendige fritak fra og begrensninger i arbeidsplikten, herunder for gravide, personer med særlige omsorgsoppgaver og personer med nedsatt arbeidsevne som følge av egen helsesituasjon. Det samme gjelder nødvendige fritak og begrensninger som følge av annen lovpålagt tjenesteplikt. Forskriften kan inneholde bestemmelser om arbeidspliktens nærmere innhold og virkninger, blant annet om forholdet til ordinær arbeidsgiver og stilling. Gjeldende lover og privat regulering som er til hinder for den konkrete reguleringen av arbeidsplikten, kan fravikes i den utstrekning det er påkrevd.</article><article class="legalP" id="kapittel-1-dokumentendring-1-endring-5-foreslåttparagraf-5-ledd-3">Personer som pålegges arbeidsplikt, skal så langt som mulig ha minst like gode vilkår som personer i ordinære arbeidsforhold i sammenlignbar stilling. Arbeidsplikten kan ikke omfatte oppgaver som etter folkeretten anses som direkte deltakelse i fiendtligheter.</article><article class="legalP" id="kapittel-1-dokumentendring-1-endring-5-foreslåttparagraf-5-ledd-4">Kongen i statsråd kan bestemme at arbeidsplikt etter denne paragrafen går foran annen lovpålagt tjenesteplikt, med unntak av tjenesteplikt etter forsvarsloven.</article></article><article class="futureLegalArticle" data-name="§28f" id="kapittel-1-dokumentendring-1-endring-5-foreslåttparagraf-6"><span class="futureLegalArticleHeader"><span class="legalArticleValue">§ 28 f</span>. <span class="legalArticleTitle">Saksbehandlingsregler og unntak fra forvaltningsloven og personopplysningsloven</span></span><article class="legalP" id="kapittel-1-dokumentendring-1-endring-5-foreslåttparagraf-6-ledd-1">Kongen kan gi forskrift om saksbehandlingsregler for vedtak som treffes med hjemmel i dette kapittelet, og om at forvaltningsloven og personopplysningsloven helt eller delvis ikke skal gjelde.</article></article><article class="futureLegalArticle" data-name="§28g" id="kapittel-1-dokumentendring-1-endring-5-foreslåttparagraf-7"><span class="futureLegalArticleHeader"><span class="legalArticleValue">§ 28 g</span>. <span class="legalArticleTitle">Forhåndsutpeking, øvelser og registrering</span></span><article class="legalP" id="kapittel-1-dokumentendring-1-endring-5-foreslåttparagraf-7-ledd-1">For å forberede pålegg om arbeidsplikt etter § 28 e kan Kongen gi forskrift om at personer på forhånd kan pekes ut til arbeidsplikt i stillinger som vil inngå i det sivile kriseledelsesapparatet, eller i andre stillinger som vil være av betydning for ivaretakelse av formålene nevnt i § 28 a.</article><article class="legalP" id="kapittel-1-dokumentendring-1-endring-5-foreslåttparagraf-7-ledd-2">Forhåndsutpekte personer kan pålegges å delta på kortvarige kurs og øvelser. Forhåndsutpekte personer som vil inngå i det sivile kriseledelsesapparatet, kan pålegges å delta på kurs og øvelser av lengre varighet.</article><article class="legalP" id="kapittel-1-dokumentendring-1-endring-5-foreslåttparagraf-7-ledd-3">For å gjennomføre forhåndsutpekingen, tilrettelegge for arbeidsplikt eller gjennomføre øvelser kan personer pålegges å melde seg til registrering ved personlig fremmøte, og ved behov å gjennomføre nødvendige prøver og undersøkelser, herunder helseundersøkelser.</article><article class="legalP" id="kapittel-1-dokumentendring-1-endring-5-foreslåttparagraf-7-ledd-4">Kongen kan gi forskrift om gjennomføringen av forberedelser etter denne paragrafen, blant annet om hvem som kan forhåndsutpeke, om saksbehandlingen, om føring av oversikter over tilgjengelig arbeidskraft og forhåndsutpekt personell og om gjennomføring av øvelser og godtgjøring. I forskriften kan forhåndsutpekte personer pålegges begrensede plikter for å ivareta rollen som forhåndsutpekt, blant annet å møte opp på et bestemt sted ved krigsutbrudd.</article><article class="legalP" id="kapittel-1-dokumentendring-1-endring-5-foreslåttparagraf-7-ledd-5">Forskrifter etter denne paragrafen skal forelegges partene i arbeidslivet etter reglene i forvaltningsloven § 37 annet til fjerde ledd.</article></article><article class="futureLegalArticle" data-name="§28h" id="kapittel-1-dokumentendring-1-endring-5-foreslåttparagraf-8"><span class="futureLegalArticleHeader"><span class="legalArticleValue">§ 28 h</span>. <span class="legalArticleTitle">Opplysningsplikt</span></span><article class="legalP" id="kapittel-1-dokumentendring-1-endring-5-foreslåttparagraf-8-ledd-1">Enkeltpersoner, virksomheter og offentlige organer plikter uten hinder av taushetsplikt å gi opplysninger som er nødvendige for gjennomføringen av vedtak etter dette kapittelet. Dette gjelder ikke opplysninger som nevnt i straffeprosessloven § 119 første ledd og tvisteloven § 22-5 første ledd.</article></article><article class="futureLegalArticle" data-name="§28i" id="kapittel-1-dokumentendring-1-endring-5-foreslåttparagraf-9"><span class="futureLegalArticleHeader"><span class="legalArticleValue">§ 28 i</span>. <span class="legalArticleTitle">Behandling av personopplysninger</span></span><article class="legalP" id="kapittel-1-dokumentendring-1-endring-5-foreslåttparagraf-9-ledd-1">For å utføre oppgaver fastsatt i eller i medhold av dette kapittelet kan offentlige organer og private behandle personopplysninger, herunder personopplysninger som nevnt i personvernforordningen artikkel 9 og 10.</article><article class="legalP" id="kapittel-1-dokumentendring-1-endring-5-foreslåttparagraf-9-ledd-2">Kongen kan gi forskrift om behandlingen, blant annet om formålet med behandlingen, behandlingsansvar, hvilke typer personopplysninger som kan behandles, hvem det kan behandles personopplysninger om, automatiserte avgjørelser, adgangen til viderebehandling og utlevering, registerføring og tilgang til registre.</article></article><article class="futureLegalArticle" data-name="§28j" id="kapittel-1-dokumentendring-1-endring-5-foreslåttparagraf-10"><span class="futureLegalArticleHeader"><span class="legalArticleValue">§ 28 j</span>. <span class="legalArticleTitle">Erstatning og kompensasjon</span></span><article class="legalP" id="kapittel-1-dokumentendring-1-endring-5-foreslåttparagraf-10-ledd-1">Enhver som lider vesentlig tap eller ulempe som følge av vedtak gitt i medhold av dette kapittelet, har så langt som mulig krav på rimelig erstatning og kompensasjon.</article><article class="legalP" id="kapittel-1-dokumentendring-1-endring-5-foreslåttparagraf-10-ledd-2">Kongen kan gi forskrift om erstatning og kompensasjon etter første ledd, herunder at privat arbeidsgiver skal yte erstatning og kompensasjon.</article><article class="legalP" id="kapittel-1-dokumentendring-1-endring-5-foreslåttparagraf-10-ledd-3">Den som på grunn av vedtak gitt i medhold av §§ 28 c til 28 e blir ute av stand til å oppfylle andre offentlige eller private forpliktelser, fritas for betalingsplikt som manglende oppfyllelse ellers ville ha medført. Kongen kan gi forskrift om slikt fritak.</article></article></article> <article class="change" data-add-new-part="lov/2010-06-25-45/§37/ledd/7" id="kapittel-1-dokumentendring-1-endring-6"><article class="defaultP">I § 37 skal nytt syvende ledd lyde:</article><article class="legalP" id="kapittel-1-dokumentendring-1-endring-6-ledd-1">Med bot eller fengsel inntil 3 år straffes den som forsettlig eller uaktsomt overtrer bestemmelser som er gitt i eller i medhold av §§ 28 e, 28 g og 28 h. Overtredelser av bestemmelser gitt i medhold av §§ 28 c og 28 d kan straffes med foretaksstraff, jf. straffeloven § 27. Det kan i forskrift fastsettes lavere strafferammer eller at overtredelse bare er straffbar på nærmere vilkår.</article></article></article></section><section class="section" data-name="kapII" id="kapittel-2" data-lovdata-URL="LTI/lov/2025-06-20-77/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tiden Kongen bestemmer.</article></section></main></body></html>