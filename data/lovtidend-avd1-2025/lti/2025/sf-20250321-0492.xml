<!DOCTYPE html><html lang="nb"><head><title>Forskrift om endring i forskrift til verdipapirhandelloven (verdipapirforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-03-21-492</dd><dt class="dokid">DokumentID</dt><dd class="dokid">LTI/forskrift/2025-03-21-492</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Finansmarkedsavdelingen</li></ul></dd><dt class="dateInForce">I kraft fra</dt><dd class="dateInForce">2025-04-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-06-29-876</li></ul></dd><dt class="basedOn">Hjemmel</dt><dd class="basedOn"><ul><li>lov/2007-06-29-75/§9-30a</li><li>lov/2007-06-29-75/§12-1</li><li>lov/2007-06-29-75/§12-8</li><li>lov/2007-06-29-75/§12-9</li><li>lov/2007-06-29-75/§12-10</li><li>lov/2007-06-29-75/§12-11</li><li>lov/2007-06-29-75/§17-1</li><li>lov/2007-06-29-75/§19-1</li><li>lov/2024-06-25-60</li></ul></dd><dt class="dateOfPublication">Kunngjort</dt><dd class="dateOfPublication">2025-03-21 15:20</dd><dt class="journalNumber">Journalnummer</dt><dd class="journalNumber">2025-0293</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="titleShort">Korttittel</dt><dd class="titleShort">Endr. i verdipapirforskriften.</dd><dt class="title">Tittel</dt><dd class="title">Forskrift om endring i forskrift til verdipapirhandelloven (verdipapirforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 21. mars 2025 med hjemmel i lov 29. juni 2007 nr. 75 om verdipapirhandel (verdipapirhandelloven) § 9-30a, § 12-1, § 12-8, § 12-9, § 12-10, § 12-11, § 17-1 og § 19-1 og lov 25. juni 2024 nr. 60 om endringer i finansmarkedslovgivningen (samleproposisjon) del IX.</dd><dt class="refid">RefID</dt><dd class="refid">forskrift/2025-03-21-492</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til verdipapirhandelloven (verdipapirforskriften)<ul class="tocSubUl"><li>I<ul class="tocSubUl"><li>§ 9-38a. Opplysningsplikt og taushetsplikt</li><li>§ 16-6a. Anvendelse av en sentral motpart, clearingsentraler eller oppgjørssystemer i en annen EØS-stat</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-03-21-492" id="dokument"><h1>Forskrift om endring i forskrift til verdipapirhandelloven (verdipapirforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2025-03-21-492/KAPITTEL_1"><h2 data-text-align="center">I</h2><article class="defaultP">I forskrift 29. juni 2007 nr. 876 til verdipapirhandelloven (verdipapirforskriften) gjøres følgende endringer:</article> <article class="defaultP" margin-top="true">Ny § 9-38a skal lyde:</article><article class="futureLegalArticle" data-name="§9-38a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 9-38a</span>. <span class="legalArticleTitle">Opplysningsplikt og taushetsplikt</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Verdipapirhandelloven § 12-2 syvende ledd gjelder tilsvarende for utstedere som har godkjent at deres finansielle instrumenter handles på en multilateral handelsfasilitet eller en organisert handelsfasilitet, eller som har søkt om opptak av sine finansielle instrumenter til handel på en multilateral handelsfasilitet.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Verdipapirhandelloven § 12-4 åttende ledd gjelder tilsvarende for brukere eller deltakere som nevnt i verdipapirhandelloven § 9-26 første ledd nr. 7, på multilaterale handelsfasiliteter eller organiserte handelsfasiliteter.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Verdipapirhandelloven § 11-13 gjelder tilsvarende for multilaterale handelsfasiliteter og organiserte handelsfasiliteter.</article></article> <article class="defaultP" margin-top="true">Kapitteloverskriften i kapittel 12 endres til:</article><span class="futuretitle" id="kapittel-1-foreslåttittel-1">Kapittel 12. Virksomhetskrav for regulerte markeder mv.</span> <article class="defaultP" margin-top="true">I kapittel 12 oppheves avsnittsoverskriften I. Opptak til handel av finansielle instrumenter mv.</article> <article class="defaultP" margin-top="true">I kapittel 12 oppheves avsnitt II Børsklagenemnden og saksomkostninger og avsnitt III Tiltak og sanksjoner.</article> <article class="defaultP" margin-top="true">Kapitteloverskriften i kapittel 16 endres til:</article><span class="futuretitle" id="kapittel-1-foreslåttittel-2">Kapittel 16. Clearingplikt for OTC-derivater, transaksjonsrapportering, sentrale motparter og transaksjonsregistre mv.</span> <article class="defaultP" margin-top="true">Ny § 16-6a skal lyde:</article><article class="futureLegalArticle" data-name="§16-6a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 16-6a</span>. <span class="legalArticleTitle">Anvendelse av en sentral motpart, clearingsentraler eller oppgjørssystemer i en annen EØS-stat</span></span><article class="legalP" id="kapittel-1-foreslåttparagraf-2-ledd-1">Med mindre det kan godtgjøres at det er nødvendig for at det regulerte markedet skal virke på en ordnet måte, kan Finanstilsynet ikke motsette seg anvendelse av en sentral motpart, clearingsentraler eller oppgjørssystemer i en annen EØS-stat, forutsatt at vilkårene i verdipapirhandelloven § 12-6 er oppfylt.</article></article> <article class="defaultP" margin-top="true">I kapittel 17 oppheves avsnitt I Tilsyn med utsteders løpende informasjonsplikt.</article> <article class="defaultP" margin-top="true">§ 17-11 til § 17-14 oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2025-03-21-492/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. april 2025.</article><article class="legalP" id="kapittel-2-ledd-2">Ved ikrafttredelse av endringene i lov 25. juni 2024 nr. 60 om endringer i finansmarkedslovgivningen (samleproposisjon) del I (verdipapirhandelloven) satt i kraft ved kongelig resolusjon 21. mars 2025 nr. 481 og endringene i denne forskriften del I gjelder følgende overgangsregel:</article><article class="legalP" id="kapittel-2-ledd-3">Klager over vedtak fattet av markedsoperatøren for regulert marked etter delegasjon i verdipapirforskriften § 17-1 og klager over vedtak fattet av det regulerte markedet som tilbudsmyndighet etter verdipapirhandelloven § 6-4, framsettes for markedsoperatøren for regulert marked, som skal forberede klagesakene etter de saksbehandlingsreglene som gjaldt på vedtakstidspunktet. Slike vedtak som er påklaget, men ikke oversendt Børsklagenemnden når lov 21. juni 2024 nr. 41 om Finanstilsynet og lov 25. juni 2024 nr. 60 om endringer i finansmarkedslovgivningen (samleproposisjon) del I trer i kraft 1. april 2025, skal overføres til Finanstilsynsklagenemnda for behandling. Klagesaker som er oversendt Børsklagenemnden skal ferdigbehandles der, og behandles etter de saksbehandlingsreglene som gjaldt da vedtaket som er påklaget ble fattet.</article></section></main></body></html>