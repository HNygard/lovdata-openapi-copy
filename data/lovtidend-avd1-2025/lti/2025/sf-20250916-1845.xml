<!DOCTYPE html><html lang="nb"><head><title>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-09-16-1845</dd><dt class="dokid">DokumentID</dt><dd class="dokid">LTI/forskrift/2025-09-16-1845</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattelovavdelingen</li></ul></dd><dt class="dateInForce">I kraft fra</dt><dd class="dateInForce">2025-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-11-19-1158</li></ul></dd><dt class="basedOn">Hjemmel</dt><dd class="basedOn"><ul><li>lov/1999-03-26-14/§3-5</li><li>lov/1999-03-26-14/§6-44</li></ul></dd><dt class="dateOfPublication">Kunngjort</dt><dd class="dateOfPublication">2025-09-16 14:50</dd><dt class="journalNumber">Journalnummer</dt><dd class="journalNumber">2025-1190</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="titleShort">Korttittel</dt><dd class="titleShort">Endr. i FSFIN Forskrift til skatteloven</dd><dt class="title">Tittel</dt><dd class="title">Forskrift om endring i forskrift til utfylling og gjennomføring mv. av skatteloven av 26. mars 1999 nr. 14</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 16. september 2025 med hjemmel i lov 26. mars 1999 nr. 14 om skatt av formue og inntekt (skatteloven) §§ 3-5 femte og sjette ledd og § 6-44 tredje ledd.</dd><dt class="refid">RefID</dt><dd class="refid">forskrift/2025-09-16-1845</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14<ul class="tocSubUl"><li>I<ul class="tocSubUl"><li>§ 3-5-1. Medlemmer av Stortinget og regjeringen mv.</li><li>§ 3-5-2. Rikspolitikeres adgang til å frasi seg skattemessige fordeler ved å anses som bosatt i Finnmark eller Nord-Troms</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-09-16-1845" id="dokument"><h1>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14</h1><section class="section" data-name="kapI" id="kapittel-1" data-lovdata-URL="LTI/forskrift/2025-09-16-1845/KAPITTEL_1"><h2 data-text-align="center">I</h2><article class="defaultP">I forskrift 19. november 1999 nr. 1158 til utfylling og gjennomføring mv. av skatteloven av 26. mars 1999 nr. 14 gjøres følgende endringer:</article> <article class="defaultP" margin-top="true">Nåværende § 3-1-7 oppheves.</article> <article class="defaultP" margin-top="true">Nytt avsnitt § 3-5 skal lyde:</article><span class="futuretitle" id="kapittel-1-foreslåttittel-1">§ 3-5. Særregler for medlemmer av Stortinget og regjeringen mv.</span> <article class="defaultP" margin-top="true">Ny § 3-5-1 skal lyde:</article><article class="futureLegalArticle" data-name="§3-5-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-5-1</span>. <span class="legalArticleTitle">Medlemmer av Stortinget og regjeringen mv.</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Med fullverdig bolig menes låsbar boenhet til boligformål som har minst 35 kvadratmeter internt bruksareal, innlagt vann og avløp og som disponeres eksklusivt av representant mv. alle ukens dager.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Der eid boenhet kun delvis brukes av representant mv. med husstand, øker arealkravet etter første ledd med 20 kvadratmeter for hver ytterligere beboer over 15 år. Representant mv. må disponere minst halvparten av boligen regnet etter boligens utleieverdi, og ha eksklusiv bruksrett til minimum ett soverom.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Boenhet som ikke oppfyller arealkravene etter første og annet ledd, kan også anses som fullverdig bolig i den første funksjonsperioden dersom representanten mv. var etablert i denne ved tiltredelsen.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Leid rom i bofellesskap (kollektiv) kan også anses som fullverdig bolig i den første funksjonsperioden dersom representanten mv. var etablert i denne ved tiltredelsen. Representanten mv. må ha eksklusiv bruksrett til minimum ett soverom og det må være et bofelleskap på like vilkår. De øvrige beboerne kan ikke være representantens husstandsmedlemmer eller nærstående i rett opp- eller nedstigende linje.</article><article class="numberedLegalP" data-numerator="5" id="kapittel-1-foreslåttparagraf-1-nummer-5">(5) Det kreves normalt minst tre hjemreiser i året.</article><article class="numberedLegalP" data-numerator="6" id="kapittel-1-foreslåttparagraf-1-nummer-6">(6) Ved etablering av bosted etter skatteloven § 3-5 tredje ledd annet punktum, kan følgende forhold begrunne bosted etter særregelen:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-1-nummer-6-punkt-1"><article class="legalP" id="kapittel-1-foreslåttparagraf-1-nummer-6-punkt-1-ledd-1">etablering av bosted i tidligere hjemdistrikt eller valgdistrikt,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-nummer-6-punkt-2"><article class="legalP" id="kapittel-1-foreslåttparagraf-1-nummer-6-punkt-2-ledd-1">etablering av bosted i forbindelse med barnehage, skole eller utdanning for hjemmeboende barn,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-nummer-6-punkt-3"><article class="legalP" id="kapittel-1-foreslåttparagraf-1-nummer-6-punkt-3-ledd-1">etablering av felles bolig med ektefelle som har eller har hatt bosted i distriktet eller</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-nummer-6-punkt-4"><article class="legalP" id="kapittel-1-foreslåttparagraf-1-nummer-6-punkt-4-ledd-1">etablering av bosted mot slutten av funksjonsperioden med sikte på fremtidig arbeid.</article></article></li></ul><p class="leddfortsettelse">Med hjemdistrikt forstås fylke og nærliggende områder.</p></article></article> <article class="defaultP" margin-top="true">Ny § 3-5-2 skal lyde:</article><article class="futureLegalArticle" data-name="§3-5-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-5-2</span>. <span class="legalArticleTitle">Rikspolitikeres adgang til å frasi seg skattemessige fordeler ved å anses som bosatt i Finnmark eller Nord-Troms</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Medlemmer av Stortinget og Regjeringen, statssekretærer og politiske rådgivere i departementene og ved Statsministerens kontor som er ansett som bosatt i Finnmark eller Nord-Troms, kan frasi seg de skattemessige fordelene ved dette. Dette gjelder fordelen av et særskilt fradrag i alminnelig inntekt og lavere skattesats på alminnelig inntekt.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Melding om å frasi seg skattemessige fordeler ved å anses bosatt i Finnmark eller Nord-Troms gis til skattekontoret for ett år av gangen. Slik melding endrer ikke skattyterens skattemessige bosted.</article></article> <article class="defaultP" margin-top="true">§ 6-44-13 første ledd bokstav d skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-1-foreslåttparagraf-2-nummer-2-punkt-1"><article class="legalP" id="kapittel-1-foreslåttparagraf-2-nummer-2-punkt-1-ledd-1">Reise der medlem av Stortinget og regjeringen, statssekretærer og politiske rådgivere i departementene og ved Statsministerens kontor av hensyn til det politiske vervet eller arbeidet må bo utenfor hjemmet.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2025-09-16-1845/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. oktober 2025.</article></section></main></body></html>