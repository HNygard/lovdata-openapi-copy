<!DOCTYPE html><html lang="nb"><head><title>Forskrift om endring i forskrift om de ansattes rett til representasjon i aksjeselskapers og allmennaksjeselskapers styre og bedriftsforsamling mv. (representasjonsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-09-04-1780</dd><dt class="dokid">DokumentID</dt><dd class="dokid">LTI/forskrift/2025-09-04-1780</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Arbeidsmiljø- og sikkerhetsavdelingen</li></ul></dd><dt class="dateInForce">I kraft fra</dt><dd class="dateInForce">2025-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2017-08-24-1277</li></ul></dd><dt class="basedOn">Hjemmel</dt><dd class="basedOn"><ul><li>lov/1997-06-13-44/§6-4</li><li>lov/1997-06-13-44/§6-5</li><li>lov/1997-06-13-44/§6-35</li><li>lov/1997-06-13-45/§6-4</li><li>lov/1997-06-13-45/§6-5</li><li>lov/1997-06-13-45/§6-35</li><li>lov/1997-06-13-45/§6-37</li><li>lov/1967-02-10/§28</li><li>lov/2018-06-22-83/§21-1</li></ul></dd><dt class="dateOfPublication">Kunngjort</dt><dd class="dateOfPublication">2025-09-05 13:50</dd><dt class="journalNumber">Journalnummer</dt><dd class="journalNumber">2025-1150</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="titleShort">Korttittel</dt><dd class="titleShort">Endr. i representasjonsforskriften</dd><dt class="title">Tittel</dt><dd class="title">Forskrift om endring i forskrift om de ansattes rett til representasjon i aksjeselskapers og allmennaksjeselskapers styre og bedriftsforsamling mv. (representasjonsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og inkluderingsdepartementet 4. september 2025 med hjemmel i lov 13. juni 1997 nr. 44 om aksjeselskaper (aksjeloven) § 6-4, § 6-5 og § 6-35, lov 13. juni 1997 nr. 45 om allmennaksjeselskaper (allmennaksjeloven) § 6-4, § 6-5, § 6-35 og § 6-37, lov 10. februar 1967 om behandlingsmåten i forvaltningssaker (forvaltningsloven) § 28 og lov 22. juni 2018 nr. 83 om kommuner og fylkeskommuner (kommuneloven) § 21‑1.</dd><dt class="refid">RefID</dt><dd class="refid">forskrift/2025-09-04-1780</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om de ansattes rett til representasjon i aksjeselskapers og allmennaksjeselskapers styre og bedriftsforsamling mv. (representasjonsforskriften)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-09-04-1780" id="dokument"><h1>Forskrift om endring i forskrift om de ansattes rett til representasjon i aksjeselskapers og allmennaksjeselskapers styre og bedriftsforsamling mv. (representasjonsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2025-09-04-1780/KAPITTEL_1"><h2 data-text-align="center">I</h2><article class="defaultP">I forskrift 24. august 2017 nr. 1277 om de ansattes rett til representasjon i aksjeselskapers og allmennaksjeselskapers styre og bedriftsforsamling mv. (representasjonsforskriften) gjøres følgende endringer:</article> <article class="defaultP" margin-top="true">§ 11 første ledd tredje punktum skal lyde:</article><article class="legalP" id="kapittel-1-ledd-1">Samtidig med kunngjøringen skal det være tilgjengelig en liste over de som har stemmerett og er valgbare, og det skal gis opplysning om krav til kjønnssammensetning.</article> <article class="defaultP" margin-top="true">§ 13 fjerde til sjette ledd skal lyde:</article><article class="legalP" id="kapittel-1-ledd-2">Dersom de ansatte i aksjeselskaper med 200 eller færre ansatte skal velge tre eller flere styremedlemmer eller varamedlemmer, skal forslaget inneholde kandidater av flere kjønn. Dette er likevel ikke et krav dersom mer enn 80 prosent av de ansatte i selskapet på valgtidspunktet har samme kjønn.</article><article class="legalP" id="kapittel-1-ledd-3">Fjerde ledd gjelder tilsvarende dersom de ansatte i følgende selskaper med 200 eller færre ansatte skal velge to eller flere styremedlemmer eller varamedlemmer:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">allmennaksjeselskaper</article></article></li><li data-li-identifier="b." data-name="b."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">statsaksjeselskaper</article></article></li><li data-li-identifier="c." data-name="c."><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">kommunalt kontrollerte aksjeselskaper</article></article></li><li data-li-identifier="d." data-name="d."><article class="listArticle" id="kapittel-1-ledd-3-punkt-4"><article class="legalP" id="kapittel-1-ledd-3-punkt-4-ledd-1">aksjeselskaper som er heleide datterselskaper av statsaksjeselskap, statsallmennaksjeselskap, statsforetak eller kommunalt kontrollert aksjeselskap.</article></article></li></ul></article><article class="legalP" id="kapittel-1-ledd-4">Når de ansatte i aksjeselskaper og allmennaksjeselskaper med flere enn 200 ansatte skal velge styremedlemmer, skal forslaget inneholde det nødvendige antall kandidater av ulike kjønn for å oppfylle kravet til kjønnssammensetning i aksjeloven § 6-11b andre ledd og allmennaksjeloven § 6-11b andre ledd.</article> <article class="defaultP" margin-top="true">Nåværende femte til åttende ledd blir syvende til tiende ledd.</article> <article class="defaultP" margin-top="true">§ 14 tredje til femte ledd skal lyde:</article><article class="legalP" id="kapittel-1-ledd-5">Dersom det skal velges tre eller flere styremedlemmer i et aksjeselskap med 200 eller færre ansatte, og fremgangsmåten for fordeling av verv fører til at kun ett kjønn blir representert, rykker nærmeste kandidat på listen fra et ikke representert kjønn opp i det omfang som er nødvendig for å sikre at flere kjønn blir representert. Det samme gjelder for varamedlemmer. Dette gjelder likevel ikke dersom mer enn 80 prosent av de ansatte i selskapet på valgtidspunktet har samme kjønn.</article><article class="legalP" id="kapittel-1-ledd-6">Tredje ledd gjelder tilsvarende dersom det skal velges to eller flere styremedlemmer eller varamedlemmer i følgende selskaper med 200 eller færre ansatte:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">allmennaksjeselskaper</article></article></li><li data-li-identifier="b." data-name="b."><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">statsaksjeselskaper</article></article></li><li data-li-identifier="c." data-name="c."><article class="listArticle" id="kapittel-1-ledd-6-punkt-3"><article class="legalP" id="kapittel-1-ledd-6-punkt-3-ledd-1">kommunalt kontrollerte aksjeselskaper</article></article></li><li data-li-identifier="d." data-name="d."><article class="listArticle" id="kapittel-1-ledd-6-punkt-4"><article class="legalP" id="kapittel-1-ledd-6-punkt-4-ledd-1">aksjeselskaper som er heleide datterselskaper av statsaksjeselskap, statsallmennaksjeselskap, statsforetak eller kommunalt kontrollert aksjeselskap.</article></article></li></ul></article><article class="legalP" id="kapittel-1-ledd-7">Når det skal velges styremedlemmer i aksjeselskaper og allmennaksjeselskaper med flere enn 200 ansatte, og fremgangsmåten for fordeling av verv fører til at kjønnene ikke blir representert i samsvar med aksjeloven § 6-11b andre ledd og allmennaksjeloven § 6-11b andre ledd, rykker nærmeste kandidat på listen fra et underrepresentert kjønn opp i det omfang som er nødvendig for å oppfylle lovens krav.</article> <article class="defaultP" margin-top="true">§ 15 femte til sjuende ledd skal lyde:</article><article class="legalP" id="kapittel-1-ledd-8">Dersom de ansatte i aksjeselskaper med 200 eller færre ansatte skal velge tre eller flere styremedlemmer, skal et forslag inneholde kandidater av flere kjønn. Det samme gjelder for varamedlemmer. Dette er likevel ikke et krav dersom mer enn 80 prosent av de ansatte i selskapet på valgtidspunktet har samme kjønn.</article><article class="legalP" id="kapittel-1-ledd-9">Femte ledd gjelder tilsvarende dersom de ansatte i følgende selskaper med 200 eller færre ansatte skal velge to eller flere styremedlemmer eller varamedlemmer:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-9-punkt-1"><article class="legalP" id="kapittel-1-ledd-9-punkt-1-ledd-1">allmennaksjeselskaper</article></article></li><li data-li-identifier="b." data-name="b."><article class="listArticle" id="kapittel-1-ledd-9-punkt-2"><article class="legalP" id="kapittel-1-ledd-9-punkt-2-ledd-1">statsaksjeselskaper</article></article></li><li data-li-identifier="c." data-name="c."><article class="listArticle" id="kapittel-1-ledd-9-punkt-3"><article class="legalP" id="kapittel-1-ledd-9-punkt-3-ledd-1">kommunalt kontrollerte aksjeselskaper</article></article></li><li data-li-identifier="d." data-name="d."><article class="listArticle" id="kapittel-1-ledd-9-punkt-4"><article class="legalP" id="kapittel-1-ledd-9-punkt-4-ledd-1">aksjeselskaper som er heleide datterselskaper av statsaksjeselskap, statsallmennaksjeselskap, statsforetak eller kommunalt kontrollert aksjeselskap.</article></article></li></ul></article><article class="legalP" id="kapittel-1-ledd-10">Når de ansatte i aksjeselskaper og allmennaksjeselskaper med flere enn 200 ansatte skal velge styremedlemmer, skal et forslag inneholde det nødvendige antall kandidater av ulike kjønn for å oppfylle kravet til kjønnssammensetning i aksjeloven § 6-11b andre ledd og allmennaksjeloven § 6-11b andre ledd.</article> <article class="defaultP" margin-top="true">Nåværende sjette og sjuende ledd blir åttende og niende ledd.</article> <article class="defaultP" margin-top="true">§ 16 første ledd skal lyde:</article><article class="legalP" id="kapittel-1-ledd-11">Styrevervene skal fordeles på listene i forhold til det antall stemmer hver liste har fått, på følgende måte: Man fører opp de kvotienter som fremkommer når hver listes stemmetall deles med 1,4–3–5–7 osv. inntil hvert stemmetall er delt tilsvarende antall ganger som det antall styremedlemmer og observatører som skal velges.</article> <article class="defaultP" margin-top="true">§ 16 fjerde til sjette ledd skal lyde:</article><article class="legalP" id="kapittel-1-ledd-12">Dersom det skal velges tre eller flere styremedlemmer i et aksjeselskap med 200 eller færre ansatte, og fremgangsmåten for fordeling av verv fører til at kun ett kjønn blir representert, rykker nærmeste kandidat på listen fra et ikke representert kjønn opp i det omfang som er nødvendig for å sikre at flere kjønn blir representert. Dersom kandidatene er valgt inn fra forskjellige lister, foretas opprykket på listen med den kandidaten som ble valgt inn med lavest kvotient. Dette gjelder likevel ikke dersom mer enn 80 prosent av de ansatte i selskapet på valgtidspunktet har samme kjønn.</article><article class="legalP" id="kapittel-1-ledd-13">Fjerde ledd gjelder tilsvarende dersom det skal velges to eller flere styremedlemmer i følgende selskaper med 200 eller færre ansatte:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-13-punkt-1"><article class="legalP" id="kapittel-1-ledd-13-punkt-1-ledd-1">allmennaksjeselskaper</article></article></li><li data-li-identifier="b." data-name="b."><article class="listArticle" id="kapittel-1-ledd-13-punkt-2"><article class="legalP" id="kapittel-1-ledd-13-punkt-2-ledd-1">statsaksjeselskaper</article></article></li><li data-li-identifier="c." data-name="c."><article class="listArticle" id="kapittel-1-ledd-13-punkt-3"><article class="legalP" id="kapittel-1-ledd-13-punkt-3-ledd-1">kommunalt kontrollerte aksjeselskaper</article></article></li><li data-li-identifier="d." data-name="d."><article class="listArticle" id="kapittel-1-ledd-13-punkt-4"><article class="legalP" id="kapittel-1-ledd-13-punkt-4-ledd-1">aksjeselskaper som er heleide datterselskaper av statsaksjeselskap, statsallmennaksjeselskap, statsforetak eller kommunalt kontrollert aksjeselskap.</article></article></li></ul></article><article class="legalP" id="kapittel-1-ledd-14">Når det skal velges styremedlemmer i aksjeselskaper og allmennaksjeselskaper med flere enn 200 ansatte, og fremgangsmåten for fordeling av verv fører til at kjønnene ikke blir representert i samsvar med aksjeloven § 6-11b andre ledd og allmennaksjeloven § 6-11b andre ledd, rykker nærmeste kandidat på listen fra et underrepresentert kjønn opp i det omfang som er nødvendig for å oppfylle lovens krav. Dersom kandidatene er valgt inn fra forskjellige lister, foretas hvert opprykk på den listen med den kandidaten som ble valgt inn med lavest kvotient.</article> <article class="defaultP" margin-top="true">§ 17 fjerde til sjette ledd skal lyde:</article><article class="legalP" id="kapittel-1-ledd-15">Dersom det skal velges tre eller flere styremedlemmer i et aksjeselskap med 200 eller færre ansatte, og valget skal gjennomføres i valgkretser, gjelder følgende ordning dersom resultatet av valget innebærer at alle styremedlemmene har samme kjønn: Kandidaten eller listen som fikk lavest oppslutning målt i antall stemmer i forhold til antallet stemmeberettigete i den enkelte valgkrets erstattes av nærmeste kandidat på listen fra et ikke representert kjønn i det omfang som er nødvendig for at flere kjønn blir representert. Det samme gjelder for varamedlemmene. Dette gjelder likevel ikke dersom mer enn 80 prosent av de ansatte i selskapet på valgtidspunktet har samme kjønn.</article><article class="legalP" id="kapittel-1-ledd-16">Fjerde ledd gjelder tilsvarende dersom det skal velges to eller flere styremedlemmer eller varamedlemmer i følgende selskaper med 200 eller færre ansatte:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-16-punkt-1"><article class="legalP" id="kapittel-1-ledd-16-punkt-1-ledd-1">allmennaksjeselskaper</article></article></li><li data-li-identifier="b." data-name="b."><article class="listArticle" id="kapittel-1-ledd-16-punkt-2"><article class="legalP" id="kapittel-1-ledd-16-punkt-2-ledd-1">statsaksjeselskaper</article></article></li><li data-li-identifier="c." data-name="c."><article class="listArticle" id="kapittel-1-ledd-16-punkt-3"><article class="legalP" id="kapittel-1-ledd-16-punkt-3-ledd-1">kommunalt kontrollerte aksjeselskaper</article></article></li><li data-li-identifier="d." data-name="d."><article class="listArticle" id="kapittel-1-ledd-16-punkt-4"><article class="legalP" id="kapittel-1-ledd-16-punkt-4-ledd-1">aksjeselskaper som er heleide datterselskaper av statsaksjeselskap, statsallmennaksjeselskap, statsforetak eller kommunalt kontrollert aksjeselskap.</article></article></li></ul></article><article class="legalP" id="kapittel-1-ledd-17">Når det skal velges styremedlemmer i et aksjeselskap eller allmennaksjeselskap med flere enn 200 ansatte, og valget skal gjennomføres i valgkretser, gjelder følgende ordning dersom resultatet av valget innebærer at kjønnene ikke blir representert i samsvar med aksjeloven § 6-11b andre ledd og allmennaksjeloven § 6-11b andre ledd: Kandidaten eller listen som fikk lavest oppslutning målt i antall stemmer i forhold til antallet stemmeberettigete i den enkelte valgkrets erstattes av nærmeste kandidat på listen fra et underrepresentert kjønn i det omfang som er nødvendig for å oppfylle lovens krav.</article> <article class="defaultP" margin-top="true">§ 18 andre ledd første punktum skal lyde:</article><article class="legalP" id="kapittel-1-ledd-18">Ved forholdstallsvalg bør det fra hver liste velges så mange varamedlemmer som den har fått tildelt styremedlemmer og observatører, med tillegg av to.</article> <article class="defaultP" margin-top="true">§ 18 fjerde ledd skal lyde:</article><article class="legalP" id="kapittel-1-ledd-19">Kjønnssammensetningen blant varamedlemmene må være i samsvar med aksjeloven § 6‑11b og § 20‑6, allmennaksjeloven § 6‑11b og kommuneloven § 21‑1.</article> <article class="defaultP" margin-top="true">§ 18 sjette ledd skal lyde:</article><article class="legalP" id="kapittel-1-ledd-20">Dersom et styremedlem fratrer eller vervet på annen måte opphører i valgperioden, blir observatøren eller varamedlemmet som rykker opp på vedkommendes plass, ordinært styremedlem.</article> <article class="defaultP" margin-top="true">§ 20 fjerde ledd skal lyde:</article><article class="legalP" id="kapittel-1-ledd-21">Dersom styremedlem, observatør eller varamedlem ikke lenger er ansatt i selskapet, opphører vervet.</article> <article class="defaultP" margin-top="true">§ 34 første ledd skal lyde:</article><article class="legalP" id="kapittel-1-ledd-22">Styrevervene skal fordeles på listene i forhold til det antall stemmer hver liste har fått, på følgende måte: Man fører opp de kvotienter som fremkommer når hver listes stemmetall deles med 1,4–3–5–7 osv. inntil hvert stemmetall er delt tilsvarende antall ganger som det antall medlemmer og varamedlemmer som skal velges.</article> <article class="defaultP" margin-top="true">§ 38 fjerde ledd skal lyde:</article><article class="legalP" id="kapittel-1-ledd-23">Dersom medlem, observatør eller varamedlem ikke lenger er ansatt i selskapet, opphører vervet.</article> <article class="defaultP" margin-top="true">§ 40 niende ledd skal lyde:</article><article class="legalP" id="kapittel-1-ledd-24">Når de ansattevalgte medlemmene av bedriftsforsamlingen skal velge styremedlemmer i aksjeselskaper og allmennaksjeselskaper, må kjønnssammensetningen blant styremedlemmene og varamedlemmene oppfylle kravene i aksjeloven § 6-11b og allmennaksjeloven § 6-11b. Når de ansattevalgte medlemmene av bedriftsforsamlingen skal velge styremedlemmer i statsaksjeselskaper der det er fastsatt i vedtektene at bedriftsforsamlingen skal velge medlemmene til styret, må kjønnssammensetningen blant styremedlemmene og varamedlemmene oppfylle kravene i aksjeloven § 20-6. Det samme gjelder for kommunalt kontrollerte aksjeselskaper og aksjeselskaper som er heleide datterselskaper av statsaksjeselskap, statsallmennaksjeselskap, statsforetak eller kommunalt kontrollerte aksjeselskap.</article> <article class="defaultP" margin-top="true">§ 41 første ledd skal lyde:</article><article class="legalP" id="kapittel-1-ledd-25">I selskaper som har plikt til å opprette eller som har opprettet bedriftsforsamling, kan selskapet, et flertall av de ansatte eller lokale fagforeninger som representerer et flertall av de ansatte inngå avtale om ikke å opprette eller avvikle bedriftsforsamling.</article> <article class="defaultP" margin-top="true">§ 44 første ledd tredje punktum skal lyde:</article><article class="legalP" id="kapittel-1-ledd-26">Det kan ikke avtales unntak fra kravet om kjønnssammensetning i aksjeloven § 6‑11b og § 20-6 andre og tredje ledd og allmennaksjeloven § 6-11b.</article> <article class="defaultP" margin-top="true">§ 46 andre ledd skal lyde:</article><article class="legalP" id="kapittel-1-ledd-27">Det kan ikke gis unntak fra kravet om kjønnssammensetning i aksjeloven § 6-11b og § 20-6 andre og tredje ledd og allmennaksjeselskapsloven § 6-11b.</article></section><section class="section" data-name="kapII" id="kapittel-2" data-lovdata-URL="LTI/forskrift/2025-09-04-1780/KAPITTEL_2"><h2 data-text-align="center">II</h2><ul class="defaultList"><li data-li-identifier="1." data-name="1."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Forskriften trer i kraft 1. oktober 2025.</article></article></li><li data-li-identifier="2." data-name="2."><article class="listArticle" id="kapittel-2-punkt-2"><article class="legalP" id="kapittel-2-punkt-2-ledd-1">Endringene i §§ 13 til 18 gjelder for aksjeselskaper fra gjennomføringen av første ordinære valg som nevnt i forskrift 20. desember 2023 nr. 2131 om overgangsordning for krav til kjønnssammensetning i styret i foretak § 2 nr. 5.</article></article></li></ul></section></main></body></html>