<!DOCTYPE html><html lang="nn"><head><title>Forskrift om endring i forskrift om grunnskoleopplæringa og den vidaregåande opplæringa (opplæringsforskrifta) og forskrift til privatskolelova (privatskoleforskrifta)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-04-02-575</dd><dt class="dokid">DokumentID</dt><dd class="dokid">LTI/forskrift/2025-04-02-575</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Juridisk avdeling</li></ul></dd><dt class="dateInForce">I kraft frå</dt><dd class="dateInForce">2025-04-02</dd><dt class="changesToDocuments">Endrar</dt><dd class="changesToDocuments"><ul><li>forskrift/2024-06-03-900</li><li>forskrift/2024-06-03-901</li></ul></dd><dt class="basedOn">Heimel</dt><dd class="basedOn"><ul><li>lov/2023-06-09-30/§1-6</li><li>lov/2023-06-09-30/§2-3</li><li>lov/2023-06-09-30/§5-4</li><li>lov/2023-06-09-30/§8-2</li><li>lov/2023-06-09-30/§19-1</li><li>lov/2003-07-04-84/§2-3a</li><li>lov/2003-07-04-84/§3-1</li><li>lov/2003-07-04-84/§6-1</li></ul></dd><dt class="dateOfPublication">Kunngjort</dt><dd class="dateOfPublication">2025-04-02 14:45</dd><dt class="journalNumber">Journalnummer</dt><dd class="journalNumber">2025-0339</dd><dt class="a11yStatus">Tilgjengelegheitsstatus</dt><dd class="a11yStatus">Mangler vurdering.</dd><dt class="titleShort">Korttittel</dt><dd class="titleShort">Endr. i opplæringsforskrifta og privatskoleforskrifta</dd><dt class="title">Tittel</dt><dd class="title">Forskrift om endring i forskrift om grunnskoleopplæringa og den vidaregåande opplæringa (opplæringsforskrifta) og forskrift til privatskolelova (privatskoleforskrifta)</dd><dt class="miscInformation">Anna om dokumentet</dt><dd class="miscInformation"><strong>Heimel:</strong> Fastsett av Kunnskapsdepartementet 2. april 2025 med heimel i lov 9. juni 2023 nr. 30 om grunnskoleopplæringa og den vidaregåande opplæringa (opplæringslova) § 1-6 fjerde ledd, § 2-3 andre ledd, § 5-4 andre ledd, § 8-2 tredje ledd og § 19-1 tredje ledd og lov 4. juli 2003 nr. 84 om private skolar med rett til statstilskot (privatskolelova) § 2-3a, § 3-1 andre ledd og § 6-1 femte ledd.</dd><dt class="refid">RefID</dt><dd class="refid">forskrift/2025-04-02-575</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om grunnskoleopplæringa og den vidaregåande opplæringa (opplæringsforskrifta) og forskrift til privatskolelova (privatskoleforskrifta)<ul class="tocSubUl"><li>I<ul class="tocSubUl"><li>§ 15-16. Fritak frå vurdering med karakter i eitt av dei norske skriftspråka</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2025-04-02-575" id="dokument"><h1>Forskrift om endring i forskrift om grunnskoleopplæringa og den vidaregåande opplæringa (opplæringsforskrifta) og forskrift til privatskolelova (privatskoleforskrifta)</h1><section class="section" data-name="kapI" id="kapittel-1" data-lovdata-URL="LTI/forskrift/2025-04-02-575/KAPITTEL_1"><h2 data-text-align="center">I</h2><article class="defaultP">I forskrift 3. juni 2024 nr. 900 om grunnskoleopplæringa og den vidaregåande opplæringa (opplæringsforskrifta) blir det gjort følgjande endringar:</article> <article class="defaultP" margin-top="true">§ 5-2 andre ledd skal lyde:</article><article class="legalP" id="kapittel-1-ledd-1">Opplæringa skal reknast som gjennomført etter første ledd dersom eleven har følgt opplæringa fram til 1. mars. Dersom opplæringa følgjer ei anna organisering enn eit normalt opplæringsår, må eleven ha følgt ein like stor del av opplæringa.</article> <article class="defaultP" margin-top="true">§ 5-8 første og andre ledd skal lyde:</article><article class="legalP" id="kapittel-1-ledd-2">Privatistar som melder seg til eksamen i det same framandspråket som dei har hatt i grunnskolen, skal ta eksamen i framandspråk fellesfag nivå II. Det same gjeld privatistar som ikkje har hatt opplæring i framandspråk på 8. til 10. trinn.</article><article class="legalP" id="kapittel-1-ledd-3">Privatistar som melder seg til eksamen i eit nytt framandspråk, kan velje om dei vil ta eksamen i framandspråk fellesfag nivå I eller framandspråk fellesfag nivå II.</article> <article class="defaultP" margin-top="true">§ 6-22 første ledd skal lyde:</article><article class="legalP" id="kapittel-1-ledd-4">Yrkesopplæringsnemndene som er nemnde opp etter opplæringslova § 8-2 første ledd, skal ha medlemmer med personlege varamedlemmer. Medlemmene skal til saman ha brei innsikt i heile fag- og yrkesopplæringa og i nærings- og sysselsetjingsspørsmål.</article> <article class="defaultP" margin-top="true">§ 9-15 første ledd skal lyde:</article><article class="legalP" id="kapittel-1-ledd-5">Sluttvurderinga skal gi informasjon om kompetansen til elevane, lærlingane, lærekandidatane og praksisbrevkandidatane ved avslutninga av opplæringa i fag. Grunnlaget for sluttvurderinga i eit fag er kompetansemåla i læreplanen i faget, jf. § 9-1.</article> <article class="defaultP" margin-top="true">§ 9-31 femte ledd skal lyde:</article><article class="legalP" id="kapittel-1-ledd-6">På påbygging til generell studiekompetanse skal alle elevar ha skriftleg eksamen i hovudmålet sitt. I tillegg gjeld følgjande krav til eksamenar:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">På påbygging til generell studiekompetanse som etter tilbodsstrukturen skal gjennomførast på vidaregåande trinn 3, skal elevane trekkjast ut til éin skriftleg eksamen og éin munnleg, praktisk eller munnleg-praktisk eksamen.</article></article></li><li data-li-identifier="b." data-name="b."><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">På påbygging til generell studiekompetanse etter opplæringslova § 5-7, skal elevane trekkjast ut til to eksamenar.</article></article></li></ul></article> <article class="defaultP" margin-top="true">Overskrifta til § 15-16 skal lyde:</article><article class="futureLegalArticle" data-name="§15-16" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 15-16</span>. <span class="legalArticleTitle">Fritak frå vurdering med karakter i eitt av dei norske skriftspråka</span></span></article></section><section class="section" data-name="kapII" id="kapittel-2" data-lovdata-URL="LTI/forskrift/2025-04-02-575/KAPITTEL_2"><h2 data-text-align="center">II</h2><article class="defaultP">I forskrift 3. juni 2024 nr. 901 til privatskolelova (privatskoleforskrifta) blir det gjort følgjande endringar:</article> <article class="defaultP" margin-top="true">§ 3-10 første ledd skal lyde:</article><article class="legalP" id="kapittel-2-ledd-1">Søkjarar skal takast inn til eit fullstendig utdanningsprogram på vidaregåande trinn 1 eller eit fullstendig programområde på vidaregåande trinn 2 eller trinn 3. Dette gjeld også søkjarar som gjer omval eller som forserer fag.</article> <article class="defaultP" margin-top="true">§ 4-2 første ledd skal lyde:</article><article class="legalP" id="kapittel-2-ledd-2">Elevar som har gjennomført opplæringa, men ikkje har bestått standpunktkarakter eller eksamen i eitt eller fleire fag, kan få meir opplæring i faget eller faga. Det same gjeld elevar som ikkje har bestått fag- eller sveineprøva.</article> <article class="defaultP" margin-top="true">§ 4-2 nytt tredje ledd skal lyde:</article><article class="legalP" id="kapittel-2-ledd-3">Opplæringa skal reknast som gjennomført etter første ledd dersom eleven har følgt opplæringa fram til 1. mars. Dersom opplæringa følgjer ei anna organisering enn eit normalt opplæringsår, må eleven ha følgt ein like stor del av opplæringa.</article> <article class="defaultP" margin-top="true">§ 6-15 første ledd skal lyde:</article><article class="legalP" id="kapittel-2-ledd-4">Sluttvurderinga skal gi informasjon om kompetansen til elevane ved avslutninga av opplæringa i fag. Grunnlaget for sluttvurderinga i eit fag er kompetansemåla i læreplanen i faget som skolen har fått godkjend etter privatskolelova § 2-3, jf. § 6-2.</article> <article class="defaultP" margin-top="true">§ 11-1 tredje ledd skal lyde:</article><article class="legalP" id="kapittel-2-ledd-5">For å bli tatt inn ved ein skole godkjend med tilskot etter sats for særleg ressurskrevjande elevar, er det krav om at eleven må ha:<ul class="defaultList"><li data-li-identifier="a." data-name="a."><article class="listArticle" id="kapittel-2-ledd-5-punkt-1"><article class="legalP" id="kapittel-2-ledd-5-punkt-1-ledd-1">sakkyndig vurdering frå pedagogisk-psykologisk teneste eller frå ein annan kompetent faginstans som dokumenterer at eleven har sterkt nedsett funksjonsevne og omfattande lærevanskar som er langvarige eller permanente</article></article></li><li data-li-identifier="b." data-name="b."><article class="listArticle" id="kapittel-2-ledd-5-punkt-2"><article class="legalP" id="kapittel-2-ledd-5-punkt-2-ledd-1">vedtak om individuelt tilrettelagd opplæring.</article></article></li></ul></article></section><section class="section" data-name="kapIII" id="kapittel-3" data-lovdata-URL="LTI/forskrift/2025-04-02-575/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringane blir sette i verk straks.</article></section></main></body></html>