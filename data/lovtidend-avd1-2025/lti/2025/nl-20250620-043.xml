<!DOCTYPE html><html lang="nb"><head><title>Lov om endringer i statsansatteloven (fortrinnsrett og rett til fast ansettelse)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2025-06-20-43</dd><dt class="dokid">DokumentID</dt><dd class="dokid">LTI/lov/2025-06-20-43</dd><dt class="ministry">Departement</dt><dd class="ministry"><ul><li>Digitaliserings- og forvaltningsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2017-06-16-67</li></ul></dd><dt class="legalArea">Rettsområde</dt><dd class="legalArea"><ul><li>Arbeidsrett &gt; Arbeidsforhold. Sysselsetting</li> <li>Arbeidsrett &gt; Offentlige tjenestemenn</li></ul></dd><dt class="dateOfPublication">Kunngjort</dt><dd class="dateOfPublication">2025-06-20 12:45</dd><dt class="journalNumber">Journalnummer</dt><dd class="journalNumber">2025-0503</dd><dt class="titleShort">Korttittel</dt><dd class="titleShort">Endringslov til statsansatteloven</dd><dt class="title">Tittel</dt><dd class="title">Lov om endringer i statsansatteloven (fortrinnsrett og rett til fast ansettelse)</dd><dt class="miscInformation">Annet om dokumentet</dt><dd class="miscInformation">Prop. 76 L (2024–2025), Innst. 305 L (2024–2025), Lovvedtak 61 (2024–2025). Stortingets første og andre gangs behandling hhv. 22. og 26. mai 2025. Fremmet av Digitaliserings- og forvaltningsdepartementet.</dd><dt class="refid">RefID</dt><dd class="refid">lov/2025-06-20-43</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i statsansatteloven (fortrinnsrett og rett til fast ansettelse)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2025-06-20-43" id="dokument"><h1>Lov om endringer i statsansatteloven (fortrinnsrett og rett til fast ansettelse)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 16. juni 2017 nr. 67 om statens ansatte mv. (statsansatteloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2025-06-20-43/KAPITTEL_1"><h2 data-text-align="center">I</h2><article class="document-change" data-document="lov/2017-06-16-67" id="kapittel-1-dokumentendring-1"><article class="defaultP">I lov 16. juni 2017 nr. 67 om statens ansatte mv. gjøres følgende endringer:</article> <article class="change" data-change-part="lov/2017-06-16-67/§10/ledd/4" id="kapittel-1-dokumentendring-1-endring-1"><article class="defaultP">§ 10 fjerde ledd skal lyde:</article><article class="numberedLegalP" data-numerator="4" id="kapittel-1-dokumentendring-1-endring-1-nummer-1">(4) Kongen kan gi forskrift om åremålsstillinger og adgangen til å benytte åremålsstillinger ved tjeneste på Svalbard og Jan Mayen.</article></article> <article class="change" data-change-part="lov/2017-06-16-67/§11/ledd/4" id="kapittel-1-dokumentendring-1-endring-2"><article class="defaultP">§ 11 fjerde ledd skal lyde:</article><article class="numberedLegalP" data-numerator="4" id="kapittel-1-dokumentendring-1-endring-2-nummer-1">(4) Arbeidstakere som har vært sammenhengende innleid i virksomheten i mer enn tre år etter denne paragrafen, har rett til fast ansettelse hos innleieren. Dersom denne retten benyttes, gjelder reglene om oppsigelse av arbeidsforhold.</article></article> <article class="change" data-change-part="lov/2017-06-16-67/§13/ledd/1 lov/2017-06-16-67/§13/ledd/2 lov/2017-06-16-67/§13/ledd/3" id="kapittel-1-dokumentendring-1-endring-3"><article class="defaultP">§ 13 første til tredje ledd skal lyde:</article><article class="numberedLegalP" data-numerator="1" id="kapittel-1-dokumentendring-1-endring-3-nummer-1">(1) Deltidsansatte har fortrinnsrett til utvidet stilling fremfor at arbeidsgiver foretar ny ansettelse eller innleie i virksomheten. Fortrinnsretten kan også gjelde en del av en stilling.</article><article class="numberedLegalP" data-numerator="2" id="kapittel-1-dokumentendring-1-endring-3-nummer-2">(2) Deltidsansatte har fortrinnsrett til ekstravakter og lignende i virksomheten fremfor at arbeidsgiver ansetter eller leier inn arbeidstakere til dette arbeidet. Dette gjelder også for midlertidig ansatte. For virksomheter med flere tjenestesteder gjelder fortrinnsretten det enkelte tjenestestedet. Arbeidsgiveren kan etter drøftinger med de tillitsvalgte avgrense virkeområdet for utøvelse av denne fortrinnsretten til én eller flere enheter med til sammen minst 30 ansatte.</article><article class="numberedLegalP" data-numerator="3" id="kapittel-1-dokumentendring-1-endring-3-nummer-3">(3) Fortrinnsretten etter første og annet ledd gjelder bare når den ansatte er kvalifisert for stillingen og utøvelse av fortrinnsretten ikke vil innebære vesentlige ulemper for virksomheten.</article></article> <article class="change" data-move-part="lov/2017-06-16-67/§13/ledd/3;;lov/2017-06-16-67/§13/ledd/4 lov/2017-06-16-67/§13/ledd/4;;lov/2017-06-16-67/§13/ledd/5 lov/2017-06-16-67/§13/ledd/5;;lov/2017-06-16-67/§13/ledd/6 lov/2017-06-16-67/§13/ledd/6;;lov/2017-06-16-67/§13/ledd/7" id="kapittel-1-dokumentendring-1-endring-4"><article class="defaultP">§ 13 nåværende tredje til sjette ledd blir fjerde til nytt syvende ledd.</article></article> <article class="change" data-change-part="lov/2017-06-16-67/§13/ledd/6" id="kapittel-1-dokumentendring-1-endring-5"><article class="defaultP">§ 13 sjette ledd skal lyde:</article><article class="numberedLegalP" data-numerator="6" id="kapittel-1-dokumentendring-1-endring-5-nummer-1">(6) Tvister om fortrinnsrett for deltidsansatte etter første ledd avgjøres av tvisteløsningsnemnda, jf. arbeidsmiljøloven § 17-2.</article></article></article></section><section class="section" data-name="kapII" id="kapittel-2" data-lovdata-URL="LTI/lov/2025-06-20-43/KAPITTEL_2"><h2 data-text-align="center">II</h2><ul class="defaultList"><li data-li-identifier="1." data-name="1."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Loven gjelder fra den tiden Kongen bestemmer. Kongen kan sette i kraft de enkelte bestemmelsene til forskjellig tid.</article></article></li><li data-li-identifier="2." data-name="2."><article class="listArticle" id="kapittel-2-punkt-2"><article class="legalP" id="kapittel-2-punkt-2-ledd-1">Kongen kan gi overgangsbestemmelser.</article></article></li></ul></section></main></body></html>