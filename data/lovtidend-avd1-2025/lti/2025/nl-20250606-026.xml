<!DOCTYPE html><html lang="no"><head><title>Lov om kommunale vass- og avløpsanlegg (vass- og avløpsanleggslova)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2025-06-06-26</dd><dt class="dokid">DokumentID</dt><dd class="dokid">LTI/lov/2025-06-06-26</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="dateInForce">I kraft fra</dt><dd class="dateInForce">Kongen fastset</dd><dt class="changesToDocuments">Endrer</dt><dd class="changesToDocuments"><ul><li>lov/1980-02-08-2</li><li>lov/1981-03-13-6</li><li>lov/2012-03-16-12</li></ul></dd><dt class="legalArea">Rettsområde</dt><dd class="legalArea"><ul><li>Forvaltnings- og kommunalrett &gt; Kommuner og fylkeskommuner</li></ul></dd><dt class="dateOfPublication">Kunngjort</dt><dd class="dateOfPublication">2025-06-06 12:20</dd><dt class="journalNumber">Journalnummer</dt><dd class="journalNumber">2025-0504</dd><dt class="titleShort">Korttittel</dt><dd class="titleShort">Vass- og avløpsanleggslova</dd><dt class="title">Tittel</dt><dd class="title">Lov om kommunale vass- og avløpsanlegg (vass- og avløpsanleggslova)</dd><dt class="miscInformation">Annet om dokumentet</dt><dd class="miscInformation">Prop. 64 L (2024–2025), Innst. 315 L (2024–2025), Lovvedtak 62 (2024–2025). Stortingets første og andre gongs behandling hvv. 22. og 26. mai 2025. Fremja av Klima- og miljødepartementet.</dd><dt class="refid">RefID</dt><dd class="refid">lov/2025-06-06-26</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om kommunale vass- og avløpsanlegg (vass- og avløpsanleggslova)<ul class="tocSubUl"><li>§ 1. Formål</li><li>§ 2. Kommunalt eigarskap til vass- og avløpsanlegg</li><li>§ 3. Kommunalt løyve til private vass- og avløpsanlegg</li><li>§ 4. Kommunale vass- og avløpsgebyr</li><li>§ 5. Rammene for kommunale vass- og avløpsgebyr</li><li>§ 6. Lovpant og tvangsgrunnlag for utlegg</li><li>§ 7. Krav til levering og bruk av kommunale vasstenester</li><li>§ 8. Krav til levering og bruk av kommunale avløpstenester</li><li>§ 9. Forbod mot å sleppe kverna matavfall på kommunalt avløpsanlegg</li><li>§ 10. Kortvarig stans i levering av kommunale vass- og avløpstenester</li><li>§ 11. Pålegg om opplysningar</li><li>§ 12. Pålegg om undersøkingar</li><li>§ 13. Tilgang til eigedomar med tilknyting til kommunalt vass- eller avløpsanlegg</li><li>§ 14. Pålegg om retting</li><li>§ 15. Direkte gjennomføring ved kommunen</li><li>§ 16. Tvangsmulkt</li><li>§ 17. Når krav skal rettast mot festaren av grunnen</li><li>§ 18. Forskrifter om nærare reglar om kommunale vass- og avløpstenester</li><li>§ 19. Ikraftsetjing</li><li>§ 20. Endringar i andre lover</li></ul></li></ul></dd></dl></header><main class="documentBody" data-lovdata-URL="LTI/lov/2025-06-06-26" id="dokument"><h1>Lov om kommunale vass- og avløpsanlegg (vass- og avløpsanleggslova)</h1><article class="defaultP" data-text-size="small">Følgjande lov vert oppheva:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 16. mars 2012 nr. 12 om kommunale vass- og avløpsanlegg (vass- og avløpsanleggslova).</article></article></li></ul></article><article class="defaultP" data-text-size="small">Endringar i følgjande lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 8. februar 1980 nr. 2 om pant (panteloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 13. mars 1981 nr. 6 om vern mot forurensninger og om avfall (forurensningsloven).</article></article></li></ul></article><article class="legalArticle" data-lovdata-URL="LTI/lov/2025-06-06-26/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne lova er å sikre langsiktige og trygge vass- og avløpstenester gjennom kommunalt eigarskap til vass- og avløpsanlegg, å sikre at kommunen kan levere vass- og avløpstenester til eigedomar som har tilknyting til kommunale vass- og avløpsanlegg, og å sikre finansiering av kommunen sine utgifter forbundne med levering av vass- og avløpstenester.</article></article><article class="legalArticle" data-lovdata-URL="LTI/lov/2025-06-06-26/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Kommunalt eigarskap til vass- og avløpsanlegg</span></h2><article class="legalP" id="paragraf-2-ledd-1">Nye vass- og avløpsanlegg skal vere eigde av ein eller fleire kommunar. Eksisterande vass- og avløpsanlegg kan berre seljast eller på annan måte overdragast til kommunar. Ei vesentleg utviding eller ei samanslåing av eksisterande private anlegg kan berre skje med løyve frå kommunen etter § 3.</article><article class="legalP" id="paragraf-2-ledd-2">Første ledd gjeld ikkje for mindre vass- og avløpsanlegg, overvassanlegg, vass- og avløpsanlegg eigde av andre offentlege organ enn kommunar eller anlegg som gjeld næringsverksemd og liknande som ikkje er knytt til kommunale anlegg.</article><article class="legalP" id="paragraf-2-ledd-3">Departementet kan gi forskrifter om eigarskap til vass- og avløpsanlegg.</article></article><article class="legalArticle" data-lovdata-URL="LTI/lov/2025-06-06-26/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kommunalt løyve til private vass- og avløpsanlegg</span></h2><article class="legalP" id="paragraf-3-ledd-1">Kommunen kan etter søknad gi løyve til samanslåing eller vesentleg utviding av eit eksisterande privat vass- og avløpsanlegg eller til etablering av eit nytt anlegg dersom<ul class="defaultList"><li data-li-identifier="a." data-name="a."><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">det private anlegget ligg så langt frå kommunalt vass- og avløpsanlegg at kommunen ikkje kan krevje at busetnaden som det private anlegget tener eller skal tene, skal knytast til det kommunale anlegget med heimel i plan- og bygningslova §§ 27-1 og 27-2</article></article></li><li data-li-identifier="b." data-name="b."><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">kostnadene ved å knyte seg til det kommunale anlegget vil vere urimeleg store</article></article></li><li data-li-identifier="c." data-name="c."><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">eller andre særlege omsyn talar for samanslåing, utviding eller nyetablering.</article></article></li></ul></article><article class="legalP" id="paragraf-3-ledd-2">Nye anlegg etter første ledd skal organiserast som partslag eigde av brukarane.</article><article class="legalP" id="paragraf-3-ledd-3">Departementet kan i særlege tilfelle gjere unntak frå kravet. Når særlege omsyn tilseier det, kan kommunen gjere enkeltvedtak om at også samanslåtte eller utvida anlegg skal organiserast som eit partslag eigd av brukarane. Kommunen avgjer om det elles skal stillast særlege vilkår for eit løyve etter første ledd.</article></article><article class="legalArticle" data-lovdata-URL="LTI/lov/2025-06-06-26/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kommunale vass- og avløpsgebyr</span></h2><article class="legalP" id="paragraf-4-ledd-1">Kommunen kan gi forskrift om at det skal betalast vass- og avløpsgebyr, om storleiken på gebyra i kommunen og om innkrevjing av gebyra. Kommunale vass- og avløpsgebyr skal vere eingongsgebyr for tilknyting og årlege gebyr.</article><article class="legalP" id="paragraf-4-ledd-2">Når ein fast eigedom har tilknyting til ein kommunal vass- eller avløpsleidning, anten direkte eller gjennom ein privat samleidning, skal eigaren betale vass- og avløpsgebyr til kommunen i samsvar med forskrift gitt i medhald av første ledd. Det same gjeld når kommunen med heimel i plan- og bygningslova §§ 27-1 eller 27-2 har kravd at eigedomen skal ha slik tilknyting.</article><article class="legalP" id="paragraf-4-ledd-3">Det kan krevjast gebyr etter andre ledd for ein eigedom som det ikkje er hus på, når kommunen kunne kravd tilknyting til ein kommunal vass- eller avløpsleidning om det hadde vore hus på eigedomen. Er det ikkje bygd på eigedomen på grunn av eit offentleg fastsett forbod mot bygging eller ein annan særleg grunn som eigaren ikkje har ansvaret for, kan det ikkje krevjast gebyr så lenge forbodet eller hindringa varar.</article><article class="legalP" id="paragraf-4-ledd-4">Det kan, uavhengig av vilkåra i andre og tredje ledd, krevjast gebyr for eigedomar som slepp ut avløpsvatn i vassdrag, når kommunen legg vassdraget i ein lukka leidning.</article><article class="legalP" id="paragraf-4-ledd-5">Kommunen kan ta bort alt eller noko av gebyret for eigedomar som det ikkje er hus på.</article></article><article class="legalArticle" data-lovdata-URL="LTI/lov/2025-06-06-26/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Rammene for kommunale vass- og avløpsgebyr</span></h2><article class="legalP" id="paragraf-5-ledd-1">Departementet skal gi forskrift om rammene for gebyra og hovudreglane om utrekning og innkrevjing av dei.</article></article><article class="legalArticle" data-lovdata-URL="LTI/lov/2025-06-06-26/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Lovpant og tvangsgrunnlag for utlegg</span></h2><article class="legalP" id="paragraf-6-ledd-1">Eit forfalle krav på årsgebyr etter denne lova er sikra med lovpant i eigedomen etter pantelova § 6-1. Både årsgebyr og eingongsgebyr for tilknyting til kommunal vass- eller avløpsleidning er tvangsgrunnlag for utlegg. Gebyra kan krevjast inn av kommunekasseraren etter reglane for innkrevjing av skatt.</article></article><article class="legalArticle" data-lovdata-URL="LTI/lov/2025-06-06-26/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Krav til levering og bruk av kommunale vasstenester</span></h2><article class="legalP" id="paragraf-7-ledd-1">Kommunen har plikt til å levere drikkevatn til eigedomar som har tilknyting til eit kommunalt vassanlegg.</article><article class="legalP" id="paragraf-7-ledd-2">Eigarane av eigedomar som har tilknyting til eit kommunalt vassanlegg, skal vedlikehalde private vassleidningar og -installasjonar og bruke kommunen sine vasstenester på ein måte som ikkje vanskeleggjer kommunen si plikt til å levere drikkevatn etter første ledd. Plikta kan mellom anna gå ut på at abonnenten skal utbetre lekkasjar på sine private leidningar og installasjonar.</article><article class="legalP" id="paragraf-7-ledd-3">Kommunen kan gi forskrift eller gjere enkeltvedtak om krav til bruk av vatn frå kommunalt vassanlegg til anna enn drikkevatn.</article></article><article class="legalArticle" data-lovdata-URL="LTI/lov/2025-06-06-26/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Krav til levering og bruk av kommunale avløpstenester</span></h2><article class="legalP" id="paragraf-8-ledd-1">Kommunen har plikt til å ta imot sanitært avløpsvatn frå eigedomar som har tilknyting til eit kommunalt avløpsanlegg.</article><article class="legalP" id="paragraf-8-ledd-2">Eigarane av eigedomar som har tilknyting til eit kommunalt avløpsanlegg, skal vedlikehalde private avløpsleidningar og -installasjonar og bruke kommunen sine avløpstenester på ein måte som ikkje vanskeleggjer kommunen si plikt til å ta imot sanitært avløpsvatn etter første ledd. Plikta kan mellom anna gå ut på at abonnenten skal utbetre lekkasjar på sine private leidningar og installasjonar.</article><article class="legalP" id="paragraf-8-ledd-3">Kommunen kan ved påslepp av avløpsvatn til kommunalt avløpsanlegg gi forskrift eller gjere enkeltvedtak om krav til tiltak som er nødvendige for å sikre<ul class="defaultList"><li data-li-identifier="a." data-name="a."><article class="listArticle" id="paragraf-8-ledd-3-punkt-1"><article class="legalP" id="paragraf-8-ledd-3-punkt-1-ledd-1">at avløpsanlegget kan overhalde utsleppskrav</article></article></li><li data-li-identifier="b." data-name="b."><article class="listArticle" id="paragraf-8-ledd-3-punkt-2"><article class="legalP" id="paragraf-8-ledd-3-punkt-2-ledd-1">at avløpsanlegget ikkje blir skada</article></article></li><li data-li-identifier="c." data-name="c."><article class="listArticle" id="paragraf-8-ledd-3-punkt-3"><article class="legalP" id="paragraf-8-ledd-3-punkt-3-ledd-1">at det ikkje blir vanskeleg å drifte avløpsanlegget</article></article></li><li data-li-identifier="d." data-name="d."><article class="listArticle" id="paragraf-8-ledd-3-punkt-4"><article class="legalP" id="paragraf-8-ledd-3-punkt-4-ledd-1">at det ikkje blir vanskeleg å disponere avløpsslammet</article></article></li><li data-li-identifier="e." data-name="e."><article class="listArticle" id="paragraf-8-ledd-3-punkt-5"><article class="legalP" id="paragraf-8-ledd-3-punkt-5-ledd-1">vern av helsa til personale som arbeider ved anlegget.</article></article></li></ul><p class="leddfortsettelse">Kommunen kan mellom anna fastsetje krav til innhaldet i og mengda avløpsvatn.</p></article></article><article class="legalArticle" data-lovdata-URL="LTI/lov/2025-06-06-26/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Forbod mot å sleppe kverna matavfall på kommunalt avløpsanlegg</span></h2><article class="legalP" id="paragraf-9-ledd-1">Det er forbode å sleppe kverna matavfall på eit kommunalt avløpsanlegg. Kommunen kan gi forskrift om unntak frå dette forbodet.</article></article><article class="legalArticle" data-lovdata-URL="LTI/lov/2025-06-06-26/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Kortvarig stans i levering av kommunale vass- og avløpstenester</span></h2><article class="legalP" id="paragraf-10-ledd-1">Dersom nødvendig vedlikehald av kommunale vass- eller avløpsanlegg medfører ein kortvarig stans i leveringa av drikkevatn eller mottaket av avløpsvatn, gjeld ikkje pliktene etter § 7 første ledd og § 8 første ledd.</article><article class="legalP" id="paragraf-10-ledd-2">Kommunen skal i slike tilfelle avgrense ulempene for eigedomane som blir påverka av stansen, så langt det lar seg gjere.</article><article class="legalP" id="paragraf-10-ledd-3">Ved planlagt vedlikehald av eit vass- eller avløpsanlegg skal kommunen i god tid varsle eigarane av dei eigedomane som blir påverka. Ved akutte hendingar skal kommunen varsle så raskt som mogeleg.</article></article><article class="legalArticle" data-lovdata-URL="LTI/lov/2025-06-06-26/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Pålegg om opplysningar</span></h2><article class="legalP" id="paragraf-11-ledd-1">Kommunen kan pålegge eigaren av ein eigedom som har tilknyting til eit kommunalt vass- eller avløpsanlegg, å legge fram opplysningar som er nødvendige for at kommunen skal kunne føre tilsyn med om krav gitt i eller i medhald av §§ 7 eller 8 er overhaldne.</article></article><article class="legalArticle" data-lovdata-URL="LTI/lov/2025-06-06-26/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Pålegg om undersøkingar</span></h2><article class="legalP" id="paragraf-12-ledd-1">Dersom det er grunn til å tru at eigaren av ein eigedom som har tilknyting til eit kommunalt vass- eller avløpsanlegg, bryt krav gitt i eller i medhald av §§ 7 eller 8, kan kommunen pålegge eigaren å sørge for eller betale for rimelege og nødvendige undersøkingar for å finne ut om det ligg føre noko slikt brot, eller om det er behov for tiltak.</article></article><article class="legalArticle" data-lovdata-URL="LTI/lov/2025-06-06-26/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Tilgang til eigedomar med tilknyting til kommunalt vass- eller avløpsanlegg</span></h2><article class="legalP" id="paragraf-13-ledd-1">Kommunen skal ha uhindra tilgang til ein eigedom som har tilknyting til eit kommunalt vass- eller avløpsanlegg, dersom det er nødvendig for å føre tilsyn med om krav gitt i eller i medhald av §§ 7 eller 8 blir overhaldne, eller for å gjennomføre tiltak etter § 15.</article><article class="legalP" id="paragraf-13-ledd-2">Kommunen skal på same måte ha tilgang til ein eigedom for å gjennomføre tiltak på tekniske installasjonar o.l. som er nødvendige for at kommunen skal kunne oppfylle plikta si etter §§ 7 eller 8.</article><article class="legalP" id="paragraf-13-ledd-3">Kommunen skal om mogeleg varsle eigaren på førehand.</article></article><article class="legalArticle" data-lovdata-URL="LTI/lov/2025-06-06-26/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Pålegg om retting</span></h2><article class="legalP" id="paragraf-14-ledd-1">Kommunen kan pålegge eigaren av ein eigedom som har tilknyting til eit kommunalt vass- eller avløpsanlegg, å rette forhold som er i strid med krav gitt i eller i medhald av §§ 7 eller 8 innan ein nærare fastsett frist.</article></article><article class="legalArticle" data-lovdata-URL="LTI/lov/2025-06-06-26/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Direkte gjennomføring ved kommunen</span></h2><article class="legalP" id="paragraf-15-ledd-1">Dersom eigaren av ein eigedom som har tilknyting til eit kommunalt vass- eller avløpsanlegg, ikkje oppfyller eit pålegg om retting etter § 14, kan kommunen gjennomføre tiltak. Det same gjeld dersom det er nødvendig å rette eit forhold som nemnt i § 14 så raskt at kommunen ikkje kan følgje vanleg sakshandsaming med pålegg om retting.</article><article class="legalP" id="paragraf-15-ledd-2">Kommunen kan krevje utgiftene til tiltak etter første ledd dekte av eigaren av eigedomen.</article></article><article class="legalArticle" data-lovdata-URL="LTI/lov/2025-06-06-26/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Tvangsmulkt</span></h2><article class="legalP" id="paragraf-16-ledd-1">For å sikre at føresegnene i denne lova eller vedtak i medhald av lova blir følgde, kan kommunen gjere vedtak om tvangsmulkt til kommunen. I vedtaket skal det givast ein frist for retting av forholdet. Tvangsmulkta byrjar å gjelde først dersom forholdet ikkje er retta innan fristen.</article><article class="legalP" id="paragraf-16-ledd-2">Kommunen kan ikkje gjere vedtak om tvangsmulkt for forhold i strid med §§ 7 eller 8 utan at det på førehand er gjort enkeltvedtak etter § 7 tredje ledd eller § 8 andre ledd eller gitt pålegg i medhald av § 14 om retting av forholdet.</article><article class="legalP" id="paragraf-16-ledd-3">Vedtak om tvangsmulkt er tvangsgrunnlag for utlegg.</article></article><article class="legalArticle" data-lovdata-URL="LTI/lov/2025-06-06-26/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Når krav skal rettast mot festaren av grunnen</span></h2><article class="legalP" id="paragraf-17-ledd-1">Dersom ikkje anna er avtala, skal krav som etter §§ 4, 7, 8, 11, 12, 14, 15 og 16 blir retta mot eigaren av eigedomen, i staden rettast mot festaren av grunnen når<ul class="defaultList"><li data-li-identifier="a." data-name="a."><article class="listArticle" id="paragraf-17-ledd-1-punkt-1"><article class="legalP" id="paragraf-17-ledd-1-punkt-1-ledd-1">festaren har arvefeste</article></article></li><li data-li-identifier="b." data-name="b."><article class="listArticle" id="paragraf-17-ledd-1-punkt-2"><article class="legalP" id="paragraf-17-ledd-1-punkt-2-ledd-1">det er att minst 30 år av festetida når kravet kjem opp</article></article></li><li data-li-identifier="c." data-name="c."><article class="listArticle" id="paragraf-17-ledd-1-punkt-3"><article class="legalP" id="paragraf-17-ledd-1-punkt-3-ledd-1">festeavtala gir festaren rett til å krevje festetida forlengd så mykje at det blir att ei festetid på minst 30 år når kravet kjem opp</article></article></li></ul></article></article><article class="legalArticle" data-lovdata-URL="LTI/lov/2025-06-06-26/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Forskrifter om nærare reglar om kommunale vass- og avløpstenester</span></h2><article class="legalP" id="paragraf-18-ledd-1">Departementet kan fastsetje utfyllande forskrifter om levering og bruk av kommunale vass- og avløpstenester.</article></article><article class="legalArticle" data-lovdata-URL="LTI/lov/2025-06-06-26/§19" data-name="§19" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Ikraftsetjing</span></h2><article class="document-change" data-document="lov/2012-03-16-12" id="paragraf-19-dokumentendring-1"><article class="change" data-repeal-part="lov/2012-03-16-12" id="paragraf-19-dokumentendring-1-endring-1"><article class="legalP" id="paragraf-19-dokumentendring-1-endring-1-ledd-1">Lova tek til å gjelde frå den tida Kongen fastset. Frå same tid blir lov 16. mars 2012 nr. 12 om kommunale vass- og avløpsanlegg oppheva.</article></article></article> <article class="legalP" id="paragraf-19-ledd-1">Forskrifter gitt i medhald av lov 16. mars 2012 nr. 12 om kommunale vass- og avløpsanlegg held frem å gjelde etter at lova her tek til å gjelde.</article></article><article class="legalArticle" data-lovdata-URL="LTI/lov/2025-06-06-26/§20" data-name="§20" id="paragraf-20"><h2 class="legalArticleHeader"><span class="legalArticleValue">§ 20</span>. <span class="legalArticleTitle">Endringar i andre lover</span></h2><article class="legalP" id="paragraf-20-ledd-1">Frå den tida lova tek til å gjelde, blir det gjort følgjande endringar i andre lover:</article> <article class="document-change" data-document="lov/1980-02-08-2" id="paragraf-20-dokumentendring-1"><article class="change" data-change-part="lov/1980-02-08-2/§6-1/ledd/2/bokstav/c" id="paragraf-20-dokumentendring-1-endring-1"><article class="defaultP"><strong>1.</strong> I lov 8. februar 1980 nr. 2 om pant skal § 6-1 andre ledd bokstav c lyde:<ul class="defaultList"><li data-li-identifier="c." data-name="c."><article class="listArticle" id="paragraf-20-dokumentendring-1-endring-1-punkt-1"><article class="legalP" id="paragraf-20-dokumentendring-1-endring-1-punkt-1-ledd-1">årsgebyr for vann og avløp etter lov om kommunale vass- og avløpsanlegg</article></article></li></ul></article></article></article> <article class="document-change" data-document="lov/1981-03-13-6" id="paragraf-20-dokumentendring-2"><article class="defaultP"><strong>2.</strong> I lov 13. mars 1981 nr. 6 om vern mot forurensninger og om avfall blir det gjort følgjande endringar:</article> <article class="change" data-change-part="lov/1981-03-13-6/§21" id="paragraf-20-dokumentendring-2-endring-1"><article class="defaultP">§ 21 skal lyde:</article><article class="futureLegalArticle" data-name="§21" id="paragraf-20-dokumentendring-2-endring-1-foreslåttparagraf-1"><span class="futureLegalArticleHeader"><span class="legalArticleValue">§ 21</span>. <span class="legalArticleTitle">(definisjoner)</span></span><article class="legalP" id="paragraf-20-dokumentendring-2-endring-1-foreslåttparagraf-1-ledd-1">Med avløpsanlegg forstås anlegg som er etablert for transport og behandling av avløpsvann.</article><article class="legalP" id="paragraf-20-dokumentendring-2-endring-1-foreslåttparagraf-1-ledd-2">Med avløpsvann forstås både sanitært og industrielt avløpsvann og overvann.</article><article class="legalP" id="paragraf-20-dokumentendring-2-endring-1-foreslåttparagraf-1-ledd-3">Med overvann forstås vann som renner av på overflaten som følge av regn og smeltevann.</article></article></article> <article class="change" data-add-new-part="lov/1981-03-13-6/§22a" id="paragraf-20-dokumentendring-2-endring-2"><article class="defaultP">Ny § 22 a skal lyde:</article><article class="futureLegalArticle" data-name="§22a" id="paragraf-20-dokumentendring-2-endring-2-foreslåttparagraf-1"><span class="futureLegalArticleHeader"><span class="legalArticleValue">§ 22 a</span>. <span class="legalArticleTitle">(pålegg om frakobling av overvann og overvannstiltak)</span></span><article class="legalP" id="paragraf-20-dokumentendring-2-endring-2-foreslåttparagraf-1-ledd-1">Når det er nødvendig for å avlaste et kommunalt avløpsanlegg, kan kommunen pålegge eieren av en eiendom som er tilknyttet et kommunalt avløpsanlegg, å koble overvann helt eller delvis fra avløpsanlegget eller fordrøye overvannet før påslipp til avløpsanlegget. Det kan bare gis slikt pålegg dersom overvannet kan håndteres på annen forsvarlig måte.</article><article class="legalP" id="paragraf-20-dokumentendring-2-endring-2-foreslåttparagraf-1-ledd-2">Dersom det er nødvendig for å sikre forsvarlig håndtering av overvannet ved pålegg etter første ledd, kan kommunen pålegge eieren å sørge for tiltak som med rimelighet kan kreves for å håndtere overvannet på egen eiendom eller å lede overvannet til et annet avløpsanlegg eller en alternativ avrenningsvei.</article><article class="legalP" id="paragraf-20-dokumentendring-2-endring-2-foreslåttparagraf-1-ledd-3">Dersom ikke annet er avtalt, skal et pålegg etter første og andre ledd rettes mot festeren av eiendommen istedenfor eieren når<ul class="defaultList"><li data-li-identifier="a." data-name="a."><article class="listArticle" id="paragraf-20-dokumentendring-2-endring-2-foreslåttparagraf-1-ledd-3-punkt-1"><article class="legalP" id="paragraf-20-dokumentendring-2-endring-2-foreslåttparagraf-1-ledd-3-punkt-1-ledd-1">festeren har arvefeste</article></article></li><li data-li-identifier="b." data-name="b."><article class="listArticle" id="paragraf-20-dokumentendring-2-endring-2-foreslåttparagraf-1-ledd-3-punkt-2"><article class="legalP" id="paragraf-20-dokumentendring-2-endring-2-foreslåttparagraf-1-ledd-3-punkt-2-ledd-1">det er igjen minst 30 år av festetiden når pålegget blir gitt</article></article></li><li data-li-identifier="c." data-name="c."><article class="listArticle" id="paragraf-20-dokumentendring-2-endring-2-foreslåttparagraf-1-ledd-3-punkt-3"><article class="legalP" id="paragraf-20-dokumentendring-2-endring-2-foreslåttparagraf-1-ledd-3-punkt-3-ledd-1">avtalen gir festeren rett til å kreve festetiden forlenget så mye at det er igjen en festetid på minst 30 år når pålegget blir gitt</article></article></li></ul></article></article></article> <article class="change" data-change-part="lov/1981-03-13-6/§23/ledd/3" id="paragraf-20-dokumentendring-2-endring-3"><article class="defaultP">§ 23 tredje ledd skal lyde:</article><article class="legalP" id="paragraf-20-dokumentendring-2-endring-3-ledd-1">Skjer tilknytning til kommunal avløpsledning, betales tilknytningsavgift etter lov om kommunale vass- og avløpsanlegg. Skjer tilknytning til privat avløpsanlegg, kan eieren av anlegget kreve at vedkommende foretar eller betaler de utvidelser og forandringer av avløpsanlegget som tilknytningen gjør nødvendig, eller at det blir stilt sikkerhet for dette. Eieren kan også kreve refusjon for anleggsutgiftene i samsvar med plan- og bygningsloven. Kostnadene ved underskjønnet skal bæres av den som blir tilknyttet anlegget.</article></article></article></article></main></body></html>