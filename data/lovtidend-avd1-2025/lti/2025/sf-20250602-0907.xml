<!DOCTYPE html><html lang="nb"><head><title>Forskrift om endring i utlendingsforskriften (bruk av biometri i forbindelse med reisedokumenter og oppholdskort, slettefrister m.m.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-06-02-907</dd><dt class="dokid">DokumentID</dt><dd class="dokid">LTI/forskrift/2025-06-02-907</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Innvandringsavdelingen</li></ul></dd><dt class="dateInForce">I kraft fra</dt><dd class="dateInForce">2025-06-02</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-10-15-1286</li></ul></dd><dt class="basedOn">Hjemmel</dt><dd class="basedOn"><ul><li>lov/2008-05-15-35/§64</li><li>lov/2008-05-15-35/§100</li><li>lov/2008-05-15-35/§118</li><li>lov/2008-05-15-35/§139</li><li>forskrift/2009-10-09-1260</li><li>forskrift/2009-12-18-1582</li></ul></dd><dt class="dateOfPublication">Kunngjort</dt><dd class="dateOfPublication">2025-06-02 14:10</dd><dt class="journalNumber">Journalnummer</dt><dd class="journalNumber">2025-0535</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="titleShort">Korttittel</dt><dd class="titleShort">Endr. i utlendingsforskriften</dd><dt class="title">Tittel</dt><dd class="title">Forskrift om endring i utlendingsforskriften (bruk av biometri i forbindelse med reisedokumenter og oppholdskort, slettefrister m.m.)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 2. juni 2025 med hjemmel i lov 15. mai 2008 nr. 35 om utlendingers adgang til riket og deres opphold her (utlendingsloven) §§ 64, 100, 118 og 139, jf. delegeringsvedtak 9. oktober 2009 nr. 1260 og omorganiseringsvedtak 18. desember 2009 nr. 1582.</dd><dt class="refid">RefID</dt><dd class="refid">forskrift/2025-06-02-907</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i utlendingsforskriften (bruk av biometri i forbindelse med reisedokumenter og oppholdskort, slettefrister m.m.)<ul class="tocSubUl"><li>I<ul class="tocSubUl"><li>§ 12-18. Plikt til å skaffe nytt oppholdskort</li><li>§ 18-4. Sletting av fingeravtrykk og ansiktsfoto</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-06-02-907" id="dokument"><h1>Forskrift om endring i utlendingsforskriften (bruk av biometri i forbindelse med reisedokumenter og oppholdskort, slettefrister m.m.)</h1><section class="section" data-name="kapI" id="kapittel-1" data-lovdata-URL="LTI/forskrift/2025-06-02-907/KAPITTEL_1"><h2 data-text-align="center">I</h2><article class="defaultP">I forskrift 15. oktober 2009 nr. 1286 om utlendingers adgang til riket og deres opphold her (utlendingsforskriften) gjøres følgende endringer:</article> <article class="defaultP" margin-top="true">Utlendingsforskriften § 1-5A andre ledd skal lyde:</article><article class="legalP" id="kapittel-1-ledd-1">Reglene i forskriftens § 12-16 om plikt til å legge fram oppholdskort, § 12-17 om plikt til å ta vare på oppholdskort, melding ved tap av kort mv. og § 12-18 om plikt til å skaffe nytt oppholdskort gjelder ikke for personell ved utenlandsk representasjon som nevnt i første ledd.</article> <article class="defaultP" margin-top="true">Utlendingsforskriften § 12-11 tredje ledd skal lyde:</article><article class="legalP" id="kapittel-1-ledd-2">Søknaden skal fremmes på fastsatt skjema eller i henhold til retningslinjer fastsatt av Utlendingsdirektoratet. Det skal opptas ansiktsfoto, fingeravtrykk og signatur av søkeren. Biometrisk personinformasjon opptatt etter annet punktum skal lagres i utlendingsregisteret. Ansiktsfoto, fingeravtrykk og signatur som allerede er opptatt og lagret i utlendingsregisteret, kan benyttes til utstedelse av reisebevis eller utlendingspass ved samtidig søknad om dette. Det skal ikke tas fingeravtrykk av barn under 12 år, og barn under 10 år skal ikke avgi signatur. Utlendingsdirektoratet kan gi nærmere retningslinjer for opptak av ansiktsfoto, fingeravtrykk og signatur. Pass eller annet reisedokument søkeren er i besittelse av, må innleveres sammen med søknaden, jf. lovens § 64 tredje ledd.</article> <article class="defaultP" margin-top="true">Utlendingsforskriften § 12-18 annet punktum og tredje punktum fjernes. Bestemmelsen og overskriften skal lyde:</article><article class="futureLegalArticle" data-name="§12-18" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 12-18</span>. <span class="legalArticleTitle">Plikt til å skaffe nytt oppholdskort</span></span><article class="legalP" id="kapittel-1-foreslåttparagraf-1-ledd-1">Utlendingen plikter å anskaffe nytt oppholdskort når det gamle kortet er løpt ut. Dersom kortet er tapt eller på annen måte kommet bort, plikter utlendingen å melde fra i henhold til § 12-17 annet ledd før nytt kort kan utstedes.</article></article> <article class="defaultP" margin-top="true">Utlendingsforskriften § 17-11a annet ledd oppheves. Nåværende tredje ledd blir annet ledd.</article> <article class="defaultP" margin-top="true">Utlendingsforskriften § 18-3 fjerde ledd skal lyde:</article><article class="legalP" id="kapittel-1-ledd-3">Fingeravtrykk fra personer som er gitt norsk statsborgerskap kan ikke utleveres til politiet etter bestemmelsen i utlendingsloven § 100 annet ledd om utlevering i forbindelse med straffesaksetterforskning.</article> <article class="defaultP" margin-top="true">Utlendingsforskriften § 18-4 skal lyde:</article><article class="futureLegalArticle" data-name="§18-4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 18-4</span>. <span class="legalArticleTitle">Sletting av fingeravtrykk og ansiktsfoto</span></span><article class="legalP" id="kapittel-1-foreslåttparagraf-2-ledd-1">Fingeravtrykk opptatt etter forskriftens § 18-1 skal slettes 20 år etter siste registrering av fingeravtrykkene i utlendingsregisteret.</article><article class="legalP" id="kapittel-1-foreslåttparagraf-2-ledd-2">Fingeravtrykk som opptas for produksjon av oppholdskort etter EØS-regelverket, jf. § 19-23 og § 19-24, skal slettes fra utlendingsregisteret når oppholdskortet er utstedt.</article><article class="legalP" id="kapittel-1-foreslåttparagraf-2-ledd-3">Fingeravtrykk av en utlending som er utvist fra riket med tidsbegrenset innreiseforbud, skal slettes 20 år etter endelig vedtak, forutsatt at vedtaket er iverksatt. Fingeravtrykkene til en utlending som er utvist med varig innreiseforbud, slettes når fortsatt lagring ikke lenger er nødvendig ut fra formålet de er innhentet for, jf. personvernforordningen artikkel 5 nr. 1 bokstav e.</article><article class="legalP" id="kapittel-1-foreslåttparagraf-2-ledd-4">I tilfeller hvor grunnleggende nasjonale interesser gjør seg gjeldende, gjelder § 19A-6.</article><article class="legalP" id="kapittel-1-foreslåttparagraf-2-ledd-5">Ansiktsfoto skal slettes når fortsatt lagring ikke lenger er nødvendig ut fra formålet opplysningene er innhentet for, jf. personvernforordningen artikkel 5 nr. 1 bokstav e.</article><article class="legalP" id="kapittel-1-foreslåttparagraf-2-ledd-6">Sletting skal skje i samsvar med arkivloven.</article></article> <article class="defaultP" margin-top="true">Utlendingsforskriften § 19-23 femte ledd siste punktum skal lyde:</article><article class="legalP" id="kapittel-1-ledd-4">Forskriftens § 12-16 om plikt til å legge frem oppholdskort, § 12-17 om plikt til å ta vare på oppholdskort, melding ved tap av kort mv., § 12-18 om plikt til å skaffe nytt oppholdskort og § 17-11a om gebyr gjelder tilsvarende.</article> <article class="defaultP" margin-top="true">Utlendingsforskriften § 19-24 fjerde ledd siste punktum skal lyde:</article><article class="legalP" id="kapittel-1-ledd-5">Forskriftens § 12-16 om plikt til å legge frem oppholdskort, § 12-17 om plikt til å ta vare på oppholdskort, melding ved tap av kort mv., § 12-18 om plikt til å skaffe nytt oppholdskort og § 17-11a om gebyr gjelder tilsvarende.</article> <article class="defaultP" margin-top="true">Utlendingsforskriften § 19-26 annet ledd skal lyde:</article><article class="legalP" id="kapittel-1-ledd-6">Søknad om varig oppholdskort fremmes innen utløpet av oppholdskortets varighet. Varig oppholdskort med biometrisk personinformasjon, jf. lovens § 64a, § 100a og § 100b skal som hovedregel utstedes vederlagsfritt innen seks måneder etter at fullstendig søknad er levert. Varig oppholdskort er gyldig for 10 år. Forskriftens § 12-16 om plikt til å legge frem oppholdskort, § 12-17 om plikt til å ta vare på oppholdskort, melding ved tap av kort mv., § 12-18 om plikt til å skaffe nytt oppholdskort og § 17-11a om gebyr gjelder tilsvarende.</article></section><section class="section" data-name="kapII" id="kapittel-2" data-lovdata-URL="LTI/forskrift/2025-06-02-907/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>