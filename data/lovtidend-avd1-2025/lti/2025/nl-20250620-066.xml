<!DOCTYPE html><html lang="nb"><head><title>Lov om informasjonstilgang m.m. for Utvalget for evaluering av etterretningstjenesteloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2025-06-20-66</dd><dt class="dokid">DokumentID</dt><dd class="dokid">LTI/lov/2025-06-20-66</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="dateInForce">I kraft fra</dt><dd class="dateInForce">2025-06-20</dd><dt class="changesToDocuments">Endrer</dt><dd class="changesToDocuments"><ul><li>lov/2023-11-24-85</li></ul></dd><dt class="legalArea">Rettsområde</dt><dd class="legalArea"><ul><li>IKT- og medierett &gt; Personopplysninger</li> <li>IKT- og medierett &gt; Telekommunikasjon</li> <li>Kultur, idrett og underholdning &gt; Arkiv</li> <li>Stats-, statsforfatnings- og statsborgerrett &gt; Forsvaret</li></ul></dd><dt class="dateOfPublication">Kunngjort</dt><dd class="dateOfPublication">2025-06-20 12:45</dd><dt class="journalNumber">Journalnummer</dt><dd class="journalNumber">2025-0658</dd><dt class="titleShort">Korttittel</dt><dd class="titleShort">Lov om informasjonstilgang, evaluering av etterretningstjenesteloven</dd><dt class="title">Tittel</dt><dd class="title">Lov om informasjonstilgang m.m. for Utvalget for evaluering av etterretningstjenesteloven</dd><dt class="miscInformation">Annet om dokumentet</dt><dd class="miscInformation">Prop. 127 L (2024–2025), Innst. 440 L (2024–2025), Lovvedtak 121 (2024–2025). Stortingets første og andre gangs behandling hhv. 11. og 16. juni 2025. Fremmet av Forsvarsdepartementet.</dd><dt class="refid">RefID</dt><dd class="refid">lov/2025-06-20-66</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om informasjonstilgang m.m. for Utvalget for evaluering av etterretningstjenesteloven<ul class="tocSubUl"><li>§ 1. Formålet med loven</li><li>§ 2. Adgang til å innhente informasjon uten hinder av taushetsplikt</li><li>§ 3. Taushetsplikt</li><li>§ 4. Behandling av personopplysninger</li><li>§ 5. Ikrafttredelse og opphør</li><li>§ 6. Endringer i andre lover</li></ul></li></ul></dd></dl></header><main class="documentBody" data-lovdata-URL="LTI/lov/2025-06-20-66" id="dokument"><h1>Lov om informasjonstilgang m.m. for Utvalget for evaluering av etterretningstjenesteloven</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 24. november 2023 nr. 85 om militær politimyndighet (militærpolitiloven).</article></article></li></ul></article><article class="legalArticle" data-lovdata-URL="LTI/lov/2025-06-20-66/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formålet med loven</span></h2><article class="legalP" id="paragraf-1-ledd-1">Formålet med loven er å gi Utvalget for evaluering av etterretningstjenesteloven tilgang til opplysninger som er nødvendige for å få utført utvalgets arbeid i henhold til mandatet, og å gi utvalget adgang til å behandle disse opplysningene.</article></article><article class="legalArticle" data-lovdata-URL="LTI/lov/2025-06-20-66/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Adgang til å innhente informasjon uten hinder av taushetsplikt</span></h2><article class="legalP" id="paragraf-2-ledd-1">EOS-utvalget, domstolene, Etterretningstjenesten og andre offentlige og private virksomheter, også ekomtilbydere som nevnt i etterretningstjenesteloven § 7-2 første ledd, kan uten hinder av taushetsplikt gi Utvalget for evaluering av etterretningstjenesteloven de opplysningene som er nødvendige for at utvalget skal kunne utføre sine oppgaver. Unntaket fra taushetsplikt i ekomloven § 3-10 første ledd omfatter kun opplysninger om tekniske innretninger og fremgangsmåter.</article><article class="legalP" id="paragraf-2-ledd-2">Utvalget skal iaktta hensynet til rikets sikkerhet og fremmede makter og ikke søke innsyn i sikkerhetsgradert informasjon i større utstrekning enn nødvendig.</article><article class="legalP" id="paragraf-2-ledd-3">Utvalget skal ikke søke innsyn i personopplysninger i større utstrekning enn nødvendig.</article></article><article class="legalArticle" data-lovdata-URL="LTI/lov/2025-06-20-66/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Taushetsplikt</span></h2><article class="legalP" id="paragraf-3-ledd-1">Medlemmene i Utvalget for evaluering av etterretningstjenesteloven og enhver som utfører tjeneste eller arbeid for utvalget, har taushetsplikt etter forvaltningsloven §§ 13 til 13 g. Forvaltningsloven § 13 b første ledd nr. 6 gjelder ikke.</article><article class="legalP" id="paragraf-3-ledd-2">Når personer som nevnt i første ledd mottar opplysninger som er undergitt strengere regler om taushetsplikt enn det som følger av forvaltningsloven, skal de strengere reglene gjelde. Det samme gjelder etter at materialet er avlevert til arkivdepot for de som er ansatt i eller som utfører arbeid eller tjeneste for arkivdepotet.</article><article class="legalP" id="paragraf-3-ledd-3">Taushetsplikten er ikke til hinder for at utvalget avgir en ugradert evalueringsrapport.</article></article><article class="legalArticle" data-lovdata-URL="LTI/lov/2025-06-20-66/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Behandling av personopplysninger</span></h2><article class="legalP" id="paragraf-4-ledd-1">Utvalget for evaluering av etterretningstjenesteloven kan behandle personopplysninger når det er nødvendig for utvalgets evalueringsarbeid.</article><article class="legalP" id="paragraf-4-ledd-2">Utvalget for evaluering av etterretningstjenesteloven er behandlingsansvarlig frem til utvalget har avsluttet sitt arbeid. Arkivdepot er behandlingsansvarlig for personopplysninger i materiale som avleveres dit.</article></article><article class="legalArticle" data-lovdata-URL="LTI/lov/2025-06-20-66/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse og opphør</span></h2><article class="legalP" id="paragraf-5-ledd-1">Loven trer i kraft straks.</article><article class="legalP" id="paragraf-5-ledd-2">§ 2 og § 4 første ledd oppheves når Utvalget for evaluering av etterretningstjenesteloven har avsluttet sitt arbeid, og § 4 andre ledd blir da første ledd.</article></article><article class="legalArticle" data-lovdata-URL="LTI/lov/2025-06-20-66/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Endringer i andre lover</span></h2><article class="document-change" data-document="lov/2023-11-24-85" id="paragraf-6-dokumentendring-1"><article class="legalP" id="paragraf-6-dokumentendring-1-ledd-1">Fra den tiden loven trer i kraft, gjøres følgende endringer i lov 24. november 2023 nr. 85 om militær politimyndighet:</article> <article class="change" data-change-part="lov/2023-11-24-85/§16/ledd/1" id="paragraf-6-dokumentendring-1-endring-1"><article class="defaultP">§ 16 første ledd skal lyde:</article><article class="numberedLegalP" data-numerator="1" id="paragraf-6-dokumentendring-1-endring-1-nummer-1">(1) Personell med militær politimyndighet kan avvise, stanse, bortvise eller innbringe enhver person som de har politimyndighet over, og som på grunn av beruselse forårsaket av alkohol eller andre berusende eller bedøvende midler, forstyrrer den alminnelige ro og orden eller lovlig ferdsel, utgjør en fare for sikkerheten, forulemper andre eller volder fare for seg selv eller andre.</article></article> <article class="change" data-change-part="lov/2023-11-24-85/§22/ledd/1/bokstav/b" id="paragraf-6-dokumentendring-1-endring-2"><article class="defaultP">§ 22 første ledd bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="paragraf-6-dokumentendring-1-endring-2-punkt-1"><article class="legalP" id="paragraf-6-dokumentendring-1-endring-2-punkt-1-ledd-1">andre lovbrudd som bestemt av riksadvokaten dersom lovbruddet er begått i tjenesten eller i anledning tjenesten <ul class="defaultList"><li data-li-identifier="1." data-name="1."><article class="listArticle" id="paragraf-6-dokumentendring-1-endring-2-punkt-1-ledd-1-punkt-1"><article class="legalP" id="paragraf-6-dokumentendring-1-endring-2-punkt-1-ledd-1-punkt-1-ledd-1">på militært område</article></article></li><li data-li-identifier="2." data-name="2."><article class="listArticle" id="paragraf-6-dokumentendring-1-endring-2-punkt-1-ledd-1-punkt-2"><article class="legalP" id="paragraf-6-dokumentendring-1-endring-2-punkt-1-ledd-1-punkt-2-ledd-1">overfor militært personell</article></article></li><li data-li-identifier="3." data-name="3."><article class="listArticle" id="paragraf-6-dokumentendring-1-endring-2-punkt-1-ledd-1-punkt-3"><article class="legalP" id="paragraf-6-dokumentendring-1-endring-2-punkt-1-ledd-1-punkt-3-ledd-1">mot eller ved bruk av militært materiell.</article></article></li></ul></article></article></li></ul></article></article></article></article></main></body></html>