<!DOCTYPE html><html lang="nb"><head><title>Forskrift om endring i forskrift om opptak, studier og eksamener ved Universitetssenteret på Svalbard AS (Studieforskrift for UNIS)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-08-26-1746</dd><dt class="dokid">DokumentID</dt><dd class="dokid">LTI/forskrift/2025-08-26-1746</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Universitetssenteret på Svalbard AS</li></ul></dd><dt class="dateInForce">I kraft fra</dt><dd class="dateInForce">2025-08-26</dd><dt class="changesToDocuments">Endrer</dt><dd class="changesToDocuments"><ul><li>forskrift/2019-09-27-1441</li></ul></dd><dt class="basedOn">Hjemmel</dt><dd class="basedOn"><ul><li>lov/2024-03-08-9/§2-4</li><li>lov/2024-03-08-9/§3-4</li><li>lov/2024-03-08-9/§3-8</li><li>lov/2024-03-08-9/§8-1</li><li>lov/2024-03-08-9/§8-5</li><li>lov/2024-03-08-9/§9-2</li><li>lov/2024-03-08-9/§9-3</li><li>lov/2024-03-08-9/§9-4</li><li>lov/2024-03-08-9/§9-7</li><li>lov/2024-03-08-9/§11-2</li><li>lov/2024-03-08-9/§11-3</li><li>lov/2024-03-08-9/§11-4</li><li>lov/2024-03-08-9/§11-6</li><li>lov/2024-03-08-9/§11-7</li><li>lov/2024-03-08-9/§11-9</li><li>lov/2024-03-08-9/§11-10</li><li>lov/2024-03-08-9/§11-12</li><li>lov/2024-03-08-9/§12-1</li><li>lov/2024-03-08-9/§12-2</li><li>lov/2024-03-08-9/§12-3</li><li>lov/2024-03-08-9/§12-4</li><li>lov/2024-03-08-9/§12-5</li><li>lov/2024-03-08-9/§12-6</li><li>lov/2024-03-08-9/§12-8</li><li>lov/2024-03-08-9/§14-1</li></ul></dd><dt class="dateOfPublication">Kunngjort</dt><dd class="dateOfPublication">2025-08-29 15:00</dd><dt class="journalNumber">Journalnummer</dt><dd class="journalNumber">2025-1120</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="titleShort">Korttittel</dt><dd class="titleShort">Endr. i Studieforskrift for UNIS</dd><dt class="title">Tittel</dt><dd class="title">Forskrift om endring i forskrift om opptak, studier og eksamener ved Universitetssenteret på Svalbard AS (Studieforskrift for UNIS)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Universitetssenteret på Svalbard AS 26. august 2025 med hjemmel i lov 8. mars 2024 nr. 9 om universiteter og høyskoler (universitets- og høyskoleloven) § 2-4, § 3-4, § 3-8, § 8-1, § 8-5, § 9-2, § 9-3, § 9-4, § 9-7, § 11-2, § 11-3 § 11-4, § 11-6, § 11-7, § 11-9, § 11-10, § 11-12, § 12-1, § 12-2, § 12-3, § 12-4, § 12-5, § 12-6, § 12-8 og § 14-1.</dd><dt class="refid">RefID</dt><dd class="refid">forskrift/2025-08-26-1746</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak, studier og eksamener ved Universitetssenteret på Svalbard AS (Studieforskrift for UNIS)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-08-26-1746" id="dokument"><h1>Forskrift om endring i forskrift om opptak, studier og eksamener ved Universitetssenteret på Svalbard AS (Studieforskrift for UNIS)</h1><section class="section" data-name="kapI" id="kapittel-1" data-lovdata-URL="LTI/forskrift/2025-08-26-1746/KAPITTEL_1"><h2 data-text-align="center">I</h2><article class="defaultP">I forskrift 27. september 2019 nr. 1441 om opptak, studier og eksamener ved Universitetssenteret på Svalbard AS (Studieforskrift for UNIS) gjøres følgende endringer:</article> <article class="defaultP" margin-top="true">§ 2 definisjon av sensor skal lyde:</article><article class="legalP" id="kapittel-1-ledd-1"><table><tbody><tr><td data-text-align="left" data-vertical-align="top"><i>Sensor</i></td><td data-text-align="left" data-vertical-align="top">Enhver som deltar i bedømmelse av studentens prestasjoner til eksamen, oppgave eller annen vurdering, jf. universitets- og høyskolelovens § 11-7.</td></tr></tbody></table></article> <article class="defaultP" margin-top="true">§ 6 andre ledd skal lyde:</article><article class="legalP" id="kapittel-1-ledd-2">Forelesningene ved UNIS er offentlige. Administrerende direktør kan bestemme at visse forelesninger bare skal være for studenter ved UNIS eller visse grupper av studenter, i henhold til universitets- og høyskoleloven § 2-4.</article> <article class="defaultP" margin-top="true">§ 8 andre ledd skal lyde:</article><article class="legalP" id="kapittel-1-ledd-3">UNIS skal sammen med studentenes organer legge til rette for et godt læringsmiljø og god studentvelferd, jf. universitets- og høyskoleloven § 10-1.</article> <article class="defaultP" margin-top="true">§ 9 andre og tredje ledd skal lyde:</article><article class="legalP" id="kapittel-1-ledd-4">En student som har handlet på en slik måte som beskrevet i universitets- og høyskoleloven § 12-4 til § 12-8, herunder brudd på sikkerhetsinstrukser for feltarbeid og ekskursjoner samt rutiner for håndtering av våpen, kan bli bortvist fra nærmere bestemte områder ved UNIS for inntil ett år. Videre kan studenten bli utestengt fra studiet og fratatt retten til å gå opp til eksamen ved andre institusjoner under universitets- og høyskoleloven i inntil ett år.</article><article class="legalP" id="kapittel-1-ledd-5">Styret selv fatter vedtak i henhold til universitets- og høyskoleloven § 12-4, § 12-5, § 12-6 og § 12-8. Vedtak om slik reaksjon er et enkeltvedtak som kan påklages av studenten etter reglene i forvaltningsloven.</article> <article class="defaultP" margin-top="true">§ 15 skal lyde:<ul class="defaultList"><li><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">Høstsemester: 1. mars.</article></article></li><li><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">Vårsemester: 1. oktober.</article></article></li></ul></article><article class="legalP" id="kapittel-1-ledd-6">Hvis det ikke er nok kvalifiserte søkere til å fylle et emne kan UNIS forlenge søknadsfristen. Ny søknadsfrist blir fastsatt av administrerende direktør.</article><article class="defaultP">§ 20 siste ledd skal lyde:</article><article class="legalP" id="kapittel-1-ledd-7">Antall eksamensforsøk etter kravene i § 39 gjelder også for studenter som avlegger eksamen og som ikke er tatt opp til gjeldende emne.</article> <article class="defaultP" margin-top="true">Ny § 22 Digitale eksamener skal lyde:</article><article class="legalP" id="kapittel-1-ledd-8">Studentene må bruke sine egne bærbare datamaskiner under eksamen. Nødvendig programvare skal gjøres tilgjengelig for studentene i god tid før eksamen. Studentene er ansvarlige for å installere nødvendig programvare før eksamen.</article> <article class="defaultP" margin-top="true">§ 22 Trekk før eksamen blir § 23, og tredje ledd skal lyde:</article><article class="legalP" id="kapittel-1-ledd-9">Dette regnes ikke som et eksamensforsøk. Hvis en student ikke har møtt til eksamen uten å ha trukket seg innen trekkfristens utløp skal dette registreres som ikke møtt. Dette regnes som et eksamensforsøk i henhold til § 39.</article> <article class="defaultP" margin-top="true">§ 23 Særskilt tilrettelegging ved eksamen blir § 24, og tredje ledd skal lyde:</article><article class="legalP" id="kapittel-1-ledd-10">Studenter som ammer kan få ekstra tid, inntil 1 time, ved eksamen tilsvarende tiden som brukes til amming. Attest fra lege/helsesøster må fremlegges senest tre uker før aktuell eksamensdato.</article> <article class="defaultP" margin-top="true">§ 24. Eksamensspråk blir § 25.</article> <article class="defaultP" margin-top="true">§ 25. Tillatte hjelpemidler blir § 26.</article> <article class="defaultP" margin-top="true">§ 26. Karaktersystem blir § 27.</article> <article class="defaultP" margin-top="true">§ 27. Vekting og samlet karakter blir § 28.</article> <article class="defaultP" margin-top="true">§ 28. Flere vurderingsformer blir § 29.</article> <article class="defaultP" margin-top="true">§ 29 Sensur blir § 30, og første ledd skal lyde:</article><article class="legalP" id="kapittel-1-ledd-11">Ved eksamen i et emne skal det være minst to sensorer, hvorav den ene skal være ekstern, jf. § 31. Administrerende direktør kan gjøre unntak for visse typer løpende vurderinger/eksamener hvor dette kan være vanskelig å praktisere. I emner hvor flere vurderingsformer inngår, skal det være minst to sensorer på den deleksamen/vurderingsformen som i emnebeskrivelsen teller mest.</article> <article class="defaultP" margin-top="true">Tredje ledd skal lyde:</article><article class="legalP" id="kapittel-1-ledd-12">Sensuren skal foreligge innen 15 virkedager fra eksamen er avlagt, dersom ikke særlige grunner gjør det nødvendig å bruke mer tid, jf. universitets- og høyskoleloven § 11-7, fjerde ledd. Styret selv treffer beslutning om slik utsettelse i midlertidig forskrift.</article> <article class="defaultP" margin-top="true">§ 30 Ekstern sensor og krav til kvalifikasjon blir § 31, og første ledd skal lyde:</article><article class="legalP" id="kapittel-1-ledd-13">Administrerende direktør oppnevner eksterne sensorer etter forslag fra fagavdelingene, jf. universitets- og høyskolelovens § 11-7. Oppnevning skjer for perioder på 3 år.</article> <article class="defaultP" margin-top="true">§ 31 Kunngjøring av sensur blir § 32, og første ledd skal lyde:</article><article class="legalP" id="kapittel-1-ledd-14">Sensur kunngjøres digitalt. Resultatlister sendes den norske høyere utdanningsinstitusjonen hvor studenten er registrert, som har ansvar for å gjøre den enkelte students resultat tilgjengelig.</article> <article class="defaultP" margin-top="true">§ 32 Avbrutt eksamen blir § 33, og første ledd skal lyde:</article><article class="legalP" id="kapittel-1-ledd-15">Studenter som framstiller seg til eksamen, men som likevel ikke vil levere besvarelse, må fylle ut og levere trekkskjema før lokalet forlates. Avbrutt eksamen teller som ett eksamensforsøk, jf. § 39. Bestått deleksamen vil være gyldig som angitt i § 39, fjerde ledd.</article> <article class="defaultP" margin-top="true">§ 33 Akutt sykdom og andre særskilte grunner til fravær i forbindelse med eksamen blir § 34, og første ledd skal lyde:</article><article class="legalP" id="kapittel-1-ledd-16">Dersom en student ikke kan møte til eksamen på grunn av akutt sykdom eller andre særskilte grunner, gis vedkommende rett til utsatt eksamen i henhold til § 36 dersom legeattest/dokumentasjon er levert til studieavdelingen senest to virkedager etter den første eksamen som attesten/dokumentasjonen gjelder for.</article> <article class="defaultP" margin-top="true">Tredje og fjerde ledd skal lyde:</article><article class="legalP" id="kapittel-1-ledd-17">Ved vurderingsformer av flere dagers varighet (for eksempel rapporter, essay, hjemmeeksamener eller lignende), kan det i særlige tilfeller gis ekstra eksamensdager dersom studenten dokumenterer uforutsette problemer av medisinsk karakter, dødsfall i nærmeste familie, eller andre ulykkeslignende tilfeller som har inntruffet i løpet av eksamensperioden. Dersom gyldig fravær medfører at innleveringsfrist må forlenges, fastsettes en ny frist etter en skjønnsmessig vurdering. Studenter som likevel ikke klarer å fullføre med ekstra tid, gis rett til utsatt eksamen i henhold til § 36.</article><article class="legalP" id="kapittel-1-ledd-18">Gyldig forfall til eksamen etter kravene i denne bestemmelsen gjelder ikke som et eksamensforsøk, jf. § 39.</article> <article class="defaultP" margin-top="true">§ 34 Fravær ved gruppeeksamen blir § 35, og første ledd skal lyde:</article><article class="legalP" id="kapittel-1-ledd-19">En student som deltar i gruppeeksamen og får fravær i samsvar med § 34 skal anses for ikke å ha deltatt under eksamen. Dersom gruppen opprinnelig besto av inntil fire personer, skal det fastsettes ny innleveringsfrist eller nytt eksamenstidspunkt for de resterende gruppemedlemmene. Dersom gruppen besto av fem eller flere personer, skal gruppeeksamen fullføres for de resterende etter de fastsatte bestemmelsene om omfang, innleveringsfrist og eksamenstidspunkt.</article> <article class="defaultP" margin-top="true">§ 35 Adgang til utsatt eksamen blir § 36, og første ledd skal lyde:</article><article class="legalP" id="kapittel-1-ledd-20">Studenter som ikke fullfører en eksamen eller deler av eksamen og som oppfyller betingelsene i § 34 kan framstille seg til utsatt eksamen. Fraværsgrunnen skal dokumenteres som beskrevet i § 34.</article> <article class="defaultP" margin-top="true">§ 36 Adgang til kontinuasjonseksamen blir § 37, og første ledd skal lyde:</article><article class="legalP" id="kapittel-1-ledd-21">Kontinuasjonseksamen avholdes kun for studenter som ikke består siste avholdte ordinære eksamen. Studenter som anses for å ha trukket seg fra eksamen etter § 33 har ikke rett til kontinuasjonseksamen. Studentene må selv melde seg til kontinuasjonseksamen ved å kontakte studieavdelingen. Frist for oppmelding er tre uker etter kunngjøring av eksamensresultatet fra ordinær eksamen.</article> <article class="defaultP" margin-top="true">§ 37. Adgang til ekstraordinær eksamen blir § 38.</article> <article class="defaultP" margin-top="true">§ 38. Adgang til å fremstille seg til samme eksamen blir § 39.</article> <article class="defaultP" margin-top="true">§ 39 Annullering av eksamen blir § 40 og skal lyde:</article><article class="legalP" id="kapittel-1-ledd-22">Klagenemnda ved UiT – Norges arktiske universitet kan fatte vedtak om annullering av eksamen og utestengning ved fusk eller forsøk på fusk i samsvar med universitets- og høyskoleloven § 12-4.</article> <article class="defaultP" margin-top="true">Ny § 41. Fusk skal lyde:</article><article class="legalP" id="kapittel-1-ledd-23">Som fusk eller forsøk på fusk ved eksamen eller prøve regnes blant annet:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-23-punkt-1"><article class="legalP" id="kapittel-1-ledd-23-punkt-1-ledd-1">å ha ulovlige hjelpemidler tilgjengelig under eksamen</article></article></li><li data-li-identifier="b." data-name="b."><article class="listArticle" id="kapittel-1-ledd-23-punkt-2"><article class="legalP" id="kapittel-1-ledd-23-punkt-2-ledd-1">å presentere andres arbeid som sitt eget</article></article></li><li data-li-identifier="c." data-name="c."><article class="listArticle" id="kapittel-1-ledd-23-punkt-3"><article class="legalP" id="kapittel-1-ledd-23-punkt-3-ledd-1">å sitere kilder eller på annen måte benytte kilder i skriftlige arbeider uten tilstrekkelige kildehenvisninger</article></article></li><li data-li-identifier="d." data-name="d."><article class="listArticle" id="kapittel-1-ledd-23-punkt-4"><article class="legalP" id="kapittel-1-ledd-23-punkt-4-ledd-1">å levere en eksamensbesvarelse som tidligere er levert som eksamensbesvarelse ved UNIS eller andre institusjoner for høyere utdanning</article></article></li><li data-li-identifier="e." data-name="e."><article class="listArticle" id="kapittel-1-ledd-23-punkt-5"><article class="legalP" id="kapittel-1-ledd-23-punkt-5-ledd-1">ureglementert samarbeid mellom eksamenskandidater eller grupper</article></article></li><li data-li-identifier="f." data-name="f."><article class="listArticle" id="kapittel-1-ledd-23-punkt-6"><article class="legalP" id="kapittel-1-ledd-23-punkt-6-ledd-1">å handle i strid med eksamensreglementet eller på annen urettmessig måte som kan gi fordeler ved eksamen.</article></article></li></ul></article><article class="legalP" id="kapittel-1-ledd-24">Fusk eller forsøk på fusk ved obligatoriske arbeidskrav der det inngår et element av vurdering fra universitetssenterets side, følger samme bestemmelser som fusk ved eksamen.</article><article class="legalP" id="kapittel-1-ledd-25">Bestemmelsene om fusk ved eksamen gjelder også for eksamener i opplæringsdelen av et ph.d.-program.</article><article class="legalP" id="kapittel-1-ledd-26">Studenter som grovt uaktsomt eller forsettlig har fusket eller forsøkt å fuske ved eksamen, kan få eksamen annullert, utestenges fra universitetssenteret og fratas retten til å gå opp til eksamen ved alle institusjoner under universitets- og høyskoleloven i inntil ett år. For ph.d.-studenter som er ansatt ved universitetssenteret gjelder særlige regler, se universitets- og høyskoleloven § 13-1 andre ledd og § 13-2.</article><article class="legalP" id="kapittel-1-ledd-27">Annullering av eksamen som følge av fusk eller forsøk på fusk, teller som et eksamensforsøk.</article> <article class="defaultP" margin-top="true">§ 40 Klage over formelle feil ved eksamen blir § 42, og første ledd skal lyde:</article><article class="legalP" id="kapittel-1-ledd-28">Den som har vært oppe til eksamen kan klage over formelle feil i samsvar med universitets- og høyskoleloven § 11-9. Klagen må fremsettes for studieavdelingen innen tre uker etter at kandidaten ble eller burde vært kjent med det forhold som begrunner klagen.</article> <article class="defaultP" margin-top="true">§ 41. Klage over karakterfastsetting – rett til begrunnelse blir § 43.</article> <article class="defaultP" margin-top="true">Ny § 44 Hva som regnes som et eksamensforsøk skal lyde:</article><article class="legalP" id="kapittel-1-ledd-29">Følgende regnes som et eksamensforsøk:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-29-punkt-1"><article class="legalP" id="kapittel-1-ledd-29-punkt-1-ledd-1">Studenten har bestått eksamen.</article></article></li><li data-li-identifier="b." data-name="b."><article class="listArticle" id="kapittel-1-ledd-29-punkt-2"><article class="legalP" id="kapittel-1-ledd-29-punkt-2-ledd-1">Studenten har ikke bestått eksamen.</article></article></li><li data-li-identifier="c." data-name="c."><article class="listArticle" id="kapittel-1-ledd-29-punkt-3"><article class="legalP" id="kapittel-1-ledd-29-punkt-3-ledd-1">Studenten trekker seg etter fastsatt frist, jf. § 23, eller trekker seg under eksamen.</article></article></li><li data-li-identifier="d." data-name="d."><article class="listArticle" id="kapittel-1-ledd-29-punkt-4"><article class="legalP" id="kapittel-1-ledd-29-punkt-4-ledd-1">Studenten leverer ikke eksamen innen oppgitt frist.</article></article></li><li data-li-identifier="e." data-name="e."><article class="listArticle" id="kapittel-1-ledd-29-punkt-5"><article class="legalP" id="kapittel-1-ledd-29-punkt-5-ledd-1">Studenten møter ikke til eksamen.</article></article></li><li data-li-identifier="f." data-name="f."><article class="listArticle" id="kapittel-1-ledd-29-punkt-6"><article class="legalP" id="kapittel-1-ledd-29-punkt-6-ledd-1">Studenten får annullert eksamen på grunn av fusk eller forsøk på fusk.</article></article></li></ul></article> <article class="defaultP" margin-top="true">§ 42. Inhabilitet for UNIS styremedlem i klageorganet blir § 45.</article> <article class="defaultP" margin-top="true">§ 43. Unntak fra rett til innsyn i eksamensdokumenter blir § 46.</article> <article class="defaultP" margin-top="true">§ 44. Utfyllende retningslinjer blir § 47.</article> <article class="defaultP" margin-top="true">§ 45. Ikrafttredelse blir § 48.</article></section><section class="section" data-name="kapII" id="kapittel-2" data-lovdata-URL="LTI/forskrift/2025-08-26-1746/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>