<!DOCTYPE html><html lang="nb"><head><title>Forskrift om endring i spesialistforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-01-24-114</dd><dt class="dokid">DokumentID</dt><dd class="dokid">LTI/forskrift/2025-01-24-114</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helsedirektoratet</li></ul></dd><dt class="dateInForce">I kraft fra</dt><dd class="dateInForce">2025-09-01, 2026-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2016-12-08-1482</li></ul></dd><dt class="basedOn">Hjemmel</dt><dd class="basedOn"><ul><li>forskrift/2016-12-08-1482/§3</li><li>lov/1999-07-02-61/§3-5</li><li>lov/1999-07-02-64/§51</li><li>lov/2011-06-24-30/§8-1</li></ul></dd><dt class="dateOfPublication">Kunngjort</dt><dd class="dateOfPublication">2025-02-04 14:35</dd><dt class="journalNumber">Journalnummer</dt><dd class="journalNumber">2025-0091</dd><dt class="titleShort">Korttittel</dt><dd class="titleShort">Endr. i spesialistforskriften</dd><dt class="title">Tittel</dt><dd class="title">Forskrift om endring i spesialistforskriften</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helsedirektoratet 24. januar 2025 med hjemmel i forskrift 8. desember 2016 nr. 1482 om spesialistutdanning og spesialistgodkjenning for leger og tannleger (spesialistforskriften) § 3, jf. lov 2. juli 1999 nr. 61 om spesialisthelsetjenesten m.m. (spesialisthelsetjenesteloven) § 3-5, lov 2. juli 1999 nr. 64 om helsepersonell m.v. (helsepersonelloven) § 51 og lov 24. juni 2011 nr. 30 om kommunale helse- og omsorgstjenester m.m. (helse- og omsorgstjenesteloven) § 8-1.</dd><dt class="refid">RefID</dt><dd class="refid">forskrift/2025-01-24-114</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i spesialistforskriften<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-01-24-114" id="dokument"><h1>Forskrift om endring i spesialistforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2025-01-24-114/KAPITTEL_1"><h2 data-text-align="center">I</h2><article class="defaultP">I forskrift 8. desember 2016 nr. 1482 om spesialistutdanning og spesialistgodkjenning for leger og tannleger (spesialistforskriften), vedlegg 2, erstattes nåværende kapittel A med et nyformulert kapittel A:</article><span class="futuretitle" id="kapittel-1-foreslåttittel-1">A. Felles kompetansemål (FKM) del 1–3</span><span class="futuretitle" id="kapittel-1-foreslåttittel-2">A1. Innledning</span><article class="legalP" id="kapittel-1-ledd-1">Felles kompetansemål (FKM) består av læringsmål som strekker seg gjennom hele utdanningsforløpet til den enkelte lege i spesialisering (LIS). Det fremgår av denne forskrift om det enkelte læringsmål skal nås i løpet av del 1 eller del 2–3.</article><article class="legalP" id="kapittel-1-ledd-2">Læringsmålene dekker et grunnleggende sett av kompetanser alle leger må ha for å fungere optimalt i legerollen.</article><span class="futuretitle" id="kapittel-1-foreslåttittel-3">A2. Etikk</span><article class="defaultP"><i>Del 1:</i><ul class="defaultList"><li><article class="listArticle" id="kapittel-1-foreslåttittel-3-punkt-1"><article class="legalP" id="kapittel-1-foreslåttittel-3-punkt-1-ledd-1">FKMS-001:   Under supervisjon kunne identifisere, analysere og håndtere etiske utfordringer i klinisk arbeid. Kjenne til arbeidet og rollen til Klinisk etisk komité (KEK).</article></article></li></ul></article><article class="defaultP"><i>Del 2–3:</i><ul class="defaultList"><li><article class="listArticle" id="kapittel-1-foreslåttittel-3-punkt-2"><article class="legalP" id="kapittel-1-foreslåttittel-3-punkt-2-ledd-1">FKM-001:   Ha god kunnskap om og selvstendig kunne bruke etisk refleksjon til å identifisere, analysere og håndtere etiske utfordringer i eget arbeid.</article></article></li></ul></article><span class="futuretitle" id="kapittel-1-foreslåttittel-4">A3. Kommunikasjon, samvalg og helsekompetanse</span><article class="defaultP"><i>Del 1:</i><ul class="defaultList"><li><article class="listArticle" id="kapittel-1-foreslåttittel-4-punkt-1"><article class="legalP" id="kapittel-1-foreslåttittel-4-punkt-1-ledd-1">FKMS-002   Ha god kunnskap om betydningen av kommunikasjon og selvstendig kunne kommunisere med pasient, pårørende og andre samarbeidspartnere på en hensiktsmessig og profesjonell måte.</article></article></li><li><article class="listArticle" id="kapittel-1-foreslåttittel-4-punkt-2"><article class="legalP" id="kapittel-1-foreslåttittel-4-punkt-2-ledd-1">FKMS-003   Ha kunnskap om hva kompetansevurdering, veiledning og supervisjon innebærer, og under supervisjon kunne reflektere over egen læringsprosess.</article></article></li><li><article class="listArticle" id="kapittel-1-foreslåttittel-4-punkt-3"><article class="legalP" id="kapittel-1-foreslåttittel-4-punkt-3-ledd-1">FKMK-001   Ha kunnskap om begrepet samvalg, og under supervisjon kunne gjennomføre en beslutningsprosess om behandlingsalternativer hvor pasientens helsekompetanse vektlegges.</article></article></li></ul></article><article class="defaultP"><i>Del 2–3:</i><ul class="defaultList"><li><article class="listArticle" id="kapittel-1-foreslåttittel-4-punkt-4"><article class="legalP" id="kapittel-1-foreslåttittel-4-punkt-4-ledd-1">FKM-002:   Ha god kunnskap om styrker og svakheter i egne kommunikasjonsferdigheter, og selvstendig kunne endre praksis i tråd med tilbakemeldinger.</article></article></li><li><article class="listArticle" id="kapittel-1-foreslåttittel-4-punkt-5"><article class="legalP" id="kapittel-1-foreslåttittel-4-punkt-5-ledd-1">FKM-003:   Ha god kunnskap om kompetansevurdering, veiledning og supervisjon og selvstendig kunne kompetansevurdere, veilede og supervisere andre.</article></article></li><li><article class="listArticle" id="kapittel-1-foreslåttittel-4-punkt-6"><article class="legalP" id="kapittel-1-foreslåttittel-4-punkt-6-ledd-1">FKM-004:   Selvstendig kunne kommunisere om medisinsk usikkerhet og variasjon, og selvstendig kunne reflektere over kunnskapens begrensninger.</article></article></li></ul></article><span class="futuretitle" id="kapittel-1-foreslåttittel-5">A4. Opplæring av pasienter, pårørende og samarbeidspartnere</span><article class="defaultP"><i>Del 1</i>:<ul class="defaultList"><li><article class="listArticle" id="kapittel-1-foreslåttittel-5-punkt-1"><article class="legalP" id="kapittel-1-foreslåttittel-5-punkt-1-ledd-1">FKMK-002:   Under supervisjon gi opplæring til pasienter og pårørende ved bruk av kommunikative ferdigheter og med utgangspunkt i mottakers helsekompetanse</article></article></li></ul></article><article class="defaultP"><i>Del 2–3:</i><ul class="defaultList"><li><article class="listArticle" id="kapittel-1-foreslåttittel-5-punkt-2"><article class="legalP" id="kapittel-1-foreslåttittel-5-punkt-2-ledd-1">FKM-005:   Selvstendig kunne gi opplæring til pasienter, pårørende eller andre relevante samarbeidspartnere.</article></article></li></ul></article><span class="futuretitle" id="kapittel-1-foreslåttittel-6">A5. Forebygging</span><article class="defaultP"><i>Del 1:</i><ul class="defaultList"><li><article class="listArticle" id="kapittel-1-foreslåttittel-6-punkt-1"><article class="legalP" id="kapittel-1-foreslåttittel-6-punkt-1-ledd-1">FKMS-004:   Ha kunnskap om forebyggende og helsefremmende arbeid på individ- og gruppenivå, herunder: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttittel-6-punkt-1-ledd-1-punkt-1"><article class="legalP" id="kapittel-1-foreslåttittel-6-punkt-1-ledd-1-punkt-1-ledd-1">Kunnskap om hva helsefremmende arbeid innebærer.</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-6-punkt-1-ledd-1-punkt-2"><article class="legalP" id="kapittel-1-foreslåttittel-6-punkt-1-ledd-1-punkt-2-ledd-1">Kunnskap om primær-, sekundær- og tertiærforebygging.</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-6-punkt-1-ledd-1-punkt-3"><article class="legalP" id="kapittel-1-foreslåttittel-6-punkt-1-ledd-1-punkt-3-ledd-1">Kunnskap om grunnleggende smittevernsprinsipper.</article></article></li></ul></article></article></li><li><article class="listArticle" id="kapittel-1-foreslåttittel-6-punkt-2"><article class="legalP" id="kapittel-1-foreslåttittel-6-punkt-2-ledd-1">FKMK-003:   Selvstendig kunne informere om og drøfte forebygging av de vanligste livsstilssykdommene med pasienter, og selvstendig iverksette nødvendige tiltak og oppfølging.</article></article></li></ul></article><span class="futuretitle" id="kapittel-1-foreslåttittel-7">A6. Forskningsforståelse og kunnskapshåndtering</span><article class="defaultP"><i>Del 2–3:</i><ul class="defaultList"><li><article class="listArticle" id="kapittel-1-foreslåttittel-7-punkt-1"><article class="legalP" id="kapittel-1-foreslåttittel-7-punkt-1-ledd-1">FKM-006:   Ha kjennskap til kliniske studier, herunder formål, krav til godkjenning og datahåndtering og krav til informert samtykke og pasienters reservasjonsrett.</article></article></li><li><article class="listArticle" id="kapittel-1-foreslåttittel-7-punkt-2"><article class="legalP" id="kapittel-1-foreslåttittel-7-punkt-2-ledd-1">FKM-007:   Selvstendig kunne finne frem til og kritisk vurdere relevant forskning, og utfra dette selvstendig utøve kunnskapsbasert praksis og foreta faglige vurderinger.</article></article></li></ul></article><span class="futuretitle" id="kapittel-1-foreslåttittel-8">A7. Kvalitet og pasientsikkerhet</span><article class="defaultP"><i>Del 1:</i><ul class="defaultList"><li><article class="listArticle" id="kapittel-1-foreslåttittel-8-punkt-1"><article class="legalP" id="kapittel-1-foreslåttittel-8-punkt-1-ledd-1">FKMS-005:   Ha kunnskap om pasientsikkerhet og risiko ved pasientbehandling på egen arbeidsplass. Under supervisjon kunne melde fra om uønskede hendelser og pasientskader, og reflektere over mulige forbedringer.</article></article></li></ul></article><article class="defaultP"><i>Del 2–3:</i><ul class="defaultList"><li><article class="listArticle" id="kapittel-1-foreslåttittel-8-punkt-2"><article class="legalP" id="kapittel-1-foreslåttittel-8-punkt-2-ledd-1">FKM-008:   Ha god kunnskap om melde- og avvikssystemer i helsetjenesten.</article></article></li><li><article class="listArticle" id="kapittel-1-foreslåttittel-8-punkt-3"><article class="legalP" id="kapittel-1-foreslåttittel-8-punkt-3-ledd-1">FKM-009:   Ha god kunnskap om systematisk kvalitets- og forbedringsarbeid i egen virksomhet, og selvstendig kunne bidra i et forbedringsarbeid, herunder anvende verktøy og modeller for kvalitetsforbedring.</article></article></li></ul></article><span class="futuretitle" id="kapittel-1-foreslåttittel-9">A8. Lovverk og sakkyndig arbeid</span><article class="defaultP"><i>Del 1:</i><ul class="defaultList"><li><article class="listArticle" id="kapittel-1-foreslåttittel-9-punkt-1"><article class="legalP" id="kapittel-1-foreslåttittel-9-punkt-1-ledd-1">FKMK-004:   Ha god kunnskap om grunnleggende bestemmelser som regulerer plikter for helsepersonell og rettigheter for pasienter, og selvstendig anvende disse.</article></article></li><li><article class="listArticle" id="kapittel-1-foreslåttittel-9-punkt-2"><article class="legalP" id="kapittel-1-foreslåttittel-9-punkt-2-ledd-1">FKMK-005:   Ha god kunnskap om bruk av tvang og under supervisjon kunne gjennomføre tvangsinnleggelser.</article></article></li></ul></article><article class="defaultP"><i>Del 2–3:</i><ul class="defaultList"><li><article class="listArticle" id="kapittel-1-foreslåttittel-9-punkt-3"><article class="legalP" id="kapittel-1-foreslåttittel-9-punkt-3-ledd-1">FKM-010:   Ha kunnskap om sakkyndig arbeid.</article></article></li></ul></article><span class="futuretitle" id="kapittel-1-foreslåttittel-10">A9. Systemforståelse, organisasjonsutvikling, ledelse og samhandling</span><article class="defaultP"><i>Del 1:</i><ul class="defaultList"><li><article class="listArticle" id="kapittel-1-foreslåttittel-10-punkt-1"><article class="legalP" id="kapittel-1-foreslåttittel-10-punkt-1-ledd-1">FKMS-006:   Ha kjennskap til det norske helsesystemet, herunder samspillet mellom politikk, økonomi, fag og ledelse.</article></article></li><li><article class="listArticle" id="kapittel-1-foreslåttittel-10-punkt-2"><article class="legalP" id="kapittel-1-foreslåttittel-10-punkt-2-ledd-1">FKMS-007:   Selvstendig kunne samhandle med annet helsepersonell og kunne nyttiggjøre seg deres kompetanse.</article></article></li><li><article class="listArticle" id="kapittel-1-foreslåttittel-10-punkt-3"><article class="legalP" id="kapittel-1-foreslåttittel-10-punkt-3-ledd-1">FKMK-006:   Selvstendig kunne balansere rollene som behandler og som forvalter av samfunnets ressurser, herunder prioriteringsbeslutninger og over- og underbehandling.</article></article></li><li><article class="listArticle" id="kapittel-1-foreslåttittel-10-punkt-4"><article class="legalP" id="kapittel-1-foreslåttittel-10-punkt-4-ledd-1">FKMK-007:   Ha kunnskap om hvordan kommunens samfunnsmedisinske arbeid organiseres og utføres, herunder kommunens samfunnsmedisinske oppgaver som smittevern, beredskap, planarbeid, forebyggende tiltak og folkehelsearbeid.</article></article></li><li><article class="listArticle" id="kapittel-1-foreslåttittel-10-punkt-5"><article class="legalP" id="kapittel-1-foreslåttittel-10-punkt-5-ledd-1">FKMK-008:   Ha kunnskap om ulike former for pasientforløp, inkludert helhetlige og standardiserte pasientforløp, og under supervisjon kunne bidra til gode overganger mellom behandlings- og omsorgsnivå og samhandling mellom ulike aktører i helsetjenestene.</article></article></li></ul></article><article class="defaultP"><i>Del 2–3:</i><ul class="defaultList"><li><article class="listArticle" id="kapittel-1-foreslåttittel-10-punkt-6"><article class="legalP" id="kapittel-1-foreslåttittel-10-punkt-6-ledd-1">FKM-011:   Selvstendig kunne reflektere over hvordan egne holdninger, verdier og egenskaper kan påvirke arbeidsmiljøet og rollen som arbeidstaker, leder og kollega</article></article></li><li><article class="listArticle" id="kapittel-1-foreslåttittel-10-punkt-7"><article class="legalP" id="kapittel-1-foreslåttittel-10-punkt-7-ledd-1">FKM-012:   Ha kunnskap om samspillet mellom politikk, økonomi, fag og ledelse, samt behovet for prioriteringer i helsetjenesten. Ha god kunnskap om prioriteringskriteriene og selvstendig kunne anvende disse i praktisk prioriteringsarbeid.</article></article></li><li><article class="listArticle" id="kapittel-1-foreslåttittel-10-punkt-8"><article class="legalP" id="kapittel-1-foreslåttittel-10-punkt-8-ledd-1">FKM-013:   Ha god kunnskap om egen rolle i møtet med samarbeidende profesjoner og selvstendig kunne bidra til hensiktsmessig samhandling.</article></article></li><li><article class="listArticle" id="kapittel-1-foreslåttittel-10-punkt-9"><article class="legalP" id="kapittel-1-foreslåttittel-10-punkt-9-ledd-1">FKM-014:   Ha god kunnskap om egen rolle i beredskapssituasjoner på eget arbeidssted.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2025-01-24-114/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft i to bolker, som følgende:<ul class="defaultList"><li data-li-identifier="•" data-name="•"><article class="listArticle" id="kapittel-2-ledd-1-punkt-1"><article class="legalP" id="kapittel-2-ledd-1-punkt-1-ledd-1">Læringsmål merket med «Del 1» trer i kraft 1. september 2025. På samme tidspunkt slettes læringsmålene markert med «Del 1» i utgående kapittel A.</article></article></li><li data-li-identifier="•" data-name="•"><article class="listArticle" id="kapittel-2-ledd-1-punkt-2"><article class="legalP" id="kapittel-2-ledd-1-punkt-2-ledd-1">Læringsmål merket med «Del 2–3» trer i kraft 1. mars 2026. På samme tidspunkt slettes læringsmålene markert med «Del 2–3» i utgående kapittel A.</article></article></li></ul></article><article class="legalP" id="kapittel-2-ledd-2">Leger i spesialisering (LIS) som har startet del 1 sykehustjenesten før ikrafttredelsen, kan fullføre sykehustjenesten etter gammel plan for sykehus og kommune, men ikke lenger enn til 1. september 2027.</article></section></main></body></html>