<!DOCTYPE html><html lang="nb"><head><title>Forskrift om endring i forskrift om lån fra Husbanken</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-02-17-233</dd><dt class="dokid">DokumentID</dt><dd class="dokid">LTI/forskrift/2025-02-17-233</dd><dt class="ministry">Departement</dt><dd class="ministry"><ul><li>Kommunal- og distriktsdepartementet</li></ul></dd><dt class="subunit">Etat</dt><dd class="subunit"><ul><li>Bolig- og bygningsavdelingen</li></ul></dd><dt class="dateInForce">I kraft fra</dt><dd class="dateInForce">2025-02-17</dd><dt class="changesToDocuments">Endrer</dt><dd class="changesToDocuments"><ul><li>forskrift/2019-11-18-1546</li></ul></dd><dt class="basedOn">Hjemmel</dt><dd class="basedOn"><ul><li>lov/2009-05-29-30/§1</li><li>lov/2009-05-29-30/§8</li><li>lov/2009-05-29-30/§10</li><li>null</li></ul></dd><dt class="dateOfPublication">Kunngjort</dt><dd class="dateOfPublication">2025-02-19 14:10</dd><dt class="journalNumber">Journalnummer</dt><dd class="journalNumber">2025-0167</dd><dt class="title">Tittel</dt><dd class="title">Forskrift om endring i forskrift om lån fra Husbanken</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og distriktsdepartementet 17. februar 2025 med hjemmel i lov 29. mai 2009 nr. 30 om Husbanken § 1, § 8 og § 10 til oppfølging av Stortingets budsjettvedtak.</dd><dt class="refid">RefID</dt><dd class="refid">forskrift/2025-02-17-233</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om lån fra Husbanken<ul class="tocSubUl"><li>I<ul class="tocSubUl"><li>§ 7-4. Kredittvurdering og låneutmåling</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-02-17-233" id="dokument"><h1>Forskrift om endring i forskrift om lån fra Husbanken</h1><section class="section" data-name="kapI" id="kapittel-1" data-lovdata-URL="LTI/forskrift/2025-02-17-233/KAPITTEL_1"><h2 data-text-align="center">I</h2><article class="defaultP">I forskrift 18.november 2019 nr.1546 om forskrift om lån fra Husbanken gjøres følgende endring:</article> <article class="defaultP" margin-top="true">§ 7-4 skal lyde:</article><article class="futureLegalArticle" data-name="§7-4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7-4</span>. <span class="legalArticleTitle">Kredittvurdering og låneutmåling</span></span><article class="legalP" id="kapittel-1-foreslåttparagraf-1-ledd-1">Husbankens kredittvurdering er avgjørende for om Husbanken skal gi lån og avgjørende for låneutmålingen. Lån og låneutmåling til kommuner og fylkeskommuner skjer etter føringer fra departementet.</article><article class="legalP" id="kapittel-1-foreslåttparagraf-1-ledd-2">Kredittvurderingen gjøres på grunnlag av<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">betjeningsevne</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">sikkerhet</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">søkers historikk. Likt med søker regnes enhver som representerer søker utad, søkers eiere og eiernes nærstående samt selskaper e.l. med samme representants- eller eierinteresser.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-ledd-2-punkt-4"><article class="legalP" id="kapittel-1-foreslåttparagraf-1-ledd-2-punkt-4-ledd-1">godkjente prosjektkostnader, kjøpesum for boligene eller aksjekjøpesum.</article></article></li></ul></article><article class="legalP" id="kapittel-1-foreslåttparagraf-1-ledd-3">Ved lån til personkunder kan belåningsgraden på eiendommen være på inntil 90&#xa0;% av antatt eiendomsverdi.</article><article class="legalP" id="kapittel-1-foreslåttparagraf-1-ledd-4">Belåningsgraden på eiendommen kan være på inntil 90&#xa0;% av antatt eiendomsverdi ved lån til oppgradering av eieboliger.</article><article class="legalP" id="kapittel-1-foreslåttparagraf-1-ledd-5">Ved lån til juridiske kunder til utleieboliger kan belåningsgraden på eiendommen være på inntil 85&#xa0;% av antatt eiendomsverdi.</article><article class="legalP" id="kapittel-1-foreslåttparagraf-1-ledd-6">Når kommunen er låntaker, kan belåningsgraden på eiendommen utgjøre inntil 100&#xa0;% av antatt eiendomsverdi.</article><article class="legalP" id="kapittel-1-foreslåttparagraf-1-ledd-7">Det kan gjøres unntak fra reglene for belåningsgrad i områder av landet der private kredittinstitusjoner i liten grad finansierer nybygging, fordi markedsverdien av nybygde boliger gjennomgående er lavere enn byggekostnadene.</article><article class="legalP" id="kapittel-1-foreslåttparagraf-1-ledd-8">Om Husbanken i samme sak gir tilskudd til utleieboliger, jf. forskrift 18. desember 2017 nr. 2235, skal tilskuddet ikke anses som egenkapital ved låneutmålingen.</article><article class="legalP" id="kapittel-1-foreslåttparagraf-1-ledd-9">Husbanken krever at låntaker er hjemmelshaver til eiendommen. Dette gjelder likevel ikke når Husbanken gir lån til kjøp av alle aksjene i et eiendomsselskap etter § 3-3 første ledd bokstav b.</article><article class="legalP" id="kapittel-1-foreslåttparagraf-1-ledd-10">Mer detaljerte regler for låneutmåling og hvilke andeler av prosjektkostnadene som Husbanken kan finansiere innenfor maksimal belåningsgrad inngår i veileder.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2025-02-17-233/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>