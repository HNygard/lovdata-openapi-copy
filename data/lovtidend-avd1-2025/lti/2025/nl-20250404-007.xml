<!DOCTYPE html><html lang="nb"><head><title>Lov om endringer i utlendingsloven (tilpasninger som følge av nye SIS-forordninger mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2025-04-04-7</dd><dt class="dokid">DokumentID</dt><dd class="dokid">LTI/lov/2025-04-04-7</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2008-05-15-35</li></ul></dd><dt class="legalArea">Rettsområde</dt><dd class="legalArea"><ul><li>Utlendingsrett</li></ul></dd><dt class="dateOfPublication">Kunngjort</dt><dd class="dateOfPublication">2025-04-04 11:40</dd><dt class="journalNumber">Journalnummer</dt><dd class="journalNumber">2025-0336</dd><dt class="eeaReferences">EØS-henvisning</dt><dd class="eeaReferences">Schengen-avtalen <br />forordning (EU) 2018/1860, <br />forordning (EU) 2018/1861, <br />forordning (EU) 2018/1862.</dd><dt class="titleShort">Korttittel</dt><dd class="titleShort">Endringslov til utlendingsloven</dd><dt class="title">Tittel</dt><dd class="title">Lov om endringer i utlendingsloven (tilpasninger som følge av nye SIS-forordninger mv.)</dd><dt class="miscInformation">Annet om dokumentet</dt><dd class="miscInformation">Prop. 32 L (2024–2025), Innst. 162 L (2024–2025), Lovvedtak 38 (2024–2025). Stortingets første og andre gangs behandling hhv. 25. mars og 1. april 2025. Fremmet av Justis- og beredskapsdepartementet.</dd><dt class="refid">RefID</dt><dd class="refid">lov/2025-04-04-7</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i utlendingsloven (tilpasninger som følge av nye SIS-forordninger mv.)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2025-04-04-7" id="dokument"><h1>Lov om endringer i utlendingsloven (tilpasninger som følge av nye SIS-forordninger mv.)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 15. mai 2008 nr. 35 om utlendingers adgang til riket og deres opphold her (utlendingsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2025-04-04-7/KAPITTEL_1"><h2 data-text-align="center">I</h2><article class="document-change" data-document="lov/2008-05-15-35" id="kapittel-1-dokumentendring-1"><article class="defaultP">I lov 15. mai 2008 nr. 35 om utlendingers adgang til riket og deres opphold her gjøres følgende endringer:</article> <article class="change" data-change-part="lov/2008-05-15-35/§66/ledd/1/bokstav/a" id="kapittel-1-dokumentendring-1-endring-1"><article class="defaultP">§ 66 første ledd bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-1-punkt-1"><article class="legalP" id="kapittel-1-dokumentendring-1-endring-1-punkt-1-ledd-1">når utlendingen grovt eller gjentatte ganger har overtrådt en eller flere bestemmelser i loven her eller grenseloven, forsettlig eller grovt uaktsomt har gitt vesentlig uriktige eller åpenbart villedende opplysninger i en sak etter loven, eller unndrar seg gjennomføringen av et vedtak som pålegger en utreiseplikt, jf. § 90,</article></article></li></ul></article></article> <article class="change" data-change-part="lov/2008-05-15-35/§66/ledd/2" id="kapittel-1-dokumentendring-1-endring-2"><article class="defaultP">§ 66 annet ledd skal lyde:</article><article class="legalP" id="kapittel-1-dokumentendring-1-endring-2-ledd-1">Med mindre det vil være et uforholdsmessig tiltak, jf. § 70, skal en utlending uten oppholdstillatelse utvises<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-2-ledd-1-punkt-1"><article class="legalP" id="kapittel-1-dokumentendring-1-endring-2-ledd-1-punkt-1-ledd-1">når utlendingen ikke har overholdt utreisefristen gitt i medhold av § 90 a, eller</article></article></li><li data-li-identifier="b." data-name="b."><article class="listArticle" id="kapittel-1-dokumentendring-1-endring-2-ledd-1-punkt-2"><article class="legalP" id="kapittel-1-dokumentendring-1-endring-2-ledd-1-punkt-2-ledd-1">når utlendingen ikke er gitt en utreisefrist <ul class="defaultList"><li data-li-identifier="1." data-name="1."><article class="listArticle" id="kapittel-1-dokumentendring-1-endring-2-ledd-1-punkt-2-ledd-1-punkt-1"><article class="legalP" id="kapittel-1-dokumentendring-1-endring-2-ledd-1-punkt-2-ledd-1-punkt-1-ledd-1">fordi det er konkrete holdepunkter for å anta at utlendingen vil unndra seg iverksettingen av vedtaket, jf. § 90 a første ledd bokstav a og § 106 d,</article></article></li><li data-li-identifier="2." data-name="2."><article class="listArticle" id="kapittel-1-dokumentendring-1-endring-2-ledd-1-punkt-2-ledd-1-punkt-2"><article class="legalP" id="kapittel-1-dokumentendring-1-endring-2-ledd-1-punkt-2-ledd-1-punkt-2-ledd-1">fordi en søknad er avslått som åpenbart grunnløs, eller som følge av vesentlig uriktige eller åpenbart villedende opplysninger, jf. § 90 a første ledd bokstav b,</article></article></li><li data-li-identifier="3." data-name="3."><article class="listArticle" id="kapittel-1-dokumentendring-1-endring-2-ledd-1-punkt-2-ledd-1-punkt-3"><article class="legalP" id="kapittel-1-dokumentendring-1-endring-2-ledd-1-punkt-2-ledd-1-punkt-3-ledd-1">fordi utlendingen er funnet å utgjøre en trussel mot offentlig orden etter § 90 a første ledd bokstav c, eller</article></article></li><li data-li-identifier="4." data-name="4."><article class="listArticle" id="kapittel-1-dokumentendring-1-endring-2-ledd-1-punkt-2-ledd-1-punkt-4"><article class="legalP" id="kapittel-1-dokumentendring-1-endring-2-ledd-1-punkt-2-ledd-1-punkt-4-ledd-1">fordi utlendingen er funnet å utgjøre en trussel mot grunnleggende nasjonale interesser etter § 129 femte ledd.</article></article></li></ul></article></article></li></ul></article></article> <article class="change" data-change-part="lov/2008-05-15-35/§71" id="kapittel-1-dokumentendring-1-endring-3"><article class="defaultP">§ 71 skal lyde:</article><article class="futureLegalArticle" data-name="§71" id="kapittel-1-dokumentendring-1-endring-3-foreslåttparagraf-1"><span class="futureLegalArticleHeader"><span class="legalArticleValue">§ 71</span>. <span class="legalArticleTitle">Utvisningens virkning og varighet</span></span><article class="legalP" id="kapittel-1-dokumentendring-1-endring-3-foreslåttparagraf-1-ledd-1">Enhver gyldig tillatelse til opphold i riket opphører å gjelde når et vedtak om utvisning er endelig. Kongen kan gi forskrift om virkningen av et vedtak om utvisning for søknader om oppholdstillatelse som ikke er avgjort på utvisningstidspunktet.</article><article class="legalP" id="kapittel-1-dokumentendring-1-endring-3-foreslåttparagraf-1-ledd-2">Utvisningen er til hinder for senere innreise i riket eller Schengen- og EU-området. Innreiseforbudet kan gjøres varig eller tidsbegrenset, men ikke for kortere tidsrom enn ett år.</article><article class="legalP" id="kapittel-1-dokumentendring-1-endring-3-foreslåttparagraf-1-ledd-3">Innreiseforbudet løper fra det tidspunktet utlendingen forlater området utreiseplikten gjelder etter § 90 første ledd. Dersom vedtaket ikke pålegger en utreiseplikt, løper innreiseforbudet fra tidspunktet for førsteinstansens vedtak.</article><article class="legalP" id="kapittel-1-dokumentendring-1-endring-3-foreslåttparagraf-1-ledd-4">Innreiseforbudet kan etter søknad oppheves dersom nye omstendigheter tilsier det. Dersom særskilte omstendigheter foreligger, kan den utviste etter søknad få adgang til riket for kortvarig besøk selv om innreiseforbudet ikke oppheves, men som regel ikke før to år er gått fra utreisen.</article><article class="legalP" id="kapittel-1-dokumentendring-1-endring-3-foreslåttparagraf-1-ledd-5">Kongen kan gi forskrift om virkningen og varigheten av utvisningen.</article></article></article> <article class="change" data-change-part="lov/2008-05-15-35/§76/ledd/2/setning/2" id="kapittel-1-dokumentendring-1-endring-4"><article class="defaultP">§ 76 annet ledd annet punktum skal lyde:</article><article class="legalP" id="kapittel-1-dokumentendring-1-endring-4-ledd-1">Departementet kan heller ikke instruere Utlendingsnemnda om lovtolkning eller skjønnsutøvelse i andre saker enn saker om returtilskudd etter § 90 g.</article></article> <article class="change" data-change-part="lov/2008-05-15-35/§84b/ledd/1/setning/1" id="kapittel-1-dokumentendring-1-endring-5"><article class="defaultP">§ 84 b første ledd første punktum skal lyde:</article><article class="legalP" id="kapittel-1-dokumentendring-1-endring-5-ledd-1">Ansatte som utfører arbeid eller tjeneste i mottak, skal etter anmodning gi utlendingsmyndighetene opplysninger om en beboer til bruk i sak etter loven her, herunder iverksetting av vedtak som pålegger en utreiseplikt, jf. § 90.</article></article> <article class="change" data-change-part="lov/2008-05-15-35/§90" id="kapittel-1-dokumentendring-1-endring-6"><article class="defaultP">§ 90 skal lyde:</article><article class="futureLegalArticle" data-name="§90" id="kapittel-1-dokumentendring-1-endring-6-foreslåttparagraf-1"><span class="futureLegalArticleHeader"><span class="legalArticleValue">§ 90</span>. <span class="legalArticleTitle">Utreiseplikt</span></span><article class="legalP" id="kapittel-1-dokumentendring-1-endring-6-foreslåttparagraf-1-ledd-1">Vedtak som pålegger en utreiseplikt, innebærer at utlendingen skal forlate riket eller Schengen- og EU-området.</article><article class="legalP" id="kapittel-1-dokumentendring-1-endring-6-foreslåttparagraf-1-ledd-2">Dersom utlendingen pålegges utreiseplikt fra Schengen- og EU-området, skal utreise skje til<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-6-foreslåttparagraf-1-ledd-2-punkt-1"><article class="legalP" id="kapittel-1-dokumentendring-1-endring-6-foreslåttparagraf-1-ledd-2-punkt-1-ledd-1">utlendingens opprinnelsesland,</article></article></li><li data-li-identifier="b." data-name="b."><article class="listArticle" id="kapittel-1-dokumentendring-1-endring-6-foreslåttparagraf-1-ledd-2-punkt-2"><article class="legalP" id="kapittel-1-dokumentendring-1-endring-6-foreslåttparagraf-1-ledd-2-punkt-2-ledd-1">et transittland i samsvar med fellesskapsavtaler eller bilaterale avtaler om tilbaketaking eller andre ordninger, eller</article></article></li><li data-li-identifier="c." data-name="c."><article class="listArticle" id="kapittel-1-dokumentendring-1-endring-6-foreslåttparagraf-1-ledd-2-punkt-3"><article class="legalP" id="kapittel-1-dokumentendring-1-endring-6-foreslåttparagraf-1-ledd-2-punkt-3-ledd-1">et annet tredjeland etter utlendingens ønske, og som vil ta imot vedkommende.</article></article></li></ul></article><article class="legalP" id="kapittel-1-dokumentendring-1-endring-6-foreslåttparagraf-1-ledd-3">Utreise kan likevel skje til et annet land, dersom utlendingen bortvises eller utvises ved Schengenyttergrensen eller på grunn av ilagt straff etter andre bestemmelser enn § 108 annet ledd.</article><article class="legalP" id="kapittel-1-dokumentendring-1-endring-6-foreslåttparagraf-1-ledd-4">Kongen kan gi nærmere regler i forskrift om utreiseplikt og hvilket land utreise skal skje til.</article></article></article> <article class="change" data-add-new-part="lov/2008-05-15-35/§90a" id="kapittel-1-dokumentendring-1-endring-7"><article class="defaultP">§ 90 a skal lyde:</article><article class="futureLegalArticle" data-name="§90a" id="kapittel-1-dokumentendring-1-endring-7-foreslåttparagraf-1"><span class="futureLegalArticleHeader"><span class="legalArticleValue">§ 90 a</span>. <span class="legalArticleTitle">Utreisefrist</span></span><article class="legalP" id="kapittel-1-dokumentendring-1-endring-7-foreslåttparagraf-1-ledd-1">Utlendingen skal gis en frist på mellom sju og tretti dager til å overholde utreiseplikten. Dersom det anses nødvendig, kan det settes en lengre frist. Det kan settes en kortere frist enn sju dager eller unnlates å gi en utreisefrist når<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-7-foreslåttparagraf-1-ledd-1-punkt-1"><article class="legalP" id="kapittel-1-dokumentendring-1-endring-7-foreslåttparagraf-1-ledd-1-punkt-1-ledd-1">det er konkrete holdepunkter for å anta at utlendingen vil unndra seg iverksettingen av vedtaket, jf. § 106 d</article></article></li><li data-li-identifier="b." data-name="b."><article class="listArticle" id="kapittel-1-dokumentendring-1-endring-7-foreslåttparagraf-1-ledd-1-punkt-2"><article class="legalP" id="kapittel-1-dokumentendring-1-endring-7-foreslåttparagraf-1-ledd-1-punkt-2-ledd-1">en søknad er avslått som åpenbart grunnløs eller som følge av vesentlig uriktige eller åpenbart villedende opplysninger</article></article></li><li data-li-identifier="c." data-name="c."><article class="listArticle" id="kapittel-1-dokumentendring-1-endring-7-foreslåttparagraf-1-ledd-1-punkt-3"><article class="legalP" id="kapittel-1-dokumentendring-1-endring-7-foreslåttparagraf-1-ledd-1-punkt-3-ledd-1">utlendingen er funnet å utgjøre en trussel mot offentlig orden</article></article></li><li data-li-identifier="d." data-name="d."><article class="listArticle" id="kapittel-1-dokumentendring-1-endring-7-foreslåttparagraf-1-ledd-1-punkt-4"><article class="legalP" id="kapittel-1-dokumentendring-1-endring-7-foreslåttparagraf-1-ledd-1-punkt-4-ledd-1">utlendingen omfattes av § 32</article></article></li><li data-li-identifier="e." data-name="e."><article class="listArticle" id="kapittel-1-dokumentendring-1-endring-7-foreslåttparagraf-1-ledd-1-punkt-5"><article class="legalP" id="kapittel-1-dokumentendring-1-endring-7-foreslåttparagraf-1-ledd-1-punkt-5-ledd-1">utlendingen bortvises eller utvises ved Schengenyttergrensen</article></article></li><li data-li-identifier="f." data-name="f."><article class="listArticle" id="kapittel-1-dokumentendring-1-endring-7-foreslåttparagraf-1-ledd-1-punkt-6"><article class="legalP" id="kapittel-1-dokumentendring-1-endring-7-foreslåttparagraf-1-ledd-1-punkt-6-ledd-1">utlendingen utvises etter § 66 første ledd bokstav b, c, e eller g, § 66 annet ledd, § 67 eller § 68.</article></article></li></ul></article><article class="legalP" id="kapittel-1-dokumentendring-1-endring-7-foreslåttparagraf-1-ledd-2">Kongen kan gi nærmere regler i forskrift om fastsettelse av utreisefrist.</article></article></article> <article class="change" data-add-new-part="lov/2008-05-15-35/§90b lov/2008-05-15-35/§90c lov/2008-05-15-35/§90d lov/2008-05-15-35/§90e lov/2008-05-15-35/§90f" id="kapittel-1-dokumentendring-1-endring-8"><article class="defaultP">Nye §§ 90 b til 90 f skal lyde:</article><article class="futureLegalArticle" data-name="§90b" id="kapittel-1-dokumentendring-1-endring-8-foreslåttparagraf-1"><span class="futureLegalArticleHeader"><span class="legalArticleValue">§ 90 b</span>. <span class="legalArticleTitle">Utreiseplikt og utreisefrist for utlendinger med oppholdstillatelse eller annet grunnlag for opphold i en Schengen- eller EU-medlemsstat</span></span><article class="legalP" id="kapittel-1-dokumentendring-1-endring-8-foreslåttparagraf-1-ledd-1">Før utlendingsmyndighetene pålegger en utlending som har oppholdstillatelse eller annet grunnlag for opphold i en Schengen- eller EU-medlemsstat, en utreiseplikt fra Schengen- og EU-området, skal utlendingen gis mulighet til å begi seg til denne medlemsstaten ved at utlendingsmyndighetene pålegger vedkommende å forlate riket umiddelbart. Dette gjelder likevel ikke dersom hensynet til nasjonal sikkerhet eller offentlig orden påkrever utreise fra Schengen- og EU-området.</article><article class="legalP" id="kapittel-1-dokumentendring-1-endring-8-foreslåttparagraf-1-ledd-2">Plikten til å gi utlendingen en mulighet til å begi seg til den medlemsstaten vedkommende har lovlig opphold i etter første ledd, gjelder ikke dersom utlendingen bortvises eller utvises ved Schengenyttergrensen eller på grunn av ilagt straff etter andre bestemmelser enn § 108 annet ledd.</article><article class="legalP" id="kapittel-1-dokumentendring-1-endring-8-foreslåttparagraf-1-ledd-3">Kongen kan gi nærmere regler i forskrift om utreiseplikt og utreisefrist for utlendinger med oppholdstillatelse eller annet grunnlag for opphold i en Schengen- eller EU-medlemsstat.</article></article><article class="futureLegalArticle" data-name="§90c" id="kapittel-1-dokumentendring-1-endring-8-foreslåttparagraf-2"><span class="futureLegalArticleHeader"><span class="legalArticleValue">§ 90 c</span>. <span class="legalArticleTitle">Tidspunktet for iverksetting av vedtak</span></span><article class="legalP" id="kapittel-1-dokumentendring-1-endring-8-foreslåttparagraf-2-ledd-1">Vedtak om bortvisning eller utvisning av en utlending som ikke har oppholdstillatelse eller oppholdsrett etter kapittel 13, eller en nordisk borger som ikke har hatt opphold i riket i mer enn tre måneder, kan iverksettes straks. Det samme gjelder vedtak om bortvisning eller utvisning av en utlending med oppholdsrett etter § 111.</article><article class="legalP" id="kapittel-1-dokumentendring-1-endring-8-foreslåttparagraf-2-ledd-2">Vedtak om avslag på søknad om første gangs oppholdstillatelse eller søknad om fornyet oppholdstillatelse fremsatt etter utløpet av fristen i § 61 sjette eller sjuende ledd, kan iverksettes før det er endelig dersom utlendingen har fått mulighet til å fremsette klage. Slikt vedtak kan tidligst iverksettes 48 timer etter at meldingen om vedtaket har kommet frem til utlendingen. Dersom søknaden anses åpenbart grunnløs, kan vedtaket likevel iverksettes så snart fristen for å begjære utsatt iverksetting er utløpt, og Utlendingsdirektoratet har tatt stilling til en eventuell begjæring.</article><article class="legalP" id="kapittel-1-dokumentendring-1-endring-8-foreslåttparagraf-2-ledd-3">Vedtak om å nekte realitetsbehandling etter § 32 første ledd bokstav a, c eller d eller femte ledd, kan iverksettes straks. Dersom det ikke er åpenbart at søknaden bør nektes realitetsbehandlet, skal utlendingen gis en frist til å begjære utsatt iverksetting. Vedtaket kan ikke iverksettes før denne fristen er utløpt, eller Utlendingsdirektoratet har tatt stilling til begjæringen. Er søknaden nektet realitetsbehandlet etter § 32 første ledd bokstav b, jf. fjerde ledd, og utlendingen har begjært utsatt iverksetting, kan vedtaket ikke iverksettes før Utlendingsnemnda har tatt stilling til begjæringen eller behandlet klagen på vedtaket.</article><article class="legalP" id="kapittel-1-dokumentendring-1-endring-8-foreslåttparagraf-2-ledd-4">Vedtak om avslag på søknad om fornyet oppholdstillatelse eller permanent oppholdstillatelse fremsatt innen utløpet av fristen i § 61 sjette eller sjuende ledd, kan ikke iverksettes før det er endelig. Tilsvarende gjelder vedtak om tilbakekall etter § 63 og vedtak om utvisning av en utlending som har oppholdstillatelse, eller en nordisk borger som har hatt opphold i riket i mer enn tre måneder. Dersom det er sannsynlig at utlendingen vil begå en straffbar handling overfor eller forfølge en annen person eller på annet vis alvorlig krenke en annen persons fred, kan vedtaket iverksettes på et tidligere tidspunkt enn det som følger av første og annet punktum.</article><article class="legalP" id="kapittel-1-dokumentendring-1-endring-8-foreslåttparagraf-2-ledd-5">Påberoper en utlending seg rett til beskyttelse, jf. § 28, eller for øvrig gir opplysninger som tyder på at vernet mot utsendelse etter § 73 vil komme til anvendelse, kan et vedtak bare iverksettes før det er endelig dersom<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-8-foreslåttparagraf-2-ledd-5-punkt-1"><article class="legalP" id="kapittel-1-dokumentendring-1-endring-8-foreslåttparagraf-2-ledd-5-punkt-1-ledd-1">søknaden om opphold er nektet realitetsbehandlet i medhold av § 32</article></article></li><li data-li-identifier="b." data-name="b."><article class="listArticle" id="kapittel-1-dokumentendring-1-endring-8-foreslåttparagraf-2-ledd-5-punkt-2"><article class="legalP" id="kapittel-1-dokumentendring-1-endring-8-foreslåttparagraf-2-ledd-5-punkt-2-ledd-1">søkeren tidligere har fått avslag på søknad om beskyttelse i et annet land, eller</article></article></li><li data-li-identifier="c." data-name="c."><article class="listArticle" id="kapittel-1-dokumentendring-1-endring-8-foreslåttparagraf-2-ledd-5-punkt-3"><article class="legalP" id="kapittel-1-dokumentendring-1-endring-8-foreslåttparagraf-2-ledd-5-punkt-3-ledd-1">vilkårene for opphold etter §§ 28 eller 73 åpenbart ikke er oppfylt.</article></article></li></ul></article><article class="legalP" id="kapittel-1-dokumentendring-1-endring-8-foreslåttparagraf-2-ledd-6">Dersom en utlending påberoper seg omstendigheter som nevnt i § 28 på tidspunktet for iverksetting av et vedtak som pålegger en utreiseplikt, jf. § 90, og det ikke fremgår at det allerede er tatt standpunkt til de påberopte forholdene, skal politiet forelegge spørsmålet om utsatt iverksetting for den myndigheten som har truffet vedtaket.</article><article class="legalP" id="kapittel-1-dokumentendring-1-endring-8-foreslåttparagraf-2-ledd-7">Beslutninger som gjelder iverksetting, regnes ikke som enkeltvedtak etter forvaltningsloven § 2 første ledd bokstav b.</article></article><article class="futureLegalArticle" data-name="§90d" id="kapittel-1-dokumentendring-1-endring-8-foreslåttparagraf-3"><span class="futureLegalArticleHeader"><span class="legalArticleValue">§ 90 d</span>. <span class="legalArticleTitle">Instruksjonsadgang om utsatt iverksetting</span></span><article class="legalP" id="kapittel-1-dokumentendring-1-endring-8-foreslåttparagraf-3-ledd-1">Utlendingsnemnda kan instruere politiet om å utsette iverksettingen av vedtak fra nemnda som pålegger en utreiseplikt, jf. § 90. Det samme gjelder vedtak fra direktoratet som pålegger en utreiseplikt, jf. § 90, på nemndas saksområde.</article><article class="legalP" id="kapittel-1-dokumentendring-1-endring-8-foreslåttparagraf-3-ledd-2">Utlendingsdirektoratet kan instruere politiet om å utsette iverksettingen av vedtak fra direktoratet som pålegger en utreiseplikt, jf. § 90.</article><article class="legalP" id="kapittel-1-dokumentendring-1-endring-8-foreslåttparagraf-3-ledd-3">Departementet kan instruere Utlendingsdirektoratet og Utlendingsnemnda om å utsette iverksettingen av en bestemt type vedtak som pålegger en utreiseplikt, jf. § 90, i påvente av endringer i lov eller forskrift.</article></article><article class="futureLegalArticle" data-name="§90e" id="kapittel-1-dokumentendring-1-endring-8-foreslåttparagraf-4"><span class="futureLegalArticleHeader"><span class="legalArticleValue">§ 90 e</span>. <span class="legalArticleTitle">Uttransportering</span></span><article class="legalP" id="kapittel-1-dokumentendring-1-endring-8-foreslåttparagraf-4-ledd-1">Politiet kan uttransportere en utlending som er pålagt en utreiseplikt, dersom utlendingen ikke overholder utreisefristen, utreisefrist ikke er gitt, eller det er konkrete holdepunkter for å anta at utlendingen ikke vil overholde utreisefristen. Politiet kan ikke med tvang uttransportere en utlending som er pålagt utreiseplikt fra riket etter § 90 b.</article><article class="legalP" id="kapittel-1-dokumentendring-1-endring-8-foreslåttparagraf-4-ledd-2">Uttransportering skal skje til det området som følger av vedtaket, jf. § 90.</article><article class="legalP" id="kapittel-1-dokumentendring-1-endring-8-foreslåttparagraf-4-ledd-3">Utlendinger som ikke har gyldig reisedokument, har plikt til å skaffe seg dette.</article><article class="legalP" id="kapittel-1-dokumentendring-1-endring-8-foreslåttparagraf-4-ledd-4">Tvungen utsendelse av en enslig mindreårig skal bare skje til et familiemedlem, en utnevnt verge eller til et annet forsvarlig omsorgstilbud.</article><article class="legalP" id="kapittel-1-dokumentendring-1-endring-8-foreslåttparagraf-4-ledd-5">Kongen kan gi forskrift om uttransportering av utlendinger som er pålagt en utreiseplikt.</article></article><article class="futureLegalArticle" data-name="§90f" id="kapittel-1-dokumentendring-1-endring-8-foreslåttparagraf-5"><span class="futureLegalArticleHeader"><span class="legalArticleValue">§ 90 f</span>. <span class="legalArticleTitle">Registrering i SIS</span></span><article class="legalP" id="kapittel-1-dokumentendring-1-endring-8-foreslåttparagraf-5-ledd-1">Melding om retur, jf. returforordningen artikkel 3, skal registreres i SIS etter reglene i returforordningen, jf. SIS-loven § 1 nr. 3, dersom det treffes et vedtak som pålegger en utreiseplikt fra Schengen- og EU-området, jf. § 90.</article><article class="legalP" id="kapittel-1-dokumentendring-1-endring-8-foreslåttparagraf-5-ledd-2">Melding om nektet innreise og opphold, jf. grensekontrollforordningen artikkel 24, skal registreres i SIS etter reglene i grensekontrollforordningen, jf. SIS-loven § 1 nr. 2, dersom<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-8-foreslåttparagraf-5-ledd-2-punkt-1"><article class="legalP" id="kapittel-1-dokumentendring-1-endring-8-foreslåttparagraf-5-ledd-2-punkt-1-ledd-1">det treffes et vedtak som innebærer nektelse av innreise og opphold fordi utlendingen anses for å utgjøre en trussel mot offentlig orden, offentlig sikkerhet eller nasjonal sikkerhet</article></article></li><li data-li-identifier="b." data-name="b."><article class="listArticle" id="kapittel-1-dokumentendring-1-endring-8-foreslåttparagraf-5-ledd-2-punkt-2"><article class="legalP" id="kapittel-1-dokumentendring-1-endring-8-foreslåttparagraf-5-ledd-2-punkt-2-ledd-1">det treffes et vedtak om utvisning som pålegger en utreiseplikt fra Schengen- og EU-området, jf. § 90.</article></article></li></ul></article><article class="legalP" id="kapittel-1-dokumentendring-1-endring-8-foreslåttparagraf-5-ledd-3">Dersom et vedtak som nevnt i første og annet ledd gjelder en utlending med gyldig oppholdstillatelse eller gyldig visum for langvarig opphold utstedt av en Schengen- eller EU-medlemsstat, skal det gjennomføres konsultasjon, jf. returforordningen artikkel 10 og grensekontrollforordningen artikkel 28, før det kan registreres en melding i SIS. Medlemsstaten utlendingen har lovlig opphold i, skal da vurdere om det er grunnlag for tilbakekall. Dersom utlendingens lovlige opphold opprettholdes, skal det ikke registreres melding i SIS.</article></article></article> <article class="change" data-move-part="lov/2008-05-15-35/§90a;;lov/2008-05-15-35/§90g" id="kapittel-1-dokumentendring-1-endring-9"><article class="defaultP">Nåværende § 90 a blir ny § 90 g.</article></article> <article class="change" data-change-part="lov/2008-05-15-35/§99/ledd/2/setning/1" id="kapittel-1-dokumentendring-1-endring-10"><article class="defaultP">§ 99 annet ledd første punktum skal lyde:</article><article class="legalP" id="kapittel-1-dokumentendring-1-endring-10-ledd-1">Det kan anvendes tvangsmidler for å sikre iverksettingen av et vedtak som pålegger en utreiseplikt, jf. § 90.</article></article> <article class="change" data-change-part="lov/2008-05-15-35/§104/ledd/2/setning/2" id="kapittel-1-dokumentendring-1-endring-11"><article class="defaultP">§ 104 annet ledd annet punktum skal lyde:</article><article class="legalP" id="kapittel-1-dokumentendring-1-endring-11-ledd-1">Dette gjelder også under behandlingen av en sak som kan føre til et vedtak som pålegger en utreiseplikt, jf. § 90.</article></article> <article class="change" data-change-part="lov/2008-05-15-35/§105/ledd/1/bokstav/b/setning/1" id="kapittel-1-dokumentendring-1-endring-12"><article class="defaultP">§ 105 første ledd bokstav b første punktum skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-dokumentendring-1-endring-12-punkt-1"><article class="legalP" id="kapittel-1-dokumentendring-1-endring-12-punkt-1-ledd-1">det er konkrete holdepunkter for å anta at utlendingen vil unndra seg iverksettingen av et vedtak som pålegger en utreiseplikt, jf. § 90.</article></article></li></ul></article></article> <article class="change" data-change-part="lov/2008-05-15-35/§106/ledd/1/bokstav/b/setning/1" id="kapittel-1-dokumentendring-1-endring-13"><article class="defaultP">§ 106 første ledd bokstav b første punktum skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-dokumentendring-1-endring-13-punkt-1"><article class="legalP" id="kapittel-1-dokumentendring-1-endring-13-punkt-1-ledd-1">det er konkrete holdepunkter for å anta at utlendingen vil unndra seg iverksettingen av et vedtak som pålegger en utreiseplikt, jf. § 90.</article></article></li></ul></article></article> <article class="change" data-change-part="lov/2008-05-15-35/§106/ledd/1/bokstav/d/setning/1" id="kapittel-1-dokumentendring-1-endring-14"><article class="defaultP">§ 106 første ledd bokstav d første punktum skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-1-dokumentendring-1-endring-14-punkt-1"><article class="legalP" id="kapittel-1-dokumentendring-1-endring-14-punkt-1-ledd-1">det er truffet vedtak om utvisning og vedtaket er endelig eller det er ikke gitt utsatt iverksettelse i forbindelse med klage, jf. § 90 c.</article></article></li></ul></article></article> <article class="change" data-change-part="lov/2008-05-15-35/§106a/ledd/5/bokstav/a" id="kapittel-1-dokumentendring-1-endring-15"><article class="defaultP">§ 106 a femte ledd bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-15-punkt-1"><article class="legalP" id="kapittel-1-dokumentendring-1-endring-15-punkt-1-ledd-1">en utlending som er utvist, og ikke er gitt utreisefrist i medhold av § 90 a, pågripes ved løslatelse fra soning av dom,</article></article></li></ul></article></article> <article class="change" data-change-part="lov/2008-05-15-35/§106d/ledd/1/bokstav/a" id="kapittel-1-dokumentendring-1-endring-16"><article class="defaultP">§ 106 d første ledd bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-16-punkt-1"><article class="legalP" id="kapittel-1-dokumentendring-1-endring-16-punkt-1-ledd-1">utlendingen har unndratt seg iverksetting av et vedtak som pålegger en utreiseplikt, jf. § 90, herunder ikke overholdt en utreisefrist,</article></article></li></ul></article></article> <article class="change" data-change-part="lov/2008-05-15-35/§106d/ledd/1/bokstav/b" id="kapittel-1-dokumentendring-1-endring-17"><article class="defaultP">§ 106 d første ledd bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-dokumentendring-1-endring-17-punkt-1"><article class="legalP" id="kapittel-1-dokumentendring-1-endring-17-punkt-1-ledd-1">utlendingen uttrykkelig har motsatt seg en utreiseplikt, jf. § 90,</article></article></li></ul></article></article> <article class="change" data-change-part="lov/2008-05-15-35/§106d/ledd/1/bokstav/l" id="kapittel-1-dokumentendring-1-endring-18"><article class="defaultP">§ 106 d første ledd bokstav l skal lyde:<ul class="defaultList"><li data-li-identifier="l." data-name="l."><article class="listArticle" id="kapittel-1-dokumentendring-1-endring-18-punkt-1"><article class="legalP" id="kapittel-1-dokumentendring-1-endring-18-punkt-1-ledd-1">utlendingens søknad om oppholdstillatelse er avslått som åpenbart grunnløs, jf. § 90 a første ledd bokstav b.</article></article></li></ul></article></article> <article class="change" data-change-part="lov/2008-05-15-35/§107/ledd/4" id="kapittel-1-dokumentendring-1-endring-19"><article class="defaultP">§ 107 fjerde ledd innledningen skal lyde:</article><article class="legalP" id="kapittel-1-dokumentendring-1-endring-19-ledd-1">Når det er nødvendig for å opprettholde ro, orden eller sikkerhet, eller sikre iverksetting av et vedtak som pålegger en utreiseplikt, jf. § 90, kan politiet</article></article> <article class="change" data-change-part="lov/2008-05-15-35/§107/ledd/5" id="kapittel-1-dokumentendring-1-endring-20"><article class="defaultP">§ 107 femte ledd innledningen skal lyde:</article><article class="legalP" id="kapittel-1-dokumentendring-1-endring-20-ledd-1">Når det er strengt nødvendig for å opprettholde ro, orden eller sikkerhet, eller sikre iverksetting av et vedtak som pålegger en utreiseplikt, jf. § 90, og andre, mindre inngripende tiltak forgjeves har vært forsøkt eller åpenbart vil være utilstrekkelig, kan politiet</article></article> <article class="change" data-change-part="lov/2008-05-15-35/§108/ledd/2/bokstav/a" id="kapittel-1-dokumentendring-1-endring-21"><article class="defaultP">I § 108 annet ledd bokstav a erstattes henvisningen til § 90 sjette ledd med § 90 a.</article></article> <article class="change" data-change-part="lov/2008-05-15-35/§108/ledd/3/bokstav/e" id="kapittel-1-dokumentendring-1-endring-22"><article class="defaultP">§ 108 tredje ledd bokstav e skal lyde:<ul class="defaultList"><li data-li-identifier="e." data-name="e."><article class="listArticle" id="kapittel-1-dokumentendring-1-endring-22-punkt-1"><article class="legalP" id="kapittel-1-dokumentendring-1-endring-22-punkt-1-ledd-1">forsettlig eller uaktsomt reiser inn i Norge i strid med et innreiseforbud etter § 71 annet ledd eller § 124 første ledd. Overtredelsen straffes likevel bare med bot, med mindre vedkommende er utvist på grunn av ilagt straff etter andre bestemmelser enn annet ledd, utreise fra Schengen- og EU-området har funnet sted eller returprosedyrer er anvendt uten at utreise fra Schengen- og EU-området har funnet sted,</article></article></li></ul></article></article> <article class="change" data-change-part="lov/2008-05-15-35/§129/ledd/5" id="kapittel-1-dokumentendring-1-endring-23"><article class="defaultP">§ 129 femte ledd skal lyde:</article><article class="legalP" id="kapittel-1-dokumentendring-1-endring-23-ledd-1">Dersom utlendingen er funnet å utgjøre en trussel mot grunnleggende nasjonale interesser, kan det settes en kortere utreisefrist enn sju dager, jf. § 90 a første ledd, og det kan besluttes at vedtaket skal iverksettes straks, jf. § 90 c.</article></article> <article class="change" data-change-part="lov/2008-05-15-35/§130/ledd/1/bokstav/b" id="kapittel-1-dokumentendring-1-endring-24"><article class="defaultP">§ 130 første ledd bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-dokumentendring-1-endring-24-punkt-1"><article class="legalP" id="kapittel-1-dokumentendring-1-endring-24-punkt-1-ledd-1">ikke har innrettet seg etter et vedtak som pålegger en utreiseplikt, jf. § 90, eller tvangsretur for øvrig ikke lar seg gjennomføre.</article></article></li></ul></article></article></article></section><section class="section" data-name="kapII" id="kapittel-2" data-lovdata-URL="LTI/lov/2025-04-04-7/KAPITTEL_2"><h2 data-text-align="center">II</h2><ul class="defaultList"><li data-li-identifier="1." data-name="1."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Loven gjelder fra den tiden Kongen bestemmer. Kongen kan bestemme at de ulike bestemmelsene skal begynne å gjelde til ulik tid.</article></article></li><li data-li-identifier="2." data-name="2."><article class="listArticle" id="kapittel-2-punkt-2"><article class="legalP" id="kapittel-2-punkt-2-ledd-1">Kongen kan fastsette overgangsregler.</article></article></li></ul></section></main></body></html>