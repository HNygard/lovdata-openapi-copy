<!DOCTYPE html><html lang="nb"><head><title>Forskrift om endring i forskrift om sikkerhetsklarering og annen klarering (klareringsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-06-20-1133</dd><dt class="dokid">DokumentID</dt><dd class="dokid">LTI/forskrift/2025-06-20-1133</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Samfunnssikkerhetsavdelingen</li></ul></dd><dt class="dateInForce">I kraft fra</dt><dd class="dateInForce">2025-06-20</dd><dt class="changesToDocuments">Endrer</dt><dd class="changesToDocuments"><ul><li>forskrift/2018-12-20-2054</li></ul></dd><dt class="basedOn">Hjemmel</dt><dd class="basedOn"><ul><li>lov/2018-06-01-24/§8-1</li></ul></dd><dt class="dateOfPublication">Kunngjort</dt><dd class="dateOfPublication">2025-06-23 10:50</dd><dt class="journalNumber">Journalnummer</dt><dd class="journalNumber">2025-0750</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="titleShort">Korttittel</dt><dd class="titleShort">Endr. i klareringsforskriften</dd><dt class="title">Tittel</dt><dd class="title">Forskrift om endring i forskrift om sikkerhetsklarering og annen klarering (klareringsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 20. juni 2025 med hjemmel i lov 1. juni 2018 nr. 24 om nasjonal sikkerhet (sikkerhetsloven) § 8-1. Fremmet av Justis- og beredskapsdepartementet.</dd><dt class="refid">RefID</dt><dd class="refid">forskrift/2025-06-20-1133</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om sikkerhetsklarering og annen klarering (klareringsforskriften)<ul class="tocSubUl"><li>I<ul class="tocSubUl"><li>§ 6. Sikkerhetsklarering – krav til egenopplysninger</li><li>§ 7. Adgangsklarering – krav til egenopplysninger</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-06-20-1133" id="dokument"><h1>Forskrift om endring i forskrift om sikkerhetsklarering og annen klarering (klareringsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2025-06-20-1133/KAPITTEL_1"><h2 data-text-align="center">I</h2><article class="defaultP">§ 1 første ledd skal lyde:</article><article class="legalP" id="kapittel-1-ledd-1">Forsvaret klarerer nødvendige personer i forsvarssektoren. Sivil klareringsmyndighet klarerer nødvendige personer i sivil sektor. Etterretningstjenesten og Politiets sikkerhetstjeneste klarerer personer i eller tilknyttet egen virksomhet.</article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Sikkerhetsklarering – krav til egenopplysninger</span></span><article class="legalP" id="kapittel-1-foreslåttparagraf-1-ledd-1">Den som skal sikkerhetsklareres, skal på skjema fastsatt av Sivil klareringsmyndighet samtykke til personkontrollen. På skjemaet kan Sivil klareringsmyndighet be den som skal klareres, opplyse om<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">personalia</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">nåværende og tidligere statsborgerskap, eventuelt om pass uten statsborgerskap</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">bostedsadresser og opphold utenfor Norge</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">sivil status og familieforhold</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1">utdanning og arbeidsforhold</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-1-ledd-1-punkt-6"><article class="legalP" id="kapittel-1-foreslåttparagraf-1-ledd-1-punkt-6-ledd-1">man har vært anmeldt, siktet eller tiltalt for straffbare forhold, eller er blitt ilagt strafferettslige og disiplinære reaksjoner i Norge eller i utlandet</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-1-ledd-1-punkt-7"><article class="legalP" id="kapittel-1-foreslåttparagraf-1-ledd-1-punkt-7-ledd-1">eiendom eller andre økonomiske interesser man har eller har hatt i utlandet</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-1-ledd-1-punkt-8"><article class="legalP" id="kapittel-1-foreslåttparagraf-1-ledd-1-punkt-8-ledd-1">man selv eller noen i nær familie som man deler bosted med, sender eller mottar penger eller andre ytelser til eller fra utlandet</article></article></li><li data-li-identifier="i." data-name="i."><article class="listArticle" id="kapittel-1-foreslåttparagraf-1-ledd-1-punkt-9"><article class="legalP" id="kapittel-1-foreslåttparagraf-1-ledd-1-punkt-9-ledd-1">tilknytning til andre stater</article></article></li><li data-li-identifier="j." data-name="j."><article class="listArticle" id="kapittel-1-foreslåttparagraf-1-ledd-1-punkt-10"><article class="legalP" id="kapittel-1-foreslåttparagraf-1-ledd-1-punkt-10-ledd-1">man har vært i kontakt med personer, organisasjoner eller grupper i Norge eller utlandet som kan ha vært involvert i organisert kriminalitet eller i spionasje, sabotasje eller terrorhandlinger</article></article></li><li data-li-identifier="k." data-name="k."><article class="listArticle" id="kapittel-1-foreslåttparagraf-1-ledd-1-punkt-11"><article class="legalP" id="kapittel-1-foreslåttparagraf-1-ledd-1-punkt-11-ledd-1">forhold som kan føre til at man selv eller nærstående, jf. § 2 bokstav a, utsettes for trusler slik at man kan bli presset til å handle i strid med nasjonale sikkerhetsinteresser</article></article></li><li data-li-identifier="l." data-name="l."><article class="listArticle" id="kapittel-1-foreslåttparagraf-1-ledd-1-punkt-12"><article class="legalP" id="kapittel-1-foreslåttparagraf-1-ledd-1-punkt-12-ledd-1">økonomiske forhold</article></article></li><li data-li-identifier="m." data-name="m."><article class="listArticle" id="kapittel-1-foreslåttparagraf-1-ledd-1-punkt-13"><article class="legalP" id="kapittel-1-foreslåttparagraf-1-ledd-1-punkt-13-ledd-1">forhold til rus- og dopingmidler</article></article></li><li data-li-identifier="n." data-name="n."><article class="listArticle" id="kapittel-1-foreslåttparagraf-1-ledd-1-punkt-14"><article class="legalP" id="kapittel-1-foreslåttparagraf-1-ledd-1-punkt-14-ledd-1">helsetilstand og bruk av medisiner</article></article></li><li data-li-identifier="o." data-name="o."><article class="listArticle" id="kapittel-1-foreslåttparagraf-1-ledd-1-punkt-15"><article class="legalP" id="kapittel-1-foreslåttparagraf-1-ledd-1-punkt-15-ledd-1">andre forhold som kan gi grunn til å frykte at man selv vil kunne opptre i strid med nasjonale sikkerhetsinteresser</article></article></li><li data-li-identifier="p." data-name="p."><article class="listArticle" id="kapittel-1-foreslåttparagraf-1-ledd-1-punkt-16"><article class="legalP" id="kapittel-1-foreslåttparagraf-1-ledd-1-punkt-16-ledd-1">referanser</article></article></li><li data-li-identifier="q." data-name="q."><article class="listArticle" id="kapittel-1-foreslåttparagraf-1-ledd-1-punkt-17"><article class="legalP" id="kapittel-1-foreslåttparagraf-1-ledd-1-punkt-17-ledd-1">kjennskap om forhold angitt i bokstav f til j om nærstående, jf. § 2 bokstav a.</article></article></li></ul></article><article class="legalP" id="kapittel-1-foreslåttparagraf-1-ledd-2">Har den som skal klareres, slik kjennskap som angitt i første ledd bokstav q, kan Sivil klareringsmyndighet be om at relasjonen til den nærstående beskrives.</article><article class="legalP" id="kapittel-1-foreslåttparagraf-1-ledd-3">Sivil klareringsmyndighet kan be den som skal klareres for HEMMELIG, NATO SECRET eller tilsvarende, om opplysninger i første ledd bokstav a til c og i om nåværende ektefelle, partner eller samboere.</article><article class="legalP" id="kapittel-1-foreslåttparagraf-1-ledd-4">Sivil klareringsmyndighet kan be den som skal klareres for STRENGT HEMMELIG, COSMIC TOP SECRET eller tilsvarende, om opplysninger i første ledd bokstav a til c og i om personer angitt i § 2 bokstav b nr. 1 til 4.</article></article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Adgangsklarering – krav til egenopplysninger</span></span><article class="legalP" id="kapittel-1-foreslåttparagraf-2-ledd-1">Den som skal adgangsklareres, skal på skjema fastsatt av Sivil klareringsmyndighet samtykke til personkontrollen. På skjemaet kan Sivil klareringsmyndighet be den som skal klareres, opplyse om de forholdene som fremgår av § 6 første ledd bokstav a, c og e.</article><article class="legalP" id="kapittel-1-foreslåttparagraf-2-ledd-2">Fra den som skal gis utvidet adgangsklarering, kan Sivil klareringsmyndighet be om opplysninger som følger av § 6 første ledd bokstav a til e og i til k.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2025-06-20-1133/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>