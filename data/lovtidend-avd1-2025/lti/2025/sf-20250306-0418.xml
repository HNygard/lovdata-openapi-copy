<!DOCTYPE html><html lang="nb"><head><title>Forskrift om endring i forskrift om opptak til studier ved Høgskolen i Østfold</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-03-06-418</dd><dt class="dokid">DokumentID</dt><dd class="dokid">LTI/forskrift/2025-03-06-418</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Høgskolen i Østfold</li></ul></dd><dt class="dateInForce">I kraft fra</dt><dd class="dateInForce">2025-03-06</dd><dt class="changesToDocuments">Endrer</dt><dd class="changesToDocuments"><ul><li>forskrift/2021-12-13-3967</li></ul></dd><dt class="basedOn">Hjemmel</dt><dd class="basedOn"><ul><li>lov/2024-03-08-9/§8-1</li><li>lov/2024-03-08-9/§8-2</li><li>lov/2024-03-08-9/§8-3</li><li>lov/2024-03-08-9/§8-4</li><li>lov/2024-03-08-9/§8-5</li><li>lov/2024-03-08-9/§12-2</li><li>forskrift/2017-01-06-13/§1-1</li><li>forskrift/2005-12-01-1392/§2</li></ul></dd><dt class="dateOfPublication">Kunngjort</dt><dd class="dateOfPublication">2025-03-13 14:40</dd><dt class="journalNumber">Journalnummer</dt><dd class="journalNumber">2025-0251</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om endring i forskrift om opptak til studier ved Høgskolen i Østfold</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Høgskolen i Østfold 6. mars 2025 med hjemmel i lov 8. mars 2024 nr. 9 om universiteter og høyskoler (universitets- og høyskoleloven) § 8-1, § 8-2, § 8-3, § 8-4, § 8-5 og § 12-2, forskrift 6. januar 2017 nr. 13 om opptak til høgare utdanning § 1-1 nr. 4 og forskrift 1. desember 2005 nr. 1392 om krav til mastergrad § 2.</dd><dt class="refid">RefID</dt><dd class="refid">forskrift/2025-03-06-418</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak til studier ved Høgskolen i Østfold<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-03-06-418" id="dokument"><h1>Forskrift om endring i forskrift om opptak til studier ved Høgskolen i Østfold</h1><section class="section" data-name="kapI" id="kapittel-1" data-lovdata-URL="LTI/forskrift/2025-03-06-418/KAPITTEL_1"><h2 data-text-align="center">I</h2><article class="defaultP">I forskrift 13. desember 2021 nr. 3967 om opptak til studier ved Høgskolen i Østfold gjøres følgende endringer:</article> <article class="defaultP" margin-top="true">§ 4 bokstav e skal lyde:<ul class="defaultList"><li data-li-identifier="e." data-name="e."><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1">Rektor kan fastsette gjennom rundskriv nærmere opptakskrav til grunnutdanninger utlyst i lokalt opptak.</article></article></li></ul></article> <article class="defaultP" margin-top="true">§ 5 nr. 1 bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-1-punkt-2"><article class="legalP" id="kapittel-1-punkt-2-ledd-1">Godkjent opptaksgrunnlag til masterstudier framgår av nasjonal forskrift om krav til mastergrad. Rektor fastsetter gjennom rundskriv nærmere opptakskrav til det enkelte masterstudium.</article></article></li></ul></article> <article class="defaultP" margin-top="true">§ 6 nr. 3 bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-1-punkt-3"><article class="legalP" id="kapittel-1-punkt-3-ledd-1">Studiespesifikke krav kan fremgå av utfyllende retningslinjer, og fagkravene må normalt dokumenteres med beståtte fag fra videregående skole.</article></article></li></ul></article> <article class="defaultP" margin-top="true">Ny § 7 nr. 2 bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-punkt-4"><article class="legalP" id="kapittel-1-punkt-4-ledd-1">Til praktisk-pedagogisk utdanning for yrkesfag for trinn 8–13 kreves minimum 4 års relevant arbeidserfaring i tillegg til krav om arbeidserfaring gitt i punkt 1 i ordinært opptakskrav.</article></article></li></ul></article> <article class="defaultP" margin-top="true">§ 7 nr. 3 bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-1-punkt-5"><article class="legalP" id="kapittel-1-punkt-5-ledd-1">Til praktisk-pedagogisk utdanning kreves minimum 180 studiepoeng hvorav minst 60 studiepoeng må være i ett allmennfag som er relevant for undervisning i skolen.</article></article></li></ul></article> <article class="defaultP" margin-top="true">§ 7 nr. 3 bokstav d skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-1-punkt-6"><article class="legalP" id="kapittel-1-punkt-6-ledd-1">Til praktisk-pedagogisk utdanning for yrkesfag for trinn 8–13 kreves bestått relevant fag-/svennebrev/offentlig godkjent sertifisering eller annen treårig yrkesutdanning på videregående nivå.</article></article></li></ul></article> <article class="defaultP" margin-top="true">§ 7 nr. 6 skal lyde:</article><article class="numberedLegalP" data-numerator="6" id="kapittel-1-nummer-1">6. Studiespesifikke krav kan fremgå av utfyllende retningslinjer.</article> <article class="defaultP" margin-top="true">§ 8 skal lyde:</article><article class="legalP" id="kapittel-1-ledd-1">Til studier utlyst gjennom lokalt opptak, kan betinget tilbud om venteliste- eller studieplass gis til søkere som avslutter kvalifiserende utdanning samme semester som hovedopptaket gjennomføres. Tilbudet forutsetter at søker dokumenterer at opptakskravet er fullført og bestått innen nærmere angitt frist. Unnlater søker å laste opp nødvendig dokumentasjon innen gitt frist, vil betinget tilbud om studieplass trekkes.<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">Til studier med krav om et vektet karaktergjennomsnitt vil snittet først bli vurdert når beregningsgrunnlaget for karakterkravet er fullført og bestått.</article></article></li></ul></article> <article class="defaultP" margin-top="true">§ 17 nr. 2 skal lyde:</article><article class="numberedLegalP" data-numerator="2" id="kapittel-1-nummer-2">2. Til studier utlyst gjennom lokalt opptak, vedtas søknadsfrister av rektor i rundskrivet til denne forskriften.</article> <article class="defaultP" margin-top="true">§ 18 nr. 4 skal lyde:</article><article class="numberedLegalP" data-numerator="4" id="kapittel-1-nummer-3">4. På forespørsel er søker pliktig til å vise originaldokumenter til oppgitt tid og sted. Unnlatelse kan medføre vedtak om opphør av studieplass etter nærmere bestemmelser i forskrift om eksamen, studierett og grader ved Høgskolen i Østfold § 2-4 bokstav g.</article> <article class="defaultP" margin-top="true">§ 20 skal lyde:</article><article class="legalP" id="kapittel-1-ledd-2">Det kreves politiattest i forbindelse med opptak til bestemte utdanninger, spesifisert i rundskrivet til denne forskriften. Nærmere bestemmelser fremgår av nasjonal forskrift til universitets- og høyskoleloven kapittel 6.</article> <article class="defaultP" margin-top="true">§ 22 nr. 5 skal lyde:</article><article class="numberedLegalP" data-numerator="5" id="kapittel-1-nummer-4">5. Dekan kan fatte vedtak om at søkere som har tapt sin studierett ved en grunnutdanning, jf. forskrift om eksamen, studierett og grader ved Høgskolen i Østfold § 2-4 bokstav d til f, kan bli utestengt fra å få opptak til enkeltemner på denne grunnutdanningen.</article> <article class="defaultP" margin-top="true">§ 26 skal lyde:</article><article class="legalP" id="kapittel-1-ledd-3">Denne forskrift trer i kraft fra og med 13. desember 2021. Tidligere gjeldende forskrift 17. desember 2019 nr. 2021 om opptak til studier ved Høgskolen i Østfold oppheves fra samme dato. Tidligere gjeldende rundskriv til forskriften oppheves fra det tidspunkt rektor vedtar nytt rundskriv.</article></section><section class="section" data-name="kapII" id="kapittel-2" data-lovdata-URL="LTI/forskrift/2025-03-06-418/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 6. mars 2025.</article></section></main></body></html>