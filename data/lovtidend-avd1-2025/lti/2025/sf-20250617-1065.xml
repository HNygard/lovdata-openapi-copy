<!DOCTYPE html><html lang="nb"><head><title>Forskrift om endring i forskrift om fulltidsstudiene ved Norges Handelshøyskole, NHH</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-06-17-1065</dd><dt class="dokid">DokumentID</dt><dd class="dokid">LTI/forskrift/2025-06-17-1065</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Norges Handelshøyskole, NHH</li></ul></dd><dt class="dateInForce">I kraft fra</dt><dd class="dateInForce">2025-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2024-06-18-1108</li></ul></dd><dt class="basedOn">Hjemmel</dt><dd class="basedOn"><ul><li>lov/2024-03-08-9/§2-5</li><li>lov/2024-03-08-9/§2-6</li><li>lov/2024-03-08-9/§8-1</li><li>lov/2024-03-08-9/§8-3</li><li>lov/2024-03-08-9/§10-6</li><li>lov/2024-03-08-9/§10-7</li><li>lov/2024-03-08-9/§11-1</li><li>lov/2024-03-08-9/§11-4</li><li>lov/2024-03-08-9/§11-6</li><li>lov/2024-03-08-9/§11-7</li><li>lov/2024-03-08-9/§13-1</li></ul></dd><dt class="dateOfPublication">Kunngjort</dt><dd class="dateOfPublication">2025-06-20 10:50</dd><dt class="journalNumber">Journalnummer</dt><dd class="journalNumber">2025-0701</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om endring i forskrift om fulltidsstudiene ved Norges Handelshøyskole, NHH</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Norges Handelshøyskole 17. juni 2025 med hjemmel i lov 8. mars 2024 nr. 9 om universiteter og høyskoler (universitets- og høyskoleloven) §§ 2-5, 2-6, 8-1, 8-3, 10-6, 10-7, 11-1, 11-4, 11-6, 11-7 og 13-1.</dd><dt class="refid">RefID</dt><dd class="refid">forskrift/2025-06-17-1065</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om fulltidsstudiene ved Norges Handelshøyskole, NHH<ul class="tocSubUl"><li>I<ul class="tocSubUl"><li>§ 1-5. Nemnd for studentsaker</li><li>§ 6-1. Tilknytningskrav</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-06-17-1065" id="dokument"><h1>Forskrift om endring i forskrift om fulltidsstudiene ved Norges Handelshøyskole, NHH</h1><section class="section" data-name="kapI" id="kapittel-1" data-lovdata-URL="LTI/forskrift/2025-06-17-1065/KAPITTEL_1"><h2 data-text-align="center">I</h2><article class="defaultP">I forskrift 18. juni 2024 nr. 1108 om fulltidsstudiene ved Norges Handelshøyskole, NHH gjøres følgende endringer:</article> <article class="defaultP" margin-top="true">§ 1-5 skal lyde:</article><article class="futureLegalArticle" data-name="§1-5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-5</span>. <span class="legalArticleTitle">Nemnd for studentsaker</span></span><article class="legalP" id="kapittel-1-foreslåttparagraf-1-ledd-1">NHH har etter universitets- og høyskoleloven § 14-1 opprettet en nemnd for studentsaker. Styret har fastsatt et reglement for nemnden, hvor nemndens arbeidsoppgaver er angitt.</article></article> <article class="defaultP" margin-top="true">§ 1-6 (2) skal lyde:</article><article class="numberedLegalP" data-numerator="2" id="kapittel-1-nummer-1">(2) Student som har behov for tilrettelegging av studiesituasjonen, må fremme søknad om det til Studieadministrativ avdeling så snart behovet for tilrettelegging oppstår. Behovet må være bekreftet/dokumentert med erklæring fra en tredjeperson (eksempelvis lege/spesialist). Erklæringen må beskrive de ulemper eller utslag funksjonsnedsettelsen eller det særskilte behovet gir studenten. Videre kan den inneholde forslag til tiltak, som kan bidra til å avhjelpe disse ulempene eller utslagene.</article> <article class="defaultP" margin-top="true">§ 2-2 (2) skal lyde:</article><article class="numberedLegalP" data-numerator="2" id="kapittel-1-nummer-2">(2) Opptak av eksterne søkere til våre masterstudier skjer i henhold til universitets- og høyskoleforskriften § 2-7, og ivaretas lokalt.</article> <article class="defaultP" margin-top="true">§ 2-5 (2) skal lyde:</article><article class="numberedLegalP" data-numerator="2" id="kapittel-1-nummer-3">(2) En student som, selv etter oppfølgning, fortsetter å akkumulere et etterslep av studiepoeng kan miste sin studierett, jf. § 2-8 (1), bokstav c.</article> <article class="defaultP" margin-top="true">Ny § 2-8 (1), bokstav g skal lyde:<ul class="defaultList"><li data-li-identifier="g." data-name="g."><article class="listArticle" id="kapittel-1-nummer-3-punkt-1"><article class="legalP" id="kapittel-1-nummer-3-punkt-1-ledd-1">ikke har betalt krav om eventuell studieavgift (egenbetaling) etter uh-loven § 2-6.</article></article></li></ul></article> <article class="defaultP" margin-top="true">§ 4-6 (3) skal lyde:</article><article class="numberedLegalP" data-numerator="3" id="kapittel-1-nummer-4">(3) Student som på grunn av funksjonsnedsettelse eller andre særskilte behov trenger tilrettelegging under gjennomføring av vurdering, må fremme søknad om det innen fristen for vurderingsmelding etter første ledd. Oppstår behovet for tilrettelegging etter fastsatt frist, må søknad fremmes så snart som mulig. Behovet må være bekreftet/dokumentert med erklæring fra en tredjeperson (eksempelvis lege/spesialist). Erklæringen må beskrive de ulemper eller utslag funksjonsnedsettelsen eller det særskilte behovet gir studenten. Videre kan den inneholde forslag til tiltak, som kan bidra til å avhjelpe disse ulempene eller utslagene. Se også § 1-6.</article> <article class="defaultP" margin-top="true">§ 4-8 (1) skal lyde:</article><article class="numberedLegalP" data-numerator="1" id="kapittel-1-nummer-5">(1) Under forutsetning av at det gjennomføres vurdering, har en student to forsøk på å gjennomføre vurdering i samme emne. Student på masterstudiet i regnskap og revisjon har tre forsøk på å gjennomføre vurdering i samme emne. Beste resultat gjelder.</article> <article class="defaultP" margin-top="true">§ 5-1 (2) skal lyde:</article><article class="numberedLegalP" data-numerator="2" id="kapittel-1-nummer-6">(2) Som fusk regnes:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-6-punkt-1"><article class="legalP" id="kapittel-1-nummer-6-punkt-1-ledd-1">å ha fått godkjenning for deltakelse i obligatorisk undervisning eller andre obligatoriske aktiviteter på uriktig grunnlag</article></article></li><li data-li-identifier="b." data-name="b."><article class="listArticle" id="kapittel-1-nummer-6-punkt-2"><article class="legalP" id="kapittel-1-nummer-6-punkt-2-ledd-1">å ha skaffet seg adgang til vurdering ved å ha fusket på prøve eller lignende som er vilkår for å gjennomføre vurdering</article></article></li><li data-li-identifier="c." data-name="c."><article class="listArticle" id="kapittel-1-nummer-6-punkt-3"><article class="legalP" id="kapittel-1-nummer-6-punkt-3-ledd-1">å ha urettmessig tilgang til en oppgave før obligatorisk aktivitet eller vurdering starter</article></article></li><li data-li-identifier="d." data-name="d."><article class="listArticle" id="kapittel-1-nummer-6-punkt-4"><article class="legalP" id="kapittel-1-nummer-6-punkt-4-ledd-1">å handle i strid med gjeldende regler for den spesifikke obligatoriske aktiviteten eller vurderingen</article></article></li><li data-li-identifier="e." data-name="e."><article class="listArticle" id="kapittel-1-nummer-6-punkt-5"><article class="legalP" id="kapittel-1-nummer-6-punkt-5-ledd-1">å bruke eller ha ulovlige hjelpemidler tilgjengelig under obligatorisk aktivitet eller vurdering</article></article></li><li data-li-identifier="f." data-name="f."><article class="listArticle" id="kapittel-1-nummer-6-punkt-6"><article class="legalP" id="kapittel-1-nummer-6-punkt-6-ledd-1">å presentere eget arbeid, som tidligere har gitt uttelling i form av studiepoeng eller rett til å gjennomføre vurdering, som noe nytt (selvplagiat)</article></article></li><li data-li-identifier="g." data-name="g."><article class="listArticle" id="kapittel-1-nummer-6-punkt-7"><article class="legalP" id="kapittel-1-nummer-6-punkt-7-ledd-1">å presentere andres arbeid som sitt eget uten tilstrekkelig kildehenvisning og/eller markering av sitat</article></article></li><li data-li-identifier="h." data-name="h."><article class="listArticle" id="kapittel-1-nummer-6-punkt-8"><article class="legalP" id="kapittel-1-nummer-6-punkt-8-ledd-1">med mindre det eksplisitt er tillatt; uten markering å presentere KI-generert tekst som sin egen</article></article></li><li data-li-identifier="i." data-name="i."><article class="listArticle" id="kapittel-1-nummer-6-punkt-9"><article class="legalP" id="kapittel-1-nummer-6-punkt-9-ledd-1">å levere besvarelse som helt eller delvis er utarbeidet av andre</article></article></li><li data-li-identifier="j." data-name="j."><article class="listArticle" id="kapittel-1-nummer-6-punkt-10"><article class="legalP" id="kapittel-1-nummer-6-punkt-10-ledd-1">ureglementert samarbeid eller kontakt med andre under vurdering</article></article></li><li data-li-identifier="k." data-name="k."><article class="listArticle" id="kapittel-1-nummer-6-punkt-11"><article class="legalP" id="kapittel-1-nummer-6-punkt-11-ledd-1">fabrikkering eller forfalskning av data</article></article></li><li data-li-identifier="l." data-name="l."><article class="listArticle" id="kapittel-1-nummer-6-punkt-12"><article class="legalP" id="kapittel-1-nummer-6-punkt-12-ledd-1">manipulering av en besvarelse etter at den er levert</article></article></li><li data-li-identifier="m." data-name="m."><article class="listArticle" id="kapittel-1-nummer-6-punkt-13"><article class="legalP" id="kapittel-1-nummer-6-punkt-13-ledd-1">uredelige handlinger eller forhold som tar sikte på å gi eller kan gi studenten et uberettiget fortrinn i tilknytning til oppfyllelse av obligatorisk aktivitet (arbeidskrav) eller ved en vurdering.</article></article></li></ul></article> <article class="defaultP" margin-top="true">Ny § 5-1 (4) skal lyde:</article><article class="numberedLegalP" data-numerator="4" id="kapittel-1-nummer-7">(4) Handlinger som åpenbart ikke er egnet til å gi studenten(e) noen fordel, faller utenfor.</article> <article class="defaultP" margin-top="true">§ 6-1 skal lyde:</article><article class="futureLegalArticle" data-name="§6-1" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6-1</span>. <span class="legalArticleTitle">Tilknytningskrav</span></span><article class="legalP" id="kapittel-1-foreslåttparagraf-2-ledd-1">Etter universitets- og høyskoleloven § 11-12, andre ledd, må minst 60 av studiepoengene som skal inngå i beregningsgrunnlaget ved tildeling av grad eller utstedelse av vitnemål være avlagt ved NHH.</article></article> <article class="defaultP" margin-top="true">§ 6-2 (1) skal lyde:</article><article class="numberedLegalP" data-numerator="1" id="kapittel-1-nummer-8">(1) Student som får godskrevet utdanning som tidligere har inngått i beregningsgrunnlaget for en bachelor- eller mastergrad, må avlegge minst 90 nye studiepoeng ved NHH før NHH tildeler en bachelor- eller mastergrad i økonomi og administrasjon, jf. § 2-17 i universitets- og høyskoleforskriften.</article></section><section class="section" data-name="kapII" id="kapittel-2" data-lovdata-URL="LTI/forskrift/2025-06-17-1065/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. august 2025.</article></section></main></body></html>