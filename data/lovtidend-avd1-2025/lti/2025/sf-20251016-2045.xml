<!DOCTYPE html><html lang="nb"><head><title>Forskrift om endring i forskrift om studier og eksamen ved Universitetet i Stavanger</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-10-16-2045</dd><dt class="dokid">DokumentID</dt><dd class="dokid">LTI/forskrift/2025-10-16-2045</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Universitetet i Stavanger</li></ul></dd><dt class="dateInForce">I kraft fra</dt><dd class="dateInForce">2025-10-16</dd><dt class="changesToDocuments">Endrer</dt><dd class="changesToDocuments"><ul><li>forskrift/2025-06-12-1278</li></ul></dd><dt class="basedOn">Hjemmel</dt><dd class="basedOn"><ul><li>lov/2024-03-08-9/§10-6</li><li>lov/2024-03-08-9/§10-7</li><li>lov/2024-03-08-9/§11-1</li><li>lov/2024-03-08-9/§11-4</li><li>lov/2024-03-08-9/§11-6</li><li>lov/2024-03-08-9/§11-7</li></ul></dd><dt class="dateOfPublication">Kunngjort</dt><dd class="dateOfPublication">2025-10-16 14:05</dd><dt class="journalNumber">Journalnummer</dt><dd class="journalNumber">2025-1307</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om endring i forskrift om studier og eksamen ved Universitetet i Stavanger</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av rektor ved Universitetet i Stavanger 16. oktober 2025 med hjemmel i lov 8. mars 2024 nr. 9 om universiteter og høyskoler (universitets- og høyskoleloven) § 10-7, § 11-1, § 11-4, § 11-6 og § 11-7 og etter delegert myndighet.</dd><dt class="refid">RefID</dt><dd class="refid">forskrift/2025-10-16-2045</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om studier og eksamen ved Universitetet i Stavanger<ul class="tocSubUl"><li>I<ul class="tocSubUl"><li>§ 2-2. Tilknytningskrav</li><li>§ 2-3. Bachelorgrad</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-10-16-2045" id="dokument"><h1>Forskrift om endring i forskrift om studier og eksamen ved Universitetet i Stavanger</h1><section class="section" data-name="kapI" id="kapittel-1" data-lovdata-URL="LTI/forskrift/2025-10-16-2045/KAPITTEL_1"><h2 data-text-align="center">I</h2><article class="defaultP">I forskrift 12. juni 2025 nr. 1278 om studier og eksamen ved Universitetet i Stavanger gjøres følgende endringer:</article> <article class="defaultP" margin-top="true">§ 2-2 skal lyde:</article><article class="futureLegalArticle" data-name="§2-2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-2</span>. <span class="legalArticleTitle">Tilknytningskrav</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Minst 60 studiepoeng, som skal inngå i beregningsgrunnlaget for graden, må være avlagt ved Universitetet i Stavanger.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Dersom deler av grunnlaget for en grad allerede inngår i tildelt grad, gjelder følgende:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-nummer-2-punkt-1"><article class="legalP" id="kapittel-1-foreslåttparagraf-1-nummer-2-punkt-1-ledd-1">for bachelorgrad må minst 80 nye studiepoeng være avlagt ved Universitetet i Stavanger, som inkluderer ny fordypning</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-nummer-2-punkt-2"><article class="legalP" id="kapittel-1-foreslåttparagraf-1-nummer-2-punkt-2-ledd-1">for integrert femårig mastergrad må minst 90 nye studiepoeng være avlagt ved Universitetet i Stavanger, som inkluderer nytt selvstendig arbeid</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-nummer-2-punkt-3"><article class="legalP" id="kapittel-1-foreslåttparagraf-1-nummer-2-punkt-3-ledd-1">for andre mastergrader må minst 60 nye studiepoeng være avlagt ved Universitetet i Stavanger, som inkluderer nytt selvstendig arbeid. Det kan gis unntak fra krav om nytt selvstendig arbeid for studenter som gjennomfører master i regnskap og revisjon som en ettårig påbygging til master i økonomi og administrasjon, eller annen relevant mastergrad.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Rektor kan gjøre unntak fra kravene til innhold og sammensetning for grader som tildeles i samarbeid med andre institusjoner.</article></article> <article class="defaultP" margin-top="true">§ 2-3 skal lyde:</article><article class="futureLegalArticle" data-name="§2-3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2-3</span>. <span class="legalArticleTitle">Bachelorgrad</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Graden bachelor tildeles på bakgrunn av bestått treårig utdanning som til sammen utgjør minst 180 studiepoeng. For bachelor i utøvende musikk kreves det bestått fireårig studieprogram som til sammen utgjør minst 240 studiepoeng.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Grunnlaget for graden skal omfatte ett av følgende:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-nummer-2-punkt-1"><article class="legalP" id="kapittel-1-foreslåttparagraf-2-nummer-2-punkt-1-ledd-1">fordypning på minst 80 studiepoeng, som normalt skal inkludere et selvstendig arbeid på minst 10 studiepoeng</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-nummer-2-punkt-2"><article class="legalP" id="kapittel-1-foreslåttparagraf-2-nummer-2-punkt-2-ledd-1">studieprogram som i henhold til nasjonal rammeplan eller tilsvarende gir bachelorgrad.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) For bachelorgrad i et studieprogram ved Universitetet i Stavanger kreves det klart definerte elementer i vitenskapsteori, innovasjon og etikk. Kravet kan dekkes av examen philosophicum eller examen facultatum.</article><article class="numberedLegalP" data-numerator="4" id="kapittel-1-foreslåttparagraf-2-nummer-4">(4) Studenter må søke om å få tildelt bachelorgrad når denne ikke oppnås på grunnlag av fullført studieprogram ved Universitetet i Stavanger.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2025-10-16-2045/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 16. oktober 2025.</article></section></main></body></html>