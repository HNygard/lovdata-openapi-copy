<!DOCTYPE html><html lang="nb"><head><title>Oppdatering av delegering av myndighet etter forsøksloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-10-24-2091</dd><dt class="dokid">DokumentID</dt><dd class="dokid">LTI/forskrift/2025-10-24-2091</dd><dt class="ministry">Departement</dt><dd class="ministry"><ul><li>Kommunal- og distriktsdepartementet</li></ul></dd><dt class="subunit">Etat</dt><dd class="subunit"><ul><li>Kommunalavdelingen</li></ul></dd><dt class="dateInForce">I kraft fra</dt><dd class="dateInForce">2025-10-24</dd><dt class="changesToDocuments">Endrer</dt><dd class="changesToDocuments"><ul><li>forskrift/1992-12-11-1050</li></ul></dd><dt class="basedOn">Hjemmel</dt><dd class="basedOn"><ul><li>forskrift/2023-12-20-2166</li><li>lov/1992-06-26-87/§3</li><li>lov/1992-06-26-87/§5</li><li>lov/1992-06-26-87/§6</li><li>lov/1992-06-26-87/§7</li></ul></dd><dt class="dateOfPublication">Kunngjort</dt><dd class="dateOfPublication">2025-10-27 14:35</dd><dt class="journalNumber">Journalnummer</dt><dd class="journalNumber">2025-1329</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Oppdatering av delegering av myndighet etter forsøksloven</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og distriktsdepartementet 24. oktober 2025 med hjemmel i omorganiseringsvedtak 20. desember 2023 nr. 2166 nr. 4, jf. lov 26. juni 1992 nr. 87 om forsøk i offentlig forvaltning (forsøksloven) § 3, § 5, § 6 og § 7.</dd><dt class="refid">RefID</dt><dd class="refid">forskrift/2025-10-24-2091</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Oppdatering av delegering av myndighet etter forsøksloven</li></ul></dd></dl></header><main class="documentBody" data-lovdata-URL="LTI/forskrift/2025-10-24-2091" id="dokument"><h1>Oppdatering av delegering av myndighet etter forsøksloven</h1><article class="legalP" id="ledd-1">Kommunal-og distriktsdepartementet (KDD) viser til dialogen med Digitaliserings- og forvaltningsdepartementet (DFD) om oppdatering av delegeringen av Kongens myndighet til å godkjenne forsøk etter forsøksloven, som følge av etablering av KDD og den senere delingen av KDD og DFD.</article><article class="legalP" id="ledd-2">I gjeldende delegering i kgl.res. 11. desember 1992 nr. 1050 er Kongens myndighet i forsøksloven §§ 3, 5, 6 og 7 lagt til «Kommunal og moderniseringsdepartementet». Ordlyden i delegeringsvedtaket er ikke oppdatert etter etableringen av KDD, og den senere delingen av KDD og DFD.</article><article class="legalP" id="ledd-3">Ved delingen av KDD og opprettelsen av DFD fremmet Statsministerens kontor en kongelig resolusjon, der departementene blant annet fikk «fullmakt til å foreta nødvendige endringer i forskrifter, avtaler, instrukser, bestemmelser mv. som følge av endringene i departementsstrukturen», jf. nummer 4 i kgl.res. 20. desember 2023 nr. 2166. Med hjemmel i resolusjonen, og i enighet med DFD, har KDD vedtatt endringer i delegeringen av myndighet til å godkjenne forsøk etter forsøksloven.</article><article class="legalP" id="ledd-4">Ordlyden i kgl.res. 11. desember 1992 nr. 1050 lyder slik etter endringene:<ul class="defaultList"><li><article class="listArticle" id="ledd-4-punkt-1"><article class="legalP" id="ledd-4-punkt-1-ledd-1">Kongens myndighet etter lov 26. juni 1992 nr. 87 om forsøk i offentlig forvaltning §§ 3, 5, 6 og 7 delegeres fra 1. januar 1993 til Kommunal- og distriktsdepartementet for så vidt gjelder forsøk i kommuner og fylkeskommuner eller som berører eller involverer kommunesektoren. For forsøk i den regionale eller lokale statsforvaltning delegeres Kongens myndighet til Digitaliserings- og forvaltningsdepartementet.</article></article></li></ul></article></main></body></html>