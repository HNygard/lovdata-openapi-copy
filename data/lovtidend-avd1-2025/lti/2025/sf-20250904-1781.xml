<!DOCTYPE html><html lang="nb"><head><title>Forskrift om endring i forskrift til selskapslovens regler om de ansattes rett til representasjon i styrende organer</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-09-04-1781</dd><dt class="dokid">DokumentID</dt><dd class="dokid">LTI/forskrift/2025-09-04-1781</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Arbeidsmiljø- og sikkerhetsavdelingen</li></ul></dd><dt class="dateInForce">I kraft fra</dt><dd class="dateInForce">2025-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2017-08-24-1279</li></ul></dd><dt class="basedOn">Hjemmel</dt><dd class="basedOn"><ul><li>lov/1985-06-21-83/§2-10</li><li>lov/1985-06-21-83/§2-13</li><li>lov/1967-02-10/§28</li><li>forskrift/1985-12-13-2091</li></ul></dd><dt class="dateOfPublication">Kunngjort</dt><dd class="dateOfPublication">2025-09-05 13:50</dd><dt class="journalNumber">Journalnummer</dt><dd class="journalNumber">2025-1151</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om endring i forskrift til selskapslovens regler om de ansattes rett til representasjon i styrende organer</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og inkluderingsdepartementet 4. september 2025 med hjemmel i lov 21. juni 1985 nr. 83 om ansvarlige selskaper og kommandittselskaper (selskapsloven) § 2-10 og § 2-13, jf. delegeringsvedtak 13. desember 1985 nr. 2091 og lov 10. februar 1967 om behandlingsmåten i forvaltningssaker (forvaltningsloven) § 28.</dd><dt class="refid">RefID</dt><dd class="refid">forskrift/2025-09-04-1781</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til selskapslovens regler om de ansattes rett til representasjon i styrende organer<ul class="tocSubUl"><li>I<ul class="tocSubUl"><li>§ 22a. De ansattes forslag til kandidater</li><li>§ 22b. Opprykksordning ved fordeling av verv</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-09-04-1781" id="dokument"><h1>Forskrift om endring i forskrift til selskapslovens regler om de ansattes rett til representasjon i styrende organer</h1><section class="section" data-name="kapI" id="kapittel-1" data-lovdata-URL="LTI/forskrift/2025-09-04-1781/KAPITTEL_1"><h2 data-text-align="center">I</h2><article class="defaultP">I forskrift 24. august 2017 nr. 1279 til selskapslovens regler om de ansattes rett til representasjon i styrende organer gjøres følgende endringer:</article> <article class="defaultP" margin-top="true">§ 17 andre ledd første punktum skal lyde:</article><article class="legalP" id="kapittel-1-ledd-1">Ved forholdstallsvalg bør det fra hver liste velges så mange varamedlemmer som den har fått tildelt medlemmer, med tillegg av to.</article> <article class="defaultP" margin-top="true">§ 17 femte ledd skal lyde:</article><article class="legalP" id="kapittel-1-ledd-2">Dersom et medlem fratrer eller vervet på annen måte opphører i valgperioden, blir varamedlemmet som rykker opp på vedkommendes plass, ordinært medlem.</article> <article class="defaultP" margin-top="true">§ 19 fjerde ledd skal lyde:</article><article class="legalP" id="kapittel-1-ledd-3">Dersom medlem eller varamedlem ikke lenger er ansatt i selskapet, opphører vervet.</article> <article class="defaultP" margin-top="true">§ 22 andre ledd nytt andre punktum skal lyde:</article><article class="legalP" id="kapittel-1-ledd-4">Dersom de ansatte skal velge tre eller flere styremedlemmer eller varamedlemmer gjelder i tillegg § 22a og § 22b.</article> <article class="defaultP" margin-top="true">Ny § 22a skal lyde:</article><article class="futureLegalArticle" data-name="§22a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 22a</span>. <span class="legalArticleTitle">De ansattes forslag til kandidater</span></span><article class="legalP" id="kapittel-1-foreslåttparagraf-1-ledd-1">Dersom de ansatte i et selskap med 200 eller færre ansatte skal velge tre eller flere styremedlemmer eller varamedlemmer, skal forslaget inneholde kandidater av flere kjønn. Dette er likevel ikke et krav dersom mer enn 80 prosent av de ansatte i selskapet på valgtidspunktet har samme kjønn. Når de ansatte i et selskap med flere enn 200 ansatte skal velge styremedlemmer, skal forslaget inneholde det nødvendige antall kandidater av ulike kjønn for å oppfylle kravet til kjønnssammensetning i selskapsloven § 2-13b andre ledd.</article></article> <article class="defaultP" margin-top="true">Ny § 22b skal lyde:</article><article class="futureLegalArticle" data-name="§22b" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 22b</span>. <span class="legalArticleTitle">Opprykksordning ved fordeling av verv</span></span><article class="legalP" id="kapittel-1-foreslåttparagraf-2-ledd-1">Dersom det skal velges tre eller flere styremedlemmer i et selskap med 200 eller færre ansatte, og fremgangsmåten for fordeling av verv fører til at kun ett kjønn blir representert, rykker nærmeste kandidat på listen fra et ikke representert kjønn opp i det omfang som er nødvendig for å sikre at flere kjønn blir representert. Ved flertallsvalg gjelder det samme for varamedlemmer. Dersom valget gjennomføres som forholdstallsvalg, og kandidatene er valgt inn fra forskjellige lister, foretas opprykket på listen med den kandidaten som ble valgt inn med lavest kvotient. Dette gjelder likevel ikke dersom mer enn 80 prosent av de ansatte i selskapet på valgtidspunktet har samme kjønn.</article><article class="legalP" id="kapittel-1-foreslåttparagraf-2-ledd-2">Når det skal velges styremedlemmer i selskap med flere enn 200 ansatte, og fremgangsmåten for fordeling av verv fører til at kjønnene ikke blir representert i samsvar med selskapsloven § 2-13b andre ledd, rykker nærmeste kandidat på listen fra et underrepresentert kjønn opp i det omfang som er nødvendig for å oppfylle lovens krav. Dersom valget gjennomføres som forholdstallsvalg, og kandidatene er valgt inn fra forskjellige lister, foretas hvert opprykk på den listen med den kandidaten som ble valgt inn med lavest kvotient.</article><article class="legalP" id="kapittel-1-foreslåttparagraf-2-ledd-3">Dersom det skal velges tre eller flere styremedlemmer i et selskap med 200 eller færre ansatte, og valget skal gjennomføres i valgkretser, gjelder følgende ordning dersom resultatet av valget innebærer at alle styremedlemmene har samme kjønn: Kandidaten eller listen som fikk lavest oppslutning målt i antall stemmer i forhold til antallet stemmeberettigete i den enkelte valgkrets erstattes av nærmeste kandidat på listen fra et ikke representert kjønn i det omfang som er nødvendig for å sikre at flere kjønn blir representert. Det samme gjelder for varamedlemmene. Dette gjelder likevel ikke dersom mer enn 80 prosent av de ansatte i selskapet på valgtidspunktet har samme kjønn.</article><article class="legalP" id="kapittel-1-foreslåttparagraf-2-ledd-4">Når det skal velges styremedlemmer i selskap med flere enn 200 ansatte, og valget skal gjennomføres i valgkretser, gjelder følgende ordning dersom resultatet av valget innebærer at kjønnene ikke blir representert i samsvar med selskapsloven § 2-13b andre ledd: Kandidaten eller listen som fikk lavest oppslutning målt i antall stemmer i forhold til antallet stemmeberettigete i den enkelte valgkrets erstattes av nærmeste kandidat på listen fra et underrepresentert kjønn i det omfang som er nødvendig for å oppfylle lovens krav.</article></article> <article class="defaultP" margin-top="true">§ 26 første ledd, nytt tredje punktum skal lyde:</article><article class="legalP" id="kapittel-1-ledd-5">Det kan ikke avtales unntak fra kravet om kjønnssammensetning i selskapsloven § 2‑13b.</article> <article class="defaultP" margin-top="true">§ 28 andre ledd skal lyde:</article><article class="legalP" id="kapittel-1-ledd-6">Det kan ikke gis unntak fra kravet om kjønnssammensetning i selskapsloven § 2‑13b.</article> <article class="defaultP" margin-top="true">Nåværende andre til femte ledd blir tredje til sjette ledd.</article></section><section class="section" data-name="kapII" id="kapittel-2" data-lovdata-URL="LTI/forskrift/2025-09-04-1781/KAPITTEL_2"><h2 data-text-align="center">II</h2><ul class="defaultList"><li data-li-identifier="1." data-name="1."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Forskriften trer i kraft 1. oktober 2025.</article></article></li><li data-li-identifier="2." data-name="2."><article class="listArticle" id="kapittel-2-punkt-2"><article class="legalP" id="kapittel-2-punkt-2-ledd-1">Endringene i §§ 22 til 22b gjelder fra gjennomføringen av første ordinære valg som nevnt i forskrift 20. desember 2023 nr. 2131 om overgangsordning for krav til kjønnssammensetning i styret i foretak § 1 nr. 5.</article></article></li></ul></section></main></body></html>