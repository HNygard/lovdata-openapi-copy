<!DOCTYPE html><html lang="nb"><head><title>Forskrift om endring i påtaleinstruksen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-05-15-802</dd><dt class="dokid">DokumentID</dt><dd class="dokid">LTI/forskrift/2025-05-15-802</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for kriminalitetsforebygging</li></ul></dd><dt class="dateInForce">I kraft fra</dt><dd class="dateInForce">2025-08-15</dd><dt class="changesToDocuments">Endrer</dt><dd class="changesToDocuments"><ul><li>forskrift/1985-06-28-1679</li></ul></dd><dt class="basedOn">Hjemmel</dt><dd class="basedOn"><ul><li>lov/1981-05-22-25/§184b</li></ul></dd><dt class="dateOfPublication">Kunngjort</dt><dd class="dateOfPublication">2025-05-15 15:25</dd><dt class="journalNumber">Journalnummer</dt><dd class="journalNumber">2025-0460</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="titleShort">Korttittel</dt><dd class="titleShort">Endr. i påtaleinstruksen</dd><dt class="title">Tittel</dt><dd class="title">Forskrift om endring i påtaleinstruksen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 15. mai 2025 med hjemmel i lov 22. mai 1981 nr. 25 om rettergangsmåten i straffesaker (Straffeprosessloven) § 184b. Fremmet av Justis- og beredskapsdepartementet.</dd><dt class="refid">RefID</dt><dd class="refid">forskrift/2025-05-15-802</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i påtaleinstruksen<ul class="tocSubUl"><li>I<ul class="tocSubUl"><li>§ 9-4a. Undersøkelse av om varetekt kan gjennomføres med elektronisk kontroll</li><li>§ 9-4b. Orientering til barnevernstjenesten om mindreårige hustandsmedlemmer</li><li>§ 9-4c. Fremstilling</li><li>§ 9-4d. Tilbaketrekking av samtykke, brudd på vilkår eller manglende egnethet under gjennomføringen av varetekt med elektronisk kontroll</li><li>§ 9-4e. Meldeplikt ved fremstilling, pågripelse, fengsling e.l.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-05-15-802" id="dokument"><h1>Forskrift om endring i påtaleinstruksen</h1><section class="section" data-name="kapI" id="kapittel-1" data-lovdata-URL="LTI/forskrift/2025-05-15-802/KAPITTEL_1"><h2 data-text-align="center">I</h2><article class="defaultP">I forskrift 28. juni 1985 nr. 1679 om ordningen av påtalemyndigheten (påtaleinstruksen) gjøres følgende endringer:</article> <article class="defaultP" margin-top="true">Ny §§ 9-4a til 9-4e skal lyde:</article><article class="futureLegalArticle" data-name="§9-4a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 9-4a</span>. <span class="legalArticleTitle">Undersøkelse av om varetekt kan gjennomføres med elektronisk kontroll</span></span><article class="legalP" id="kapittel-1-foreslåttparagraf-1-ledd-1">Dersom påtalemyndigheten vurderer at oppholdspåbud med elektronisk kontroll kan ivareta formålene med varetektsfengsling, skal påtalemyndigheten så snart som mulig ta kontakt med kriminalomsorgen for å igangsette undersøkelser av om vilkårene for slik gjennomføring er oppfylt. Tilsvarende gjelder dersom retten pålegger påtalemyndigheten å initiere slike undersøkelser.</article><article class="legalP" id="kapittel-1-foreslåttparagraf-1-ledd-2">Undersøkelser etter første ledd første punktum skal ikke igangsettes dersom dette vil gå ut over etterforskning som kan føre til at fengsling likevel ikke er nødvendig eller blir helt kortvarig.</article><article class="legalP" id="kapittel-1-foreslåttparagraf-1-ledd-3">Som del av undersøkelser etter første ledd, kan påtalemyndigheten også overlate til kriminalomsorgen å innhente samtykke etter straffeprosessloven § 184b annet ledd.</article><article class="legalP" id="kapittel-1-foreslåttparagraf-1-ledd-4">Dersom påtalemyndigheten, etter at den siktede er varetektsfengslet, vurderer at oppholdspåbud med elektronisk kontroll kan ivareta formålene med varetektsfengsling, skal påtalemyndigheten snarest mulig og senest innen en uke bringe spørsmålet om overføring til oppholdspåbud med elektronisk kontroll inn for retten. Dersom siktede er under 18 år, eller dersom siktedes helsetilstand gjør det nødvendig, skal spørsmålet bringes inn for retten uten ugrunnet opphold.</article></article><article class="futureLegalArticle" data-name="§9-4b" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 9-4b</span>. <span class="legalArticleTitle">Orientering til barnevernstjenesten om mindreårige hustandsmedlemmer</span></span><article class="legalP" id="kapittel-1-foreslåttparagraf-2-ledd-1">Begjæres det varetekt som oppholdspåbud med elektronisk kontroll etter straffeprosessloven § 184b, og noen av siktedes husstandsmedlemmer er under 18 år, skal kommunens barnevernstjeneste om mulig underrettes om dette.</article></article><article class="futureLegalArticle" data-name="§9-4c" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 9-4c</span>. <span class="legalArticleTitle">Fremstilling</span></span><article class="legalP" id="kapittel-1-foreslåttparagraf-3-ledd-1">Siktede kan fremstilles dersom ikke sikkerhetsmessige eller kapasitetsmessige hensyn taler mot.</article></article><article class="futureLegalArticle" data-name="§9-4d" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 9-4d</span>. <span class="legalArticleTitle">Tilbaketrekking av samtykke, brudd på vilkår eller manglende egnethet under gjennomføringen av varetekt med elektronisk kontroll</span></span><article class="legalP" id="kapittel-1-foreslåttparagraf-4-ledd-1">Dersom et samtykke etter straffeprosessloven § 184b annet ledd trekkes etter at fengslingskjennelsen er avsagt, må påtalemyndigheten uten ugrunnet opphold vurdere om siktede skal løslates eller pågripes for innsetting i fengsel. Det samme gjelder dersom siktede bryter vilkårene for gjennomføringen, begår nye straffbare forhold under gjennomføringen, eller dersom gjennomføring med oppholdspåbud med elektronisk kontroll ikke lenger anses egnet.</article><article class="legalP" id="kapittel-1-foreslåttparagraf-4-ledd-2">En beslutning om innsettelse i fengsel etter første ledd, må skje innenfor rammene fastsatt i fengslingskjennelsen. For øvrig gjelder reglene om pågripelse i straffeprosessloven kapittel 14.</article></article><article class="futureLegalArticle" data-name="§9-4e" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 9-4e</span>. <span class="legalArticleTitle">Meldeplikt ved fremstilling, pågripelse, fengsling e.l.</span></span><article class="legalP" id="kapittel-1-foreslåttparagraf-5-ledd-1">Påtalemyndigheten skal straks orientere kriminalomsorgen dersom siktede skal fremstilles, eller blir pågrepet, fengslet eller på annen måte innbrakt av politiet, og dette kan få betydning for gjennomføringen av varetekt med elektronisk kontroll.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2025-05-15-802/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 15. august 2025.</article></section></main></body></html>