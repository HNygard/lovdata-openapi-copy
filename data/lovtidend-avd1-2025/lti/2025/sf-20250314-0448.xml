<!DOCTYPE html><html lang="nb"><head><title>Vedtak om endring i mandat for forvaltningen av Statens pensjonsfond Norge</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-03-14-448</dd><dt class="dokid">DokumentID</dt><dd class="dokid">LTI/forskrift/2025-03-14-448</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Avdeling for formuesforvaltning</li></ul></dd><dt class="dateInForce">I kraft fra</dt><dd class="dateInForce">2025-03-14</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-12-21-1790</li></ul></dd><dt class="basedOn">Hjemmel</dt><dd class="basedOn"><ul><li>lov/2005-12-21-123/§3</li><li>lov/2005-12-21-123/§10</li></ul></dd><dt class="dateOfPublication">Kunngjort</dt><dd class="dateOfPublication">2025-03-17 14:10</dd><dt class="journalNumber">Journalnummer</dt><dd class="journalNumber">2025-0262</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Vedtak om endring i mandat for forvaltningen av Statens pensjonsfond Norge</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 14. mars 2025 med hjemmel i lov 21. desember 2005 nr. 123 om Statens pensjonsfond § 3 tredje ledd og § 10 første ledd.</dd><dt class="refid">RefID</dt><dd class="refid">forskrift/2025-03-14-448</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om endring i mandat for forvaltningen av Statens pensjonsfond Norge<ul class="tocSubUl"><li>I<ul class="tocSubUl"><li>§ 2-1. Arbeidet med ansvarlig forvaltningsvirksomhet</li><li>§ 2-2. Prinsipper for ansvarlig forvaltningsvirksomhet</li><li>§ 4-4. Måling og styring av klimarisiko</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-03-14-448" id="dokument"><h1>Vedtak om endring i mandat for forvaltningen av Statens pensjonsfond Norge</h1><section class="section" data-name="kapI" id="kapittel-1" data-lovdata-URL="LTI/forskrift/2025-03-14-448/KAPITTEL_1"><h2 data-text-align="center">I</h2><article class="defaultP">I mandat 21. desember 2010 nr. 1790 om forvaltningen av Statens pensjonsfond Norge gjøres følgende endringer:</article> <article class="defaultP" margin-top="true">§ 2-1 skal lyde:</article><article class="futureLegalArticle" data-name="§2-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-1</span>. <span class="legalArticleTitle">Arbeidet med ansvarlig forvaltningsvirksomhet</span></span><article class="legalP" id="kapittel-1-foreslåttparagraf-1-ledd-1">Folketrygdfondets arbeid med ansvarlig forvaltningsvirksomhet skal baseres på et langsiktig mål om at selskapene i investeringsporteføljen innretter virksomheten slik at den er forenlig med globale netto nullutslipp i tråd med Parisavtalen.</article></article> <article class="defaultP" margin-top="true">Nåværende § 2-1 blir § 2-2 og § 2-2 blir § 2-3.</article> <article class="defaultP" margin-top="true">§ 2-2 overskrift skal lyde:</article><article class="futureLegalArticle" data-name="§2-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2-2</span>. <span class="legalArticleTitle">Prinsipper for ansvarlig forvaltningsvirksomhet</span></span></article> <article class="defaultP" margin-top="true">§ 2-2 (3) skal lyde:</article><article class="numberedLegalP" data-numerator="3" id="kapittel-1-nummer-1">(3) Prinsippene skal baseres på hensynene til god selskapsstyring, miljø og samfunnsmessige forhold i forvaltningen i tråd med anerkjente prinsipper og standarder som Norsk anbefaling for eierstyring og selskapsledelse (NIES), FNs Global Compact, FNs veiledende prinsipper for næringsliv og menneskerettigheter (UNGP), G20/OECDs retningslinjer for selskapsstyring og OECDs retningslinjer for flernasjonale selskaper. Prinsippene skal også reflektere hensynet til god håndtering av klimarisiko i tråd med internasjonalt anerkjente prinsipper og standarder.</article> <article class="defaultP" margin-top="true">§ 4-4 skal lyde:</article><article class="futureLegalArticle" data-name="§4-4" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 4-4</span>. <span class="legalArticleTitle">Måling og styring av klimarisiko</span></span><article class="legalP" id="kapittel-1-foreslåttparagraf-3-ledd-1">Folketrygdfondet skal fastsette prinsipper for styring og måling av klimarisiko. Målingene skal søke å fange opp relevant klimarisiko knyttet til de finansielle instrumentene som brukes i forvaltningen. Risikoen skal anslås ved hjelp av forskjellige metoder. Det skal gjennomføres stresstester basert på scenarioer for fremtidig utvikling, inkludert et scenario som er i samsvar med global oppvarming på 1,5 grader.</article></article> <article class="defaultP" margin-top="true">Nåværende § 4-4 blir § 4-5, § 4-5 blir § 4-6 osv.</article> <article class="defaultP" margin-top="true">§ 6-2 (3) bokstav e skal lyde:<ul class="defaultList"><li data-li-identifier="e." data-name="e."><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">Arbeidet med ansvarlig forvaltning, jf. kapittel 2, herunder bruken av virkemidler og virkningen av eierskapsarbeidet, samt hvordan prinsippene for ansvarlig forvaltning er integrert i forvaltningen. Arbeidet med klimarisiko skal belyses særskilt, herunder resultater av stresstester og vurderinger av selskapenes fremoverskuende utslippsbaner, jf. også § 4-4 og § 2-1 (1). Måltall som søker å fange opp fondets eksponering mot klima- og miljørelatert virksomhet må inngå. Slik rapportering må være hensiktsmessig og bygge på og følge utviklingen av internasjonalt anerkjente standarder og metoder. Rapporteringen skal forankres i styret.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2025-03-14-448/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 14. mars 2025.</article></section></main></body></html>