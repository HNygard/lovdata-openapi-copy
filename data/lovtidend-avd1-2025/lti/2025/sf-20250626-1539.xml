<!DOCTYPE html><html lang="nb"><head><title>Forskrift om høyere yrkesfaglig utdanning ved Fagskolen Vestfold og Telemark</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-06-26-1539</dd><dt class="dokid">DokumentID</dt><dd class="dokid">LTI/forskrift/2025-06-26-1539</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Fagskolen Vestfold og Telemark</li></ul></dd><dt class="dateInForce">I kraft fra</dt><dd class="dateInForce">2025-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2023-06-22-1336</li></ul></dd><dt class="basedOn">Hjemmel</dt><dd class="basedOn"><ul><li>lov/2018-06-08-28/§16</li><li>lov/2018-06-08-28/§21</li><li>forskrift/2019-07-11-1005/§9</li><li>forskrift/2019-07-11-1005/§27</li></ul></dd><dt class="dateOfPublication">Kunngjort</dt><dd class="dateOfPublication">2025-07-18 13:35</dd><dt class="journalNumber">Journalnummer</dt><dd class="journalNumber">2025-1009</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om høyere yrkesfaglig utdanning ved Fagskolen Vestfold og Telemark</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Fagskolen Vestfold og Telemark 26. juni 2025 med hjemmel i lov 8. juni 2018 nr. 28 om høyere yrkesfaglig utdanning (fagskoleloven) § 16 og § 21 og forskrift 11. juli 2019 nr. 1005 om høyere yrkesfaglig utdanning (fagskoleforskriften) § 9 og § 27.</dd><dt class="refid">RefID</dt><dd class="refid">forskrift/2025-06-26-1539</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om høyere yrkesfaglig utdanning ved Fagskolen Vestfold og Telemark<ul class="tocSubUl"><li>Kapittel 1. Generelle bestemmelser<ul class="tocSubUl"><li>§ 1-1. Virkeområde</li><li>§ 1-2. Forholdet til annen lovgivning</li><li>§ 1-3. Definisjoner</li><li>§ 1-4. Søkernes og studentenes undersøkelses- og opplysningsplikt</li><li>§ 1-5. Innhenting og behandling av personopplysninger</li><li>§ 1-6. Informasjon til studentene</li><li>§ 1-7. Forbud mot bruk av klesplagg som helt eller delvis dekker ansiktet</li></ul></li><li>Kapittel 2. Opptak<ul class="tocSubUl"><li>§ 2-1. Opptakskrav for heltids- og deltidsstudier</li><li>§ 2-2. Rangering ved nasjonalt og lokalt opptak</li><li>§ 2-3. Søknad</li><li>§ 2-4. Innpassing og fritak</li><li>§ 2-5. Krav om politiattest</li></ul></li><li>Kapittel 3. Studiegjennomføring og rettigheter<ul class="tocSubUl"><li>§ 3-1. Studieprogresjon</li><li>§ 3-2. Tilrettelegging</li><li>§ 3-3. Permisjon</li><li>§ 3-4. Studentdemokrati og studentvelferd</li></ul></li><li>Kapittel 4. Arbeidskrav og sluttvurdering/eksamen<ul class="tocSubUl"><li>§ 4-1. Vurdering</li><li>§ 4-2. Vurderingsutrykk</li><li>§ 4-3. Sluttvurdering og eksamen</li><li>§ 4-4. Sensur og rett til begrunnelse for karakter</li><li>§ 4-5. Undervisning og eksamen under særlige vilkår</li><li>§ 4-6. Annullering av eksamen og sluttprøver ved forfalskning og/eller fusk</li></ul></li><li>Kapittel 5. Dokumentasjon<ul class="tocSubUl"><li>§ 5-1. Vitnemål</li><li>§ 5-2. Karakterutskrift</li><li>§ 5-3. Vitnemål maritime utdanninger</li><li>§ 5-4. Rett til å få utstedt nytt vitnemål</li></ul></li><li>Kapittel 6. Utestenging og bortvisning<ul class="tocSubUl"><li>§ 6-1. Utestenging og bortvisning</li></ul></li><li>Kapittel 7. Begrunnelse og klage<ul class="tocSubUl"><li>§ 7-1. Fremgangsmåte ved innsendelse av klage</li><li>§ 7-2. Rett til begrunnelse og klage på sluttvurdering/eksamen</li><li>§ 7-3. Klagebehandling av øvrige enkeltvedtak</li><li>§ 7-4. Skriftlighet og habilitetskrav</li><li>§ 7-5. Lokal klagenemnd</li><li>§ 7-6. Nasjonal klagenemnd</li></ul></li><li>Kapittel 8. Skikkethet<ul class="tocSubUl"><li>§ 8-1. Krav til skikkethet</li><li>§ 8-2. Formålet med skikkethetsvurdering</li><li>§ 8-3. Fagskoleutdanninger med skikkethetsvurdering</li><li>§ 8-4. Informasjon til studentene</li><li>§ 8-5. Vurderingskriterier</li><li>§ 8-6. Skikkethetsnemnd</li><li>§ 8-7. Skikkethetsansvarlig</li><li>§ 8-8. Tvilsmelding</li><li>§ 8-9. Behandling hos skikkethetsansvarlig</li><li>§ 8-10. Behandling i skikkethetsnemnda</li><li>§ 8-11. Utestenging og klage</li></ul></li><li>Kapittel 9. Ikrafttredelse og opphevelse<ul class="tocSubUl"><li>§ 9-1. Ikrafttredelse.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2025-06-26-1539" id="dokument"><h1>Forskrift om høyere yrkesfaglig utdanning ved Fagskolen Vestfold og Telemark</h1><section class="section" data-name="kap1" id="kapittel-1" data-lovdata-URL="LTI/forskrift/2025-06-26-1539/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="LTI/forskrift/2025-06-26-1539/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Forskriften gjelder for høyere yrkesfaglig utdanning ved Fagskolen Vestfold og Telemark.</article><article class="numberedLegalP" data-numerator="2" id="kapittel-1-paragraf-1-nummer-2">(2) Forskriften gjelder for personer som søker opptak til studieprogram eller har studierett og status som student ved Fagskolen Vestfold og Telemark.</article><article class="numberedLegalP" data-numerator="3" id="kapittel-1-paragraf-1-nummer-3">(3) Forskriften regulerer blant annet forhold knyttet til opptak, vurdering av skikkethet og krav om politiattest, gjennomføring av studier, avsluttende vurdering, eksamen, sensur, klageregler og disiplinære sanksjoner ved Fagskolen Vestfold og Telemark.</article></article><article class="legalArticle" data-lovdata-URL="LTI/forskrift/2025-06-26-1539/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Forholdet til annen lovgivning</span></h3><article class="legalP" id="kapittel-1-paragraf-2-ledd-1">Strider denne forskriften mot lov og/eller sentrale forskrifter gitt av lovgiver eller NOKUT, eller ved forhold som ikke er omtalt, gjelder fagskoleloven og sentrale forskrifters bestemmelser. Når fagskolen behandler saker etter fagskoleloven, gjelder forvaltningsloven om habilitet i § 6 til § 10 og om taushetsplikt i § 13 til § 13e. Disse bestemmelsene gjelder også for denne forskriften.</article></article><article class="legalArticle" data-lovdata-URL="LTI/forskrift/2025-06-26-1539/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Definisjoner</span></h3><article class="numberedLegalP" data-numerator="1" id="kapittel-1-paragraf-3-nummer-1">(1) <i>Arbeidskrav:</i> Obligatoriske studentarbeider som må være fullført og godkjent for at studenten skal kunne få vurdering i emnet. Arbeidskrav inngår som hovedregel ikke i vurderingsgrunnlaget for emnekarakteren, med mindre annet er spesifisert i studieplanen. Et arbeidskrav kan for eksempel være skriftlig oppgave, refleksjonsnotat, quiz, praktiske øvelser, gruppesamtale, muntlig presentasjon, video, podkast eller lignende. Studieplanen skal gi en oversikt over alle arbeidskrav i emnet, og angi hvilke krav som må være oppfylt for å kunne avlegge sluttvurdering, og hvilke som eventuelt inngår i vurderingen av karakteren for emnet.</article><article class="numberedLegalP" data-numerator="2" id="kapittel-1-paragraf-3-nummer-2">(2) <i>Bortvisning:</i> Hvis en student, til tross for en skriftlig advarsel fra fagskolen, gjentatte ganger opptrer på en måte som virker grovt forstyrrende på medstudenters arbeid eller virksomheten ved fagskolen ellers, kan styret fatte vedtak om at studenten skal bortvises i inntil ett år. Rektoren ved fagskolen kan fatte vedtak om bortvisning dersom vilkårene i § 12 annet ledd er til stede, jf. fagskoleloven. Et slikt vedtak gjelder inntil styret kan fatte et endelig vedtak i saken. Bortvisningen innebærer ikke at studenten fratas retten til å gå opp til sluttvurdering/eksamen.</article><article class="numberedLegalP" data-numerator="3" id="kapittel-1-paragraf-3-nummer-3">(3) <i>Emne:</i> En utdanning er inndelt i emner. Emnene kan variere i omfang (målt i studiepoeng), og innholdet er beskrevet i studieplanen. Alle emner i en utdanning må være bestått for at studenten skal få vitnemål. Et emne kan også omtales som en modul.</article><article class="numberedLegalP" data-numerator="4" id="kapittel-1-paragraf-3-nummer-4">(4) <i>Emnekarakter:</i> Vurderingsuttrykk i form av gradert karakter (A–F) eller bestått / ikke bestått. Karakteren gir uttrykk for studentens kunnskaper, ferdigheter og generelle kompetanse målt mot læringsutbyttebeskrivelsene for det aktuelle emnet.</article><article class="numberedLegalP" data-numerator="5" id="kapittel-1-paragraf-3-nummer-5">(5) <i>Emneplan:</i> En framdriftsplan med beskrivelse av temaer, omfang, forventet læringsutbytte, lærings- og vurderingsformer og arbeidskrav som inngår i et emne.</article><article class="numberedLegalP" data-numerator="6" id="kapittel-1-paragraf-3-nummer-6">(6) <i>Ferdigheter:</i> Evnen til å anvende kunnskap for å løse problemer og oppgaver. Det finnes ulike typer ferdigheter – kognitive, praktiske, kreative og kommunikative (Meld. St. (2024–2025) s. 2).</article><article class="numberedLegalP" data-numerator="7" id="kapittel-1-paragraf-3-nummer-7">(7) <i>Innpassing:</i> Benyttes når deler av utdanningen er gjennomført ved en annen fagskole og utdanningen ønskes fullført ved Fagskolen Vestfold og Telemark.</article><article class="numberedLegalP" data-numerator="8" id="kapittel-1-paragraf-3-nummer-8">(8) <i>Kompetanse:</i> Evnen til å anvende kunnskap og ferdigheter på selvstendig vis i ulike situasjoner gjennom å vise samarbeidsevne, ansvarlighet, evne til refleksjon og kritisk tenkning i utdannings- og yrkessammenheng (Meld. St. (2024–25), s. 3).</article><article class="numberedLegalP" data-numerator="9" id="kapittel-1-paragraf-3-nummer-9">(9) <i>Kunnskap:</i> Forståelse av teorier, fakta, begreper, prinsipper og prosedyrer innenfor fag, fagområder og/eller yrker/yrkesfelt eller bransjer (Meld. St. (2024–25), s. 3).</article><article class="numberedLegalP" data-numerator="10" id="kapittel-1-paragraf-3-nummer-10">(10) <i>Lokal klagenemnd:</i> Klageorgan utnevnt av fagskolens styre til å ivareta klagebehandling på enkeltvedtak.</article><article class="numberedLegalP" data-numerator="11" id="kapittel-1-paragraf-3-nummer-11">(11) <i>Læringsutbyttebeskrivelse (LUB):</i> Beskrivelse av kunnskaper, ferdigheter og generell kompetanse studenten forventes å ha tilegnet seg etter fullført emne eller utdanning. Det er to typer læringsutbyttebeskrivelser. Overordnet læringsutbyttebeskrivelse (O-LUB) gir en helhetlig beskrivelse av hva studenten forventes å kunne etter å ha fullført en utdanning. Emnebasert læringsutbyttebeskrivelse (E-LUB) beskriver hva studenten skal kunne etter å ha fullført et enkelt emne i studiet.</article><article class="numberedLegalP" data-numerator="12" id="kapittel-1-paragraf-3-nummer-12">(12) <i>Nasjonal klagenemnd:</i> Klageorgan utnevnt av departementet, som behandler klager på enkeltvedtak i samsvar med bestemmelsene i fagskoleloven og forskrift til fagskoleloven.</article><article class="numberedLegalP" data-numerator="13" id="kapittel-1-paragraf-3-nummer-13">(13) <i>Realkompetanse:</i> Kompetansen en person har skaffet seg gjennom betalt eller ubetalt arbeid, etterutdanning, fritidsaktiviteter og annet som kommer i tillegg til den kompetansen man har dokumentert gjennom det formelle utdanningssystemet (Meld. St. (2024–2025), s. 3).</article><article class="numberedLegalP" data-numerator="14" id="kapittel-1-paragraf-3-nummer-14">(14) <i>Realkompetansevurdering:</i> Måler realkompetansen opp mot fastsatte kriterier, for eksempel et kompetansemål i en læreplan/studieplan eller kompetansekriterier i et arbeidsforhold. Realkompetansevurdering kan gi grunnlag for opptak til eller avkortning av utdanninger (Meld. St. (2024–2025) s. 4).</article><article class="numberedLegalP" data-numerator="15" id="kapittel-1-paragraf-3-nummer-15">(15) <i>Semesteravgift:</i> Avgift som dekker lisenser, kopiering, medlemskap i Organisasjon for norske fagskolestudenter (ONF) og Studentsamskipnaden (SSN). Betales uavkortet etter skolens formelle studiestart høst og vår.</article><article class="numberedLegalP" data-numerator="16" id="kapittel-1-paragraf-3-nummer-16">(16) <i>Skikkethet:</i> En student som i utdanningen eller i fremtidig yrkesutøvelse kan utgjøre fare for liv, fysisk og/eller psykisk helse, rettigheter og sikkerhet til barn, unge eller voksne i sårbare situasjoner, er ikke skikket for yrket.</article><article class="numberedLegalP" data-numerator="17" id="kapittel-1-paragraf-3-nummer-17">(17) <i>Sluttvurdering:</i> En vurdering som skal vise i hvilken grad studenten har oppnådd det fastsatte læringsutbyttet, og som danner grunnlaget for emnekarakteren i emnet. Emnet kan bare lede fram til én karakter (A–F) eller vurderingsuttrykket bestått / ikke bestått.</article><article class="numberedLegalP" data-numerator="18" id="kapittel-1-paragraf-3-nummer-18">(18) <i>Student:</i> Person med en skriftlig, bindende og ikke avsluttet studiekontrakt med Fagskolen Vestfold og Telemark.</article><article class="numberedLegalP" data-numerator="19" id="kapittel-1-paragraf-3-nummer-19">(19) <i>Studieavgift:</i> Avgift som studenten betaler for kurs eller kortere etterutdanningstilbud. Studieavgiften faktureres én gang per år.</article><article class="numberedLegalP" data-numerator="20" id="kapittel-1-paragraf-3-nummer-20">(20) <i>Studiekontrakt:</i> Individuell kontrakt mellom student og Fagskolen Vestfold og Telemark som regulerer hvilket studium studenten har studierett til, og hvilke rettigheter og forpliktelser som tilkommer. Denne forskrift anses som en del av studentens studiekontrakt.</article><article class="numberedLegalP" data-numerator="21" id="kapittel-1-paragraf-3-nummer-21">(21) <i>Studieplan:</i> En helhetlig plan for en utdanning innenfor høyere yrkesfaglig utdanning. Studieplanen inneholder bakgrunn for fagskoleutdanningen, opptakskrav, faginnhold og struktur, overordnede læringsutbyttebeskrivelser, undervisningsformer, læringsformer, vurderingsformer og vurderingskriterier.</article><article class="numberedLegalP" data-numerator="22" id="kapittel-1-paragraf-3-nummer-22">(22) <i>Studiepoeng:</i> Er betegnelse på omfanget (arbeidsbelastningen) i et emne og en utdanning. 60 studiepoeng tilsvarer ett års studium på full tid og skal utgjøre en samlet arbeidsbelastning for studenten på mellom 1500–1800 timer. Studiepoeng er ikke automatisk konverterbare mellom ulike utdanningsinstitusjoner og utdanningsnivå, det må undersøkes i hvert enkelt tilfelle.</article><article class="numberedLegalP" data-numerator="23" id="kapittel-1-paragraf-3-nummer-23">(23) <i>Søker:</i> Person som søker opptak til studier, programmer eller enkeltkurs ved Fagskolen Vestfold og Telemark.</article><article class="numberedLegalP" data-numerator="24" id="kapittel-1-paragraf-3-nummer-24">(24) <i>Vurdering:</i> Bedømmelse av studentens kunnskaper, ferdigheter og generelle kompetanse i forhold til forventet læringsutbytte.</article><article class="numberedLegalP" data-numerator="25" id="kapittel-1-paragraf-3-nummer-25">(25) <i>Vurderingsgrunnlag for emnekarakter:</i> Studentarbeid som inngår som beregningsgrunnlag for fastsettelse av emnekarakteren for et gitt emne.</article><article class="numberedLegalP" data-numerator="26" id="kapittel-1-paragraf-3-nummer-26">(26) <i>Sensor:</i> Den/de som er ansvarlig(e) for vurdering og fastsetting av emnekarakter, enten alene eller i fellesskap med flere. Sensor kan være intern eller ekstern. Intern sensor er faglærer eller annen intern fagperson som er ansatt ved fagskolen. Ekstern sensor kan være en ekstern fagperson utenfor Fagskolen Vestfold og Telemark, eller en intern faglærer, forutsatt at vedkommende ikke har undervist i det aktuelle emnet eller tidligere vurdert de samme studentene. Dette sikrer en objektiv vurdering, samtidig som fagskolen kan ta i bruk intern kompetanse der det er hensiktsmessig.</article><article class="numberedLegalP" data-numerator="27" id="kapittel-1-paragraf-3-nummer-27">(27) <i>Sensur:</i> Sluttvurdering (fastsetting av karakter) for et emne.</article></article><article class="legalArticle" data-lovdata-URL="LTI/forskrift/2025-06-26-1539/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Søkernes og studentenes undersøkelses- og opplysningsplikt</span></h3><article class="numberedLegalP" data-numerator="1" id="kapittel-1-paragraf-4-nummer-1">(1) Søkere og studenter plikter å sette seg inn i gjeldende forskrift ved Fagskolen Vestfold og Telemark.</article><article class="numberedLegalP" data-numerator="2" id="kapittel-1-paragraf-4-nummer-2">(2) Som student plikter man å sette seg inn i studieplaner, retningslinjer og frister som er relevant for utdanningen, eksamensplaner og rutiner for sluttvurdering/eksamen. Enkelte emner og utdanninger kan ha obligatorisk oppmøte. Dette fremgår av studieplanen.</article><article class="numberedLegalP" data-numerator="3" id="kapittel-1-paragraf-4-nummer-3">(3) Manglende kjennskap til ovennevnte kilder kan ikke påberopes som et formildende forhold.</article><article class="numberedLegalP" data-numerator="4" id="kapittel-1-paragraf-4-nummer-4">(4) Studenten plikter skriftlig å underrette Fagskolen Vestfold og Telemark om navneendringer. Navneendring må dokumenteres. Post blir sendt til digital postkasse. Dersom den digitale posten ikke åpnes, sendes posten til studentens folkeregistrerte adresse. Unnlatt oppdatering av adresse og telefonnummer innebærer at studenten må bære risikoen for at underretninger fra Fagskolen Vestfold og Telemark ikke mottas, eller ikke mottas i tide.</article><article class="numberedLegalP" data-numerator="5" id="kapittel-1-paragraf-4-nummer-5">(5) Alle studenter ved Fagskolen Vestfold og Telemark har tilgang til og må bruke fagskolens læringsplattform som blant annet benyttes til viktig studentinformasjon fra fagskolen. Studenten plikter å sjekke læringsplattform jevnlig.</article></article><article class="legalArticle" data-lovdata-URL="LTI/forskrift/2025-06-26-1539/§1-5" data-name="§1-5" id="kapittel-1-paragraf-5"><h3 class="legalArticleHeader"><span class="legalArticleValue">§ 1-5</span>. <span class="legalArticleTitle">Innhenting og behandling av personopplysninger</span></h3><article class="numberedLegalP" data-numerator="1" id="kapittel-1-paragraf-5-nummer-1">(1) Fagskolen har hjemmel til å innhente og behandle personopplysninger om søkere og studenter for å ivareta deres rettigheter og for at fagskolen skal kunne gjøre sine plikter etter fagskoleloven. Nærmere presisering går fram av fagskoleforskriften § 4. Der går det også frem at fagskolen kan fatte vedtak ved helt eller delvis automatisert saksbehandling i sine systemer, men at søkeren eller studenten kan kreve at vedtaket overprøves manuelt.</article><article class="numberedLegalP" data-numerator="2" id="kapittel-1-paragraf-5-nummer-2">(2) Fagskolen kan også behandle opplysninger om helse, sosiale forhold og andre sensitive opplysninger som studenten selv har gitt skolen, eller har samtykket til at skolen skal få, når disse opplysningene er nødvendige for å ivareta rettigheter og plikter. Kravet om at studenten må gi sitt samtykke for at skolen skal kunne behandle opplysninger om helse, sosiale forhold og andre sensitive opplysninger, gjelder ikke for nødvendig behandling etter fagskoleloven §§ 25 og 26 (vurdering av bortvisning, utestenging og skikkethet), jf. fagskoleloven § 39a.</article><article class="numberedLegalP" data-numerator="3" id="kapittel-1-paragraf-5-nummer-3">(3) Fagskolen kan motta og behandle politiattest fra søkerne elektronisk i sine systemer der det kreves at studenten skal legge frem politiattest, jf. fagskoleloven § 27. Politiattest uten merknad skal leveres fagskolen ved studiestart. Politiattest med merknad skal sendes fagskolen per post til fagskolens postmottak.</article></article><article class="legalArticle" data-lovdata-URL="LTI/forskrift/2025-06-26-1539/§1-6" data-name="§1-6" id="kapittel-1-paragraf-6"><h3 class="legalArticleHeader"><span class="legalArticleValue">§ 1-6</span>. <span class="legalArticleTitle">Informasjon til studentene</span></h3><article class="legalP" id="kapittel-1-paragraf-6-ledd-1">Fagskolen Vestfold og Telemark har plikt til å gi tilstrekkelig og relevant informasjon og veiledning til søkere og studenter om fagskoleutdanningens innhold, herunder om at studentene på enkelte studier vil bli løpende skikkethetsvurdert. Se nærmere bestemmelser i fagskoleloven § 9 c og d og fagskoleforskriften § 30.</article></article><article class="legalArticle" data-lovdata-URL="LTI/forskrift/2025-06-26-1539/§1-7" data-name="§1-7" id="kapittel-1-paragraf-7"><h3 class="legalArticleHeader"><span class="legalArticleValue">§ 1-7</span>. <span class="legalArticleTitle">Forbud mot bruk av klesplagg som helt eller delvis dekker ansiktet</span></h3><article class="legalP" id="kapittel-1-paragraf-7-ledd-1">Studenter og ansatte skal ikke bruke klesplagg som helt eller delvis dekker ansiktet, i forbindelse med undervisning, praksis, turer, ekspedisjoner og lignende i tilknytning til fagskolens undervisning. Nærmere presisering av forbudet og at gjentatte brudd kan medføre utestenging og bortvisning for studenten og oppsigelse for ansatte, går fram av fagskoleloven § 43.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2025-06-26-1539/KAPITTEL_2"><h2>Kapittel 2. Opptak</h2><article class="legalArticle" data-lovdata-URL="LTI/forskrift/2025-06-26-1539/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Opptakskrav for heltids- og deltidsstudier</span></h3><article class="defaultP" data-text-size="small">Fastsatt med hjemmel i fagskoleloven § 16 og fagskoleforskriften § 7.</article><article class="numberedLegalP" data-numerator="1" id="kapittel-2-paragraf-1-nummer-1">(1) Opptakskrav er fullført og bestått videregående opplæring, med fagbrev eller vitnemål for yrkeskompetanse. Hvilke fagbrev eller yrkeskompetanser som gir rett til opptak på den enkelte utdanning er ført opp i studieplanene og skolens hjemmeside for den enkelte utdanning. Dersom studenten kan dokumentere at han/hun skal gjennomføre fag- eller svenneprøve etter opptaksfristen, kan studenten tilbys betinget opptak. Studenten mister plassen hvis han/hun stryker på fagprøven eller ikke fullfører fagprøven. Fagprøven må være gjennomført i løpet av første semester i opptaksåret.</article><article class="numberedLegalP" data-numerator="2" id="kapittel-2-paragraf-1-nummer-2">(2) Søkere som ikke tilfredsstiller de formelle opptakskravene og som er 23 år eller eldre i opptaksåret kan søke om opptak på grunnlag av realkompetanse. Realkompetansen skal vurderes i henhold til § 2-1 første ledd i denne forskrift med tilhørende oversikt over fagbrev vist i studieplanen for den enkelte utdanning. Realkompetansevurdering foretas på Samordna opptak ved nasjonalt opptak, eller direkte av Fagskolen Vestfold og Telemark ved lokalt opptak. Realkompetansevurdering kan ikke foretas for opptak til studier der det stilles opptakskrav om yrkesgodkjenning, autorisasjon eller sertifisering etter annen lovgivning.</article><article class="numberedLegalP" data-numerator="3" id="kapittel-2-paragraf-1-nummer-3">(3) Søkere med fullført videregående opplæring fra de andre nordiske landene er kvalifiserte for opptak når den videregående opplæringen i de respektive landene gir generelt opptaksgrunnlag til tertiærutdanning tilsvarende norsk fagskoleutdanning og at fagbrev fra hjemlandet tilsvarer norsk fagbrev med samme faglige krav og som gir rett til opptak til den enkelte utdanning vist i den enkelte studieplan. Søkere fra nordiske land får sin kompetanse realkompetansevurdert av fagskolen. Søkere utenfor Norden må dokumentere opplæring og praksis ved autorisert translatør og plikter å legge frem dokumentasjon jf. fagskoleforskriften § 56 Søkere må ha bestått eller ha likeverdig realkompetanse tilsvarende Vg3 innen relevante yrkesfaglige studieprogram. Høyere utdanning utenfor Norden godkjennes av Direktoratet for høyere utdanning og kompetanse (HK-dir.). Søkere må dokumentere kunnskaper i norsk på minimum nivå B2 i Europarådets referanserammeverk for språk i henhold til fagskoleforskriften § 9 tredje ledd. Studenter som kan komme i kontakt med mindreårige som del av klinisk undervisning eller praksisopplæring, må fremlegge politiattest ved opptak, se § 2-5.</article></article><article class="legalArticle" data-lovdata-URL="LTI/forskrift/2025-06-26-1539/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Rangering ved nasjonalt og lokalt opptak</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Søker med høyest poengsum rangeres først. Ved lik poengsum, og etter at rangering er foretatt i samsvar med fagskoleforskriften §§ 14–18, skal søker med høyest alder prioriteres. Dersom det fortsatt er likhet, skal det kjønn som er underrepresentert i det yrket eller den profesjonen opplæringen kvalifiserer for, gis prioritet.</article><article class="numberedLegalP" data-numerator="2" id="kapittel-2-paragraf-2-nummer-2">(2) For lokale opptak er opptakskrav og søknadsdato kriterium for opptak.</article></article><article class="legalArticle" data-lovdata-URL="LTI/forskrift/2025-06-26-1539/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Søknad</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Søknader til utdanninger med nasjonal utlysning (nasjonalt opptak) har ordinær søknadsfrist 15. april. Etter denne fristen kan søkere kun søke på studier som legges ut på ledige studieplasser jf. åpning av frist på Samordna opptak. Søknad sendes Samordna opptak, som også koordinerer opptaket. Det er studieadministrasjonen ved fagskolen som er ansvarlig for saksbehandling og opptak av nye studenter.</article><article class="numberedLegalP" data-numerator="2" id="kapittel-2-paragraf-3-nummer-2">(2) Søknader til kurs og kortere utdanninger, samt fordypninger har tilpassede søknadsfrister i eget lokalt opptak. Søknad med dokumentasjon sendes via lenken som er oppgitt på skolens hjemmeside. Fagskolen vurderer/godkjenner søkerens kompetanse, poengberegner denne og er formelt ansvarlig for opptaket.</article><article class="numberedLegalP" data-numerator="3" id="kapittel-2-paragraf-3-nummer-3">(3) En student kan maksimalt søke tre ganger om opptak til samme studium ved Fagskolen Vestfold og Telemark hvis studiet tidligere har vært påbegynt. Etter tredje forsøk inntrer en karantenetid på ett år før student kan søke på nytt via Samordna opptak.</article></article><article class="legalArticle" data-lovdata-URL="LTI/forskrift/2025-06-26-1539/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Innpassing og fritak</span></h3><article class="numberedLegalP" data-numerator="1" id="kapittel-2-paragraf-4-nummer-1">(1) Ved innpassing/godskrivning ved overflytting fra annen fagskole må et eventuelt opptak vurderes særskilt. Det er da en forutsetning at avgiverskolen har fulgt samme gjennomføringsplan for utdanningen som Fagskolen Vestfold og Telemark. Fagskolen kan godkjenne emner som er avsluttet med karakter som skal være bestått og skal framkomme på karakterutskrift for den enkelte utdanning. Det er Fagskolen Vestfold og Telemark som er ansvarlig for å utstede vitnemål når utdanningen fullføres ved Fagskolen Vestfold og Telemark. Fagskolen vil kontrollere avgiverskoles studieplaner med læringsutbyttebeskrivelser og sammenligne disse med Fagskolen Vestfold og Telemark sine studieplaner med læringsutbyttebeskrivelser.</article><article class="numberedLegalP" data-numerator="2" id="kapittel-2-paragraf-4-nummer-2">(2) Fritak bygger på en faglig vurdering ved fagskolen. Fritak skal gis i samsvar med bestemmelsene fagskoleloven § 8.</article></article><article class="legalArticle" data-lovdata-URL="LTI/forskrift/2025-06-26-1539/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Krav om politiattest</span></h3><article class="numberedLegalP" data-numerator="1" id="kapittel-2-paragraf-5-nummer-1">(1) Det fremgår av studieplanene til de utdanningene hvor det kreves politiattest nevnt i helsepersonelloven § 20a og helse og omsorgstjenesteloven § 5-4.</article><article class="numberedLegalP" data-numerator="2" id="kapittel-2-paragraf-5-nummer-2">(2) Alle søkere som har fått tilbud om plass ved en utdanning hvor det er krav om politiattest, må bekrefte at de kjenner regelverket om politiattest.</article><article class="numberedLegalP" data-numerator="3" id="kapittel-2-paragraf-5-nummer-3">(3) Søkere som får tilbud om plass hvor det er krav om politiattest skal fremvise politiattesten til fagskolen ved oppstart av studiet. Attesten må ikke være eldre enn tre måneder for fremleggelse. Politiattesten må fornyes før gjennomføring av praksis.</article><article class="numberedLegalP" data-numerator="4" id="kapittel-2-paragraf-5-nummer-4">(4) Studenter som ikke legger frem politiattest i samsvar med fagskoleloven § 27 og fagskoleforskriften kapittel 4 samt inneværende bestemmelse, har ikke rett til å delta i klinisk undervisning eller praksisopplæring.</article><article class="numberedLegalP" data-numerator="5" id="kapittel-2-paragraf-5-nummer-5">(5) Studenter som legger frem politiattest med merknad kan utestenges fra praksisstudier eller klinisk undervisning i samsvar med fagskoleloven § 27 og fagskoleforskriften § 23.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2025-06-26-1539/KAPITTEL_3"><h2>Kapittel 3. Studiegjennomføring og rettigheter</h2><article class="legalArticle" data-lovdata-URL="LTI/forskrift/2025-06-26-1539/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Studieprogresjon</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) En student kan etter dokumentert søknad beholde studieplassen i 50&#xa0;% tid utover normert studietid. Det kan etter søknad fra studenten gjøres unntak fra denne bestemmelsen, og det kan avtales (vedtas) et nytt utdanningsløp tilpasset studenten. Det skal være dokumentert velferdsgrunn eller sykdom som legges til grunn for en at en student skal beholde studieplassen utover 50&#xa0;% av normert tid.</article><article class="numberedLegalP" data-numerator="2" id="kapittel-3-paragraf-1-nummer-2">(2) Dersom et emne ikke er bestått må emnet i sin helhet tas i det påfølgende studieåret. Enten parallelt i ordinær studieprogresjon eller ved en søknad om forlenget studieløp.</article><article class="numberedLegalP" data-numerator="3" id="kapittel-3-paragraf-1-nummer-3">(3) Dersom en student ikke gjennomfører emner og mangler mer enn 10 studiepoeng etter endt studieår, må disse fullføres før student kan gå videre til neste studieår. I slike tilfeller må det søkes om forlenget studieløp. Denne punktet gjelder ikke for de studenter som er i en aktiv prosess i tråd med vurderingsordningene.</article></article><article class="legalArticle" data-lovdata-URL="LTI/forskrift/2025-06-26-1539/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Tilrettelegging</span></h3><article class="legalP" id="kapittel-3-paragraf-2-ledd-1">En student kan, etter dokumentert søknad, få tilrettelagt sitt studieløp med nødvendige tilpasninger som sikrer likeverdige opplærings- og utdanningsmuligheter. Tilrettelegging kan innvilges dersom studentens funksjonsevne er midlertidig eller varig nedsatt. Det skal fremgå tydelig av fagskolens søknadsskjema hvilke former for tilrettelegging det kan søkes om. Behovet for tilrettelegging må være dokumentert av lege eller annen sakkyndig instans. Fagskolen plikter å informere om hvilke tilretteleggingsmuligheter som finnes, og hvor studenten kan henvende seg for å søke om dette. Tilretteleggingsordninger for maritim utdanning reguleres av egne bestemmelser.</article></article><article class="legalArticle" data-lovdata-URL="LTI/forskrift/2025-06-26-1539/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Permisjon</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) En student kan søke permisjon i inntil 1,5 år, eller 50&#xa0;% utover normert studietid. Det må dokumenteres en velferdsgrunn og/eller egen sykdom eller alvorlig sykdom i nær familie. Grunnlaget for permisjonsrett skal gå frem av fagskolens hjemmeside. Endring i arbeids- eller sosiale forhold gir ikke grunnlag for studiepermisjon.</article><article class="numberedLegalP" data-numerator="2" id="kapittel-3-paragraf-3-nummer-2">(2) Når en student ikke fullfører studiet eller et emne innen normert studietid, og det i mellomtiden er gjort vesentlige endringer i studieplan, gjelder retten til å fullføre etter den opprinnelige planen i to år etter at endringen ble gjort gjeldende.</article></article><article class="legalArticle" data-lovdata-URL="LTI/forskrift/2025-06-26-1539/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Studentdemokrati og studentvelferd</span></h3><article class="numberedLegalP" data-numerator="1" id="kapittel-3-paragraf-4-nummer-1">(1) Fagskolen skal bidra til at studentene:<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-4-nummer-1-punkt-1"><article class="legalP" id="kapittel-3-paragraf-4-nummer-1-punkt-1-ledd-1">har et fungerende studentdemokrati hvor studenter medvirker i fagskolens utøvende og styrende organer.</article></article></li><li data-li-identifier="b." data-name="b."><article class="listArticle" id="kapittel-3-paragraf-4-nummer-1-punkt-2"><article class="legalP" id="kapittel-3-paragraf-4-nummer-1-punkt-2-ledd-1">får tilgang på nødvendig informasjon som angår deres studieløp og studentdemokratiet.</article></article></li></ul></article><article class="numberedLegalP" data-numerator="2" id="kapittel-3-paragraf-4-nummer-2">(2) Studentene skal være representert i:<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-4-nummer-2-punkt-1"><article class="legalP" id="kapittel-3-paragraf-4-nummer-2-punkt-1-ledd-1">fagskolestyret,</article></article></li><li data-li-identifier="b." data-name="b."><article class="listArticle" id="kapittel-3-paragraf-4-nummer-2-punkt-2"><article class="legalP" id="kapittel-3-paragraf-4-nummer-2-punkt-2-ledd-1">lokal klagenemnd,</article></article></li><li data-li-identifier="c." data-name="c."><article class="listArticle" id="kapittel-3-paragraf-4-nummer-2-punkt-3"><article class="legalP" id="kapittel-3-paragraf-4-nummer-2-punkt-3-ledd-1">læringsmiljøutvalg.</article></article></li><li data-li-identifier="d." data-name="d."><article class="listArticle" id="kapittel-3-paragraf-4-nummer-2-punkt-4"><article class="legalP" id="kapittel-3-paragraf-4-nummer-2-punkt-4-ledd-1">og velge et eget studentstyre.</article></article></li></ul></article><article class="numberedLegalP" data-numerator="3" id="kapittel-3-paragraf-4-nummer-3">(3) Studentstyret velges for ett år av gangen og er taleorganet til studentene.</article><article class="numberedLegalP" data-numerator="4" id="kapittel-3-paragraf-4-nummer-4">(4) Fagskolestudenter er automatisk medlem i Studentsamskipnaden (SSN) og Organisasjon for norske fagskolestudenter (ONF) som bidrar til å sikre studentens rettigheter og tilbyr ulike velferdsordninger.</article><article class="numberedLegalP" data-numerator="5" id="kapittel-3-paragraf-4-nummer-5">(5) Etter fagskoleloven § 14a er det etablert en studentombudsordning som kan gi råd og hjelp.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2025-06-26-1539/KAPITTEL_4"><h2>Kapittel 4. Arbeidskrav og sluttvurdering/eksamen</h2><article class="defaultP" data-text-size="small">Fastsatt med hjemmel i fagskoleloven § 21.</article><article class="legalArticle" data-lovdata-URL="LTI/forskrift/2025-06-26-1539/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Vurdering</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) Grunnlaget for vurdering av studentenes prestasjoner med karakter er det samlede læringsutbyttet beskrevet i kunnskap, ferdigheter og generell kompetanse for hvert emne. Beskrivelsene av læringsutbyttet går frem av emnebeskrivelsene i studieplanen.</article><article class="numberedLegalP" data-numerator="2" id="kapittel-4-paragraf-1-nummer-2">(2) Emnets vurderingsform og ev. hvordan de ulike vurderingene skal vektes når emnekarakteren settes, skal være beskrevet i emnebeskrivelsen i studieplanen, og om besvarelsen skal leveres individuelt eller i gruppe.</article><article class="numberedLegalP" data-numerator="3" id="kapittel-4-paragraf-1-nummer-3">(3) Karakteren for emnet skal vise i hvilken grad studenten har oppnådd læringsutbyttet etter å ha fullført emnet. Emnet kan bare lede fram til én karakter eller vurderingsuttrykket bestått / ikke bestått.</article><article class="numberedLegalP" data-numerator="4" id="kapittel-4-paragraf-1-nummer-4">(4) Ved fagskolen kan følgende vurderingsformer benyttes:<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-1-nummer-4-punkt-1"><article class="legalP" id="kapittel-4-paragraf-1-nummer-4-punkt-1-ledd-1">presentasjonsmappe</article></article></li><li data-li-identifier="b." data-name="b."><article class="listArticle" id="kapittel-4-paragraf-1-nummer-4-punkt-2"><article class="legalP" id="kapittel-4-paragraf-1-nummer-4-punkt-2-ledd-1">presentasjonsmappe med sluttprøve</article></article></li><li data-li-identifier="c." data-name="c."><article class="listArticle" id="kapittel-4-paragraf-1-nummer-4-punkt-3"><article class="legalP" id="kapittel-4-paragraf-1-nummer-4-punkt-3-ledd-1">skriftlig oppgave (eksamen) – enten hjemme eller på studiestedet innen en gitt tidsperiode, som er oppgitt i studieplanen</article></article></li><li data-li-identifier="d." data-name="d."><article class="listArticle" id="kapittel-4-paragraf-1-nummer-4-punkt-4"><article class="legalP" id="kapittel-4-paragraf-1-nummer-4-punkt-4-ledd-1">skriftlig oppgave med muntlig høring.</article></article></li></ul></article><article class="numberedLegalP" data-numerator="5" id="kapittel-4-paragraf-1-nummer-5">(5) Studenten har selv ansvar for å lagre arbeidskrav som skal inngå i presentasjonsmappen.</article></article><article class="legalArticle" data-lovdata-URL="LTI/forskrift/2025-06-26-1539/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Vurderingsutrykk</span></h3><article class="defaultP" data-text-size="small">Fastsatt med hjemmel i fagskoleforskriften § 40.</article><article class="numberedLegalP" data-numerator="1" id="kapittel-4-paragraf-2-nummer-1">(1) Vurderingsuttrykket for sluttvurdering skal være bestått eller ikke bestått, eller en gradert skala med fem trinn fra A til E for bestått og med F for ikke bestått.</article><article class="numberedLegalP" data-numerator="2" id="kapittel-4-paragraf-2-nummer-2">(2) Den graderte karakterskala innebærer følgende generelle, ikke fagspesifikke beskrivelser: <table><thead><tr><th data-text-align="left" data-vertical-align="top"><i>Symbol</i></th><th data-text-align="left" data-vertical-align="top"><i>Betegnelse</i></th><th data-text-align="left" data-vertical-align="top"><i>Generell, ikke fagspesifikk beskrivelse av vurderingskriterier</i></th></tr></thead><tbody><tr><td data-text-align="left" data-vertical-align="top">A</td><td data-text-align="left" data-vertical-align="top">Fremragende</td><td data-text-align="left" data-vertical-align="top">Fremragende prestasjon som klart utmerker seg. Studenten viser svært god vurderingsevne og stor grad av selvstendighet.</td></tr><tr><td data-text-align="left" data-vertical-align="top">B</td><td data-text-align="left" data-vertical-align="top">Meget god</td><td data-text-align="left" data-vertical-align="top">Meget god prestasjon. Studenten viser meget god vurderingsevne og selvstendighet.</td></tr><tr><td data-text-align="left" data-vertical-align="top">C</td><td data-text-align="left" data-vertical-align="top">God</td><td data-text-align="left" data-vertical-align="top">Jevnt god prestasjon som er tilfredsstillende på de fleste områder. Studenten viser god vurderingsevne og selvstendighet på de viktigste områdene.</td></tr><tr><td data-text-align="left" data-vertical-align="top">D</td><td data-text-align="left" data-vertical-align="top">Nokså god</td><td data-text-align="left" data-vertical-align="top">En akseptabel prestasjon med noen vesentlige mangler. Studenten viser en viss grad av vurderingsevne og selvstendighet.</td></tr><tr><td data-text-align="left" data-vertical-align="top">E</td><td data-text-align="left" data-vertical-align="top">Tilstrekkelig</td><td data-text-align="left" data-vertical-align="top">Prestasjonen tilfredsstiller minimumskravene, men heller ikke mer. Studenten viser liten vurderingsevne og selvstendighet.</td></tr><tr><td data-text-align="left" data-vertical-align="top">F</td><td data-text-align="left" data-vertical-align="top">Ikke bestått</td><td data-text-align="left" data-vertical-align="top">Prestasjon som ikke tilfredsstiller de faglige minimumskravene. Studenten viser både manglende vurderingsevne og selvstendighet.</td></tr></tbody></table></article><article class="numberedLegalP" data-numerator="3" id="kapittel-4-paragraf-2-nummer-3">(3) Den todelte karakterskalaen innebærer følgende generelle, ikke emnespesifikke beskrivelser:<ul class="defaultList"><li><article class="listArticle" id="kapittel-4-paragraf-2-nummer-3-punkt-1"><article class="legalP" id="kapittel-4-paragraf-2-nummer-3-punkt-1-ledd-1">Bestått: Besvarelsen/presentasjonen viser at studenten har bred faglig kunnskap innen hele emnet, og god kunnskap innen de mest sentrale områdene. Kravet om bred kunnskap i emnet betyr at det ikke kan være store kunnskapshull i deler av emnet. Oppgaver kan vektes ulikt under vurderingen, avhengig av hvor sentrale de er for emnet.</article></article></li><li><article class="listArticle" id="kapittel-4-paragraf-2-nummer-3-punkt-2"><article class="legalP" id="kapittel-4-paragraf-2-nummer-3-punkt-2-ledd-1">Ikke bestått: Besvarelsen/presentasjonen viser at studenten har mangelfull kunnskap innen sentrale områder som inngår i emnet. Studenten har ikke tilstrekkelig faglig kunnskap, ferdigheter eller generell kompetanse til å kunne anvende det forventede læringsutbyttet fra emnet på en selvstendig måte.</article></article></li></ul></article></article><article class="legalArticle" data-lovdata-URL="LTI/forskrift/2025-06-26-1539/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Sluttvurdering og eksamen</span></h3><article class="numberedLegalP" data-numerator="1" id="kapittel-4-paragraf-3-nummer-1">(1) Studenten har rett til sluttvurdering og/eller til å fremstille seg til eksamen når vilkår for sluttvurdering i det aktuelle emnet er oppfylt. Disse vilkårene fremgår av emnebeskrivelsen i studieplanen.</article><article class="numberedLegalP" data-numerator="2" id="kapittel-4-paragraf-3-nummer-2">(2) Studenten har plikt til å sette seg inn i studieplanen for å gjøre seg kjent med gjeldene vilkår for sluttvurdering og eksamen.</article><article class="numberedLegalP" data-numerator="3" id="kapittel-4-paragraf-3-nummer-3">(3) Vilkår for sluttvurdering er ett eller flere av følgende:<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-3-nummer-3-punkt-1"><article class="legalP" id="kapittel-4-paragraf-3-nummer-3-punkt-1-ledd-1">Alle arbeidskrav, eller et angitt minimum av antall arbeidskrav, er gjennomført/innlevert og godkjent i henhold til studieplanen.</article></article></li><li data-li-identifier="b." data-name="b."><article class="listArticle" id="kapittel-4-paragraf-3-nummer-3-punkt-2"><article class="legalP" id="kapittel-4-paragraf-3-nummer-3-punkt-2-ledd-1">Veiledningsplikt er oppfylt.</article></article></li><li data-li-identifier="c." data-name="c."><article class="listArticle" id="kapittel-4-paragraf-3-nummer-3-punkt-3"><article class="legalP" id="kapittel-4-paragraf-3-nummer-3-punkt-3-ledd-1">Oppmøteplikt er oppfylt.</article></article></li></ul></article><article class="numberedLegalP" data-numerator="4" id="kapittel-4-paragraf-3-nummer-4">(4) Dersom en student står i fare for å ikke oppfylle vilkårene for sluttvurdering, skal det gis forhåndsvarsel. Hvis vilkårene ikke oppfylles, mister studenten retten til sluttvurdering og må ta emnet på nytt. Det skal da fattes et enkeltvedtak med klageadgang etter forvaltningsloven § 29. Klagefristen er tre uker fra mottak av vedtaksbrevet.</article><article class="numberedLegalP" data-numerator="5" id="kapittel-4-paragraf-3-nummer-5">(5) En student har to forsøk per arbeidskrav. Dersom et arbeidskrav ikke blir godkjent/levert på første forsøk, skal studenten motta et forhåndsvarsel. Det skal sendes forhåndsvarsel for hver gang arbeidskrav ikke godkjennes på første forsøk.</article><article class="numberedLegalP" data-numerator="6" id="kapittel-4-paragraf-3-nummer-6">(6) Dersom arbeidskravet ikke blir godkjent på andre forsøk, mister studenten retten til sluttvurdering i emnet og må ta emnet på nytt. Det skal da fattes et enkeltvedtak med klageadgang, jf. forvaltningsloven § 29.</article><article class="numberedLegalP" data-numerator="7" id="kapittel-4-paragraf-3-nummer-7">(7) Ved akutt sykdom eller velferdsgrunner kan det, etter søknad og særskilt vurdering, gis utsettelse eller et tredje forsøk på arbeidskrav. Fraværet må dokumenteres innen 14 dager etter innleveringsfrist.</article><article class="numberedLegalP" data-numerator="8" id="kapittel-4-paragraf-3-nummer-8">(8) En student har tre forsøk per sluttvurdering før emnet må tas på nytt. Første forsøk gjennomføres automatisk i tilknytning til ordinær sluttvurdering som følger undervisningsløpet. Andre forsøk tilbys ved tilrettelagt ny vurdering etter avtale med faglærer og studieadministrasjonen. Tidspunkt for vurderingen meldes av skolen. Tredje forsøk gjennomføres ved neste ordinære sluttvurdering i emnet.</article><article class="numberedLegalP" data-numerator="9" id="kapittel-4-paragraf-3-nummer-9">(9) Studenter som ikke leverer eller ikke melder forfall til sluttvurdering uten gyldig grunn, har brukt ett forsøk.</article><article class="numberedLegalP" data-numerator="10" id="kapittel-4-paragraf-3-nummer-10">(10) Ved akutt sykdom eller velferdsgrunner kan det, etter søknad og særskilt vurdering, gis utsettelse eller et fjerde forsøk på sluttvurdering. Fraværet må dokumenteres innen 21 dager etter innleveringsfrist. Et fjerde forsøk vil medføre en administrativ kostnad, som oppgis på fagskolens hjemmeside.</article><article class="numberedLegalP" data-numerator="11" id="kapittel-4-paragraf-3-nummer-11">(11) For ikke bestått praksis, gis det det adgang til å ta praksisperioden én gang til, hvis ikke annet er bestemt i studieplanen.</article><article class="numberedLegalP" data-numerator="12" id="kapittel-4-paragraf-3-nummer-12">(12) Minimum seks uker før gjennomføring av sluttvurdering/eksamen i emnet skal studenten få informasjon om tidspunkt og tidsramme, hjelpemidler og annen nødvendig informasjon.</article><article class="numberedLegalP" data-numerator="13" id="kapittel-4-paragraf-3-nummer-13">(13) Studenter som er tatt opp til en utdanning blir automatisk oppmeldt til sluttvurdering/eksamen ved første og andre forsøk i hvert emne. Dersom en student ønsker å avlegge sluttvurdering/eksamen for tredje forsøk i et emne, må studenten selv melde seg opp innen 15. januar for sluttvurdering/eksamener i vårsemesteret og 15. september for sluttvurdering/eksamener i høstsemesteret. For maritime fag er oppmeldingsfristen 15. januar og 1. august.</article><article class="numberedLegalP" data-numerator="14" id="kapittel-4-paragraf-3-nummer-14">(14) Alle emner som inngår i utdanningen, må være bestått før det avsluttende arbeidet kan påbegynnes. Med avsluttende arbeid menes hovedprosjekt, fordypningsoppgave, prosjektoppgave eller tilsvarende arbeid. Hvis en student gjennomfører det avsluttende arbeidet samtidig som vedkommende fullfører andre gjenstående emner i utdanningen, skal sluttvurdering for det avsluttende arbeidet ikke kunngjøres før samtlige øvrige emner er bestått.</article></article><article class="legalArticle" data-lovdata-URL="LTI/forskrift/2025-06-26-1539/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Sensur og rett til begrunnelse for karakter</span></h3><article class="defaultP" data-text-size="small">Fastsatt med hjemmel i fagskoleloven § 21 og § 22</article><article class="numberedLegalP" data-numerator="1" id="kapittel-4-paragraf-4-nummer-1">(1) Styret har delegert oppnevnelse av sensor ved sluttvurdering/eksamen, prøve, bedømmelse av oppgave eller annet arbeid når resultatet inngår på vitnemålet eller innregnes i karakter for utdanningen til skolens ledelse.</article><article class="numberedLegalP" data-numerator="2" id="kapittel-4-paragraf-4-nummer-2">(2) Sensuren skal foreligge innen tre uker hvis ikke særlige grunner gjør det nødvendig å bruke mer tid. Hvis sensuren ikke kan gis innen tre uker, skal studenten varsles om det og samtidig få vite når sensuren kan ventes. Styret selv kan gjøre unntak for enkelte sluttvurderinger eller eksamener, og kan fastsette en lengre frist når det ikke er mulig å skaffe det antall kvalifiserte sensorer som er nødvendig for å avvikle sensuren på tre uker.</article><article class="numberedLegalP" data-numerator="3" id="kapittel-4-paragraf-4-nummer-3">(3) Ved ny sensur etter fagskoleloven §§ 22 og 23 benyttes én eller flere sensorer som oppnevnes av skolens ledelse ved delegert myndighet fra styret. Minst én sensor skal være ekstern. Karakteren kan endres både til gunst eller ugunst for klageren. Hvis den endelige karakteren er fastsatt på grunnlag av både skriftlig og muntlig prøve og karakteren endres etter ny sensur av den skriftlige delen av sluttvurderingen/eksamenen, holdes ny muntlig prøve til fastsetting av endelig karakter.</article><article class="numberedLegalP" data-numerator="4" id="kapittel-4-paragraf-4-nummer-4">(4) Studenten har rett til å få en begrunnelse for karakterfastsettingen. Ved muntlig gjennomføring eller bedømmelse av praktiske ferdigheter, må krav om slik begrunnelse fremsettes umiddelbart etter at karakteren er meddelt. Hvis karakteren kunngjøres elektronisk og studenten kan kreve begrunnelse på tilsvarende måte, må krav om begrunnelse fremsettes innen én uke fra karakteren blir kunngjort. Ved annen type kunngjøring må krav om begrunnelse fremsettes innen én uke fra studenten fikk kjennskap til karakteren.</article><article class="numberedLegalP" data-numerator="5" id="kapittel-4-paragraf-4-nummer-5">(5) Begrunnelsen skal være gitt innen to uker etter at studenten har bedt om dette. Dersom begrunnelsen ikke kan gis innen to uker, skal studenten varsles om dette og samtidig få oppgitt når begrunnelsen kan ventes. I begrunnelsen skal det gjøres rede for de generelle prinsippene som er lagt til grunn for bedømmelsen og for bedømmelsen av studentens prestasjon. Begrunnelsen kan gis muntlig, men fortrinnsvis skriftlig.</article><article class="numberedLegalP" data-numerator="6" id="kapittel-4-paragraf-4-nummer-6">(6) Hvis det er gitt skriftlige retningslinjer for bedømmelsen, skal disse være tilgjengelige for studentene etter at karakteren er fastsatt.</article></article><article class="legalArticle" data-lovdata-URL="LTI/forskrift/2025-06-26-1539/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Undervisning og eksamen under særlige vilkår</span></h3><article class="numberedLegalP" data-numerator="1" id="kapittel-4-paragraf-5-nummer-1">(1) Studenter som av medisinske eller andre grunner har behov for spesiell tilrettelegging, må framsette søknad om dette. Dersom det oppstår akutte behov, kan det gjøres unntak fra søknadsfristen. Søknad om tilrettelegging sendes studieadministrasjonen som fatter vedtak på bakgrunn av vedlagt dokumentasjon. Behandlingsfrist er tre uker.</article><article class="numberedLegalP" data-numerator="2" id="kapittel-4-paragraf-5-nummer-2">(2) Søknaden må inneholde dokumentasjon fra sakkyndig instans for eksempel lege, logoped, psykolog og beskrivelse av behovet for særordning i undervisnings- og sluttvurdering-/eksamenssituasjonen.</article><article class="numberedLegalP" data-numerator="3" id="kapittel-4-paragraf-5-nummer-3">(3) Særordninger kan være spesiell fysisk tilrettelegging, bruk av særskilte hjelpemidler og/eller utvidet tid til sluttvurdering/eksamen, eller i spesielle tilfeller alternativ vurderings-/eksamensform. Fagskolens særordninger er beskrevet på fagskolens hjemmeside.</article><article class="numberedLegalP" data-numerator="4" id="kapittel-4-paragraf-5-nummer-4">(4) For maritime fag har Sjøfartsdirektoratet egne retningslinjer for særordninger ved sluttvurdering/eksamen. Ved skriftlig eksamen med tilsyn kan det gis utvidet tid med inntil 25&#xa0;% av normal eksamenstid, maksimalt én time. Særordninger skal være slik at eksamensprestasjonen vurderes etter vanlige faglige kriterier.</article></article><article class="legalArticle" data-lovdata-URL="LTI/forskrift/2025-06-26-1539/§4-6" data-name="§4-6" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>. <span class="legalArticleTitle">Annullering av eksamen og sluttprøver ved forfalskning og/eller fusk</span></h3><article class="defaultP" data-text-size="small">Det vises til fagskoleloven § 24 Annullering av eksamen m.m.</article><article class="numberedLegalP" data-numerator="1" id="kapittel-4-paragraf-6-nummer-1">(1) Klagenemnden ved Fagskolen Vestfold og Telemark kan annullere resultatet av en sluttvurdering/eksamen, eller annet arbeid som bedømmes med karakter som en student har fått adgang til å avlegge ved å benytte et falskt vitnemål, andre falske dokumenter eller annen form for uredelig opptreden. Det samme gjelder for godkjenningen av et emne som en student på et tilsvarende urettmessig grunnlag har fått adgang til å delta i.</article><article class="numberedLegalP" data-numerator="2" id="kapittel-4-paragraf-6-nummer-2">(2) Den lokale klagenemnden kan også annullere resultatet av en sluttvurdering/eksamen eller lignende, samt godkjenningen av et emne dersom en student forsettlig eller grovt uaktsomt har fusket, eller forsettlig har forsøkt å fuske, i forbindelse med sluttvurderingen/eksamenen, eller lignende eller under gjennomføringen av emnet. Som fusk regnes eksempelvis:<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-6-nummer-2-punkt-1"><article class="legalP" id="kapittel-4-paragraf-6-nummer-2-punkt-1-ledd-1">Bruk av andre hjelpemidler enn de som er tillatt i emneoppgave, sluttprøve, obligatoriske arbeider og/eller eksamensoppgaven for et emne. Det samme gjelder dersom studenten har slike hjelpemidler tilgjengelig i forbindelse med gjennomføring av sluttvurderingen/eksamen, selv om det ikke kan påvises at hjelpemiddel har vært i bruk</article></article></li><li data-li-identifier="b." data-name="b."><article class="listArticle" id="kapittel-4-paragraf-6-nummer-2-punkt-2"><article class="legalP" id="kapittel-4-paragraf-6-nummer-2-punkt-2-ledd-1">Samarbeid eller utveksling av informasjon med andre studenter eller eksterne fagpersoner i vurderinger som krever selvstendig, individuelt arbeid.</article></article></li><li data-li-identifier="c." data-name="c."><article class="listArticle" id="kapittel-4-paragraf-6-nummer-2-punkt-3"><article class="legalP" id="kapittel-4-paragraf-6-nummer-2-punkt-3-ledd-1">Medvirkning til fusk (hjelpe en annen student med å jukse)</article></article></li><li data-li-identifier="d." data-name="d."><article class="listArticle" id="kapittel-4-paragraf-6-nummer-2-punkt-4"><article class="legalP" id="kapittel-4-paragraf-6-nummer-2-punkt-4-ledd-1">Plagiering, kopiering, sitering, avskrift av faglitteratur, internettsider og bruk av eget og/eller andres arbeid uten kildehenvisning</article></article></li><li data-li-identifier="e." data-name="e."><article class="listArticle" id="kapittel-4-paragraf-6-nummer-2-punkt-5"><article class="legalP" id="kapittel-4-paragraf-6-nummer-2-punkt-5-ledd-1">Tidligere leverte oppgaver eller eksamener, som er skrevet av studenten selv eller av andre, som benyttes uten kildehenvisning</article></article></li><li data-li-identifier="f." data-name="f."><article class="listArticle" id="kapittel-4-paragraf-6-nummer-2-punkt-6"><article class="legalP" id="kapittel-4-paragraf-6-nummer-2-punkt-6-ledd-1">Besvarelsen er svært lik annen besvarelse eller åpenbart delvis eller helt er utarbeidet av andre</article></article></li><li data-li-identifier="g." data-name="g."><article class="listArticle" id="kapittel-4-paragraf-6-nummer-2-punkt-7"><article class="legalP" id="kapittel-4-paragraf-6-nummer-2-punkt-7-ledd-1">Bruk av kunstig intelligens (KI) der det ikke er oppgitt som tillatt. Det skal tydelig fremgå av oppgavebeskrivelsen for hvert arbeidskrav og hver sluttvurdering hvorvidt KI-verktøy er tillatt eller ikke, samt i hvilken form KI kan benyttes.</article></article></li><li data-li-identifier="h." data-name="h."><article class="listArticle" id="kapittel-4-paragraf-6-nummer-2-punkt-8"><article class="legalP" id="kapittel-4-paragraf-6-nummer-2-punkt-8-ledd-1">På uriktig grunnlag ha fått godkjenning for obligatorisk arbeid eller andre obligatoriske aktiviteter uten å ha deltatt aktivt selv (gruppearbeid, praksis).</article></article></li></ul></article><article class="numberedLegalP" data-numerator="3" id="kapittel-4-paragraf-6-nummer-3">(3) Vedtak om annullering etter første og annet ledd kan påklages av studenten.</article><article class="numberedLegalP" data-numerator="4" id="kapittel-4-paragraf-6-nummer-4">(4) Adgangen til annullering foreldes ikke.</article><article class="numberedLegalP" data-numerator="5" id="kapittel-4-paragraf-6-nummer-5">(5) Etter at det foreligger vedtak om annullering, skal eventuelle vitnemål eller karakterutskrifter leveres tilbake til fagskolen. Et endelig vedtak om annullering etter første eller annet ledd utgjør et særlig tvangsgrunnlag etter tvangsfullbyrdelsesloven kapittel 13.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2025-06-26-1539/KAPITTEL_5"><h2>Kapittel 5. Dokumentasjon</h2><article class="legalArticle" data-lovdata-URL="LTI/forskrift/2025-06-26-1539/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Vitnemål</span></h3><article class="defaultP" data-text-size="small">Fastsatt med hjemmel i fagskoleloven § 19, fagskoleforskriften § 38 og fagskoletilsynsforskriften § 2-7.</article><article class="numberedLegalP" data-numerator="1" id="kapittel-5-paragraf-1-nummer-1">(1) Studenter som fullfører og består en fagskoleutdanning skal få utstedt vitnemål.</article><article class="numberedLegalP" data-numerator="2" id="kapittel-5-paragraf-1-nummer-2">(2) For at fagskolen skal kunne utstede vitnemål eller annen dokumentasjon for fullført utdanning, må studenten avlegge minimum 10 studiepoeng ved skolen i minst ett emne. Det er normalt den siste fagskolen som har en student før fullført utdanningsløp, som har ansvaret for å utstede vitnemålet. Ved godskriving mellom fagskoler kan det avtales særskilte ordninger for utstedelse av vitnemål mellom de berørte fagskolene.</article><article class="numberedLegalP" data-numerator="3" id="kapittel-5-paragraf-1-nummer-3">(3) Vitnemålet skal omfatte de emner som inngår i utdanningen og det skal påføres emnenes omfang som studiepoeng og de karakterene som er oppnådd. Vitnemålet skal vise:<ul class="defaultList"><li data-li-identifier="a." data-name="a."><article class="listArticle" id="kapittel-5-paragraf-1-nummer-3-punkt-1"><article class="legalP" id="kapittel-5-paragraf-1-nummer-3-punkt-1-ledd-1">utdanningens navn og gradsbetegnelse (gjennomført fagskoleutdanning ved 30 studiepoeng, fagskolegrad ved 60–90 og høyere fagskolegrad ved minimum 120 studiepoeng)</article></article></li><li data-li-identifier="b." data-name="b."><article class="listArticle" id="kapittel-5-paragraf-1-nummer-3-punkt-2"><article class="legalP" id="kapittel-5-paragraf-1-nummer-3-punkt-2-ledd-1">kandidatens navn og fødselsnummer</article></article></li><li data-li-identifier="c." data-name="c."><article class="listArticle" id="kapittel-5-paragraf-1-nummer-3-punkt-3"><article class="legalP" id="kapittel-5-paragraf-1-nummer-3-punkt-3-ledd-1">en beskrivelse av karaktersystemet</article></article></li><li data-li-identifier="d." data-name="d."><article class="listArticle" id="kapittel-5-paragraf-1-nummer-3-punkt-4"><article class="legalP" id="kapittel-5-paragraf-1-nummer-3-punkt-4-ledd-1">kandidatens karakterer</article></article></li><li data-li-identifier="e." data-name="e."><article class="listArticle" id="kapittel-5-paragraf-1-nummer-3-punkt-5"><article class="legalP" id="kapittel-5-paragraf-1-nummer-3-punkt-5-ledd-1">skolens navn</article></article></li><li data-li-identifier="f." data-name="f."><article class="listArticle" id="kapittel-5-paragraf-1-nummer-3-punkt-6"><article class="legalP" id="kapittel-5-paragraf-1-nummer-3-punkt-6-ledd-1">det overordnede læringsutbyttet for utdanningen</article></article></li><li data-li-identifier="g." data-name="g."><article class="listArticle" id="kapittel-5-paragraf-1-nummer-3-punkt-7"><article class="legalP" id="kapittel-5-paragraf-1-nummer-3-punkt-7-ledd-1">utdanningens emner og antall studiepoeng</article></article></li><li data-li-identifier="h." data-name="h."><article class="listArticle" id="kapittel-5-paragraf-1-nummer-3-punkt-8"><article class="legalP" id="kapittel-5-paragraf-1-nummer-3-punkt-8-ledd-1">nivå i Nasjonalt kvalifikasjonsrammeverk for livslang læring</article></article></li><li data-li-identifier="i." data-name="i."><article class="listArticle" id="kapittel-5-paragraf-1-nummer-3-punkt-9"><article class="legalP" id="kapittel-5-paragraf-1-nummer-3-punkt-9-ledd-1">datoen og sted for når vitnemålet er utstedt.</article></article></li></ul></article><article class="numberedLegalP" data-numerator="4" id="kapittel-5-paragraf-1-nummer-4">(4) På vitnemålet skal eventuell fordypning og tittel/problemstilling på hovedprosjekt, prosjekt- eller fordypningsoppgave fremgå. For utdanninger innen helsefag der praksis inngår, skal også type praksis oppgis på vitnemålet, samt problemstilling ved eventuelt utviklingsarbeid.</article><article class="numberedLegalP" data-numerator="5" id="kapittel-5-paragraf-1-nummer-5">(5) Vitnemålet undertegnes av rektor eller den rektor har gitt fullmakt, og saksbehandler som har utarbeidet vitnemålet.</article><article class="numberedLegalP" data-numerator="6" id="kapittel-5-paragraf-1-nummer-6">(6) Det utstedes normalt kun ett vitnemål pr. kandidat. I særlige tilfeller hvor det kan sannsynliggjøres/dokumenteres at vitnemål er tapt, kan det utstedes et duplikat av opprinnelig vitnemål.</article></article><article class="legalArticle" data-lovdata-URL="LTI/forskrift/2025-06-26-1539/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Karakterutskrift</span></h3><article class="numberedLegalP" data-numerator="1" id="kapittel-5-paragraf-2-nummer-1">(1) Når en student avslutter sin utdanning uten å fullføre alle emner eller ikke består alle emner utstedes en karakterutskrift.</article><article class="numberedLegalP" data-numerator="2" id="kapittel-5-paragraf-2-nummer-2">(2) Studentene har tilgang til emnekarakterer i skolens administrative system. Karakterutskrifter utstedes kun på forespørsel underveis i studieløpet.</article></article><article class="legalArticle" data-lovdata-URL="LTI/forskrift/2025-06-26-1539/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Vitnemål maritime utdanninger</span></h3><article class="numberedLegalP" data-numerator="1" id="kapittel-5-paragraf-3-nummer-1">(1) Ved fullført maritim utdanning skal det utstedes vitnemål som bekrefter at utdanningen er gjennomført i samsvar med STCW og gjeldende forskrift.</article><article class="numberedLegalP" data-numerator="2" id="kapittel-5-paragraf-3-nummer-2">(2) Vitnemålet skal følge retningslinjer for internasjonale sertifikater og utstedes av godkjent institusjon.</article><article class="numberedLegalP" data-numerator="3" id="kapittel-5-paragraf-3-nummer-3">(3) Resultater rapporteres til Sjøfartsdirektoratets nasjonale database først når alle emner er bestått, og danner grunnlag for sertifikatutstedelse.</article></article><article class="legalArticle" data-lovdata-URL="LTI/forskrift/2025-06-26-1539/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Rett til å få utstedt nytt vitnemål</span></h3><article class="legalP" id="kapittel-5-paragraf-4-ledd-1">En student som får medhold i klage på karakterfastsetting i et emne, eller som har fremstilt seg til ny sluttvurdering/ eksamen i et emne som kan påvirke karakteren på det opprinnelige vitnemålet, har rett til å få utstedt nytt vitnemål. Utstedelse av nytt vitnemål kan først skje etter at det opprinnelige vitnemålet er tilbakelevert.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2025-06-26-1539/KAPITTEL_6"><h2>Kapittel 6. Utestenging og bortvisning</h2><article class="defaultP" data-text-size="small">Fastsatt med hjemmel i fagskoleloven § 25 Bortvisning og utestenging.</article><article class="legalArticle" data-lovdata-URL="LTI/forskrift/2025-06-26-1539/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Utestenging og bortvisning</span></h3><article class="numberedLegalP" data-numerator="1" id="kapittel-6-paragraf-1-nummer-1">(1) En student som, til tross for skriftlig advarsel fra fagskolen, gjentatte ganger opptrer på en måte som grovt forstyrrer medstudenters arbeid eller fagskolens virksomhet for øvrig, kan ved vedtak i klagenemnda bortvises fra fagskolen i inntil ett år.</article><article class="numberedLegalP" data-numerator="2" id="kapittel-6-paragraf-1-nummer-2">(2) Klagenemnden ved Fagskolen Vestfold og Telemark kan vedta at en student som har skapt fare for liv eller helse, eller har opptrådt grovt usømmelig overfor noen, som studenten har møtt i forbindelse med undervisning eller praksisopplæring, skal utestenges fra fagskoleutdanning med klinisk undervisning og praksisstudier, og fratas retten til å gå opp til sluttvurdering/ eksamen i slik utdanning ved fagskolen i inntil tre år. Det samme gjelder dersom en student har brutt lovfestet taushetsplikt.</article><article class="numberedLegalP" data-numerator="3" id="kapittel-6-paragraf-1-nummer-3">(3) Klagenemnden ved Fagskolen Vestfold og Telemark kan vedta at en student som har benyttet et falskt vitnemål, andre falske dokumenter eller annen form for uredelig opptreden som nevnt i § 25 i fagskoleloven, eller som har fusket eller forsøkt å fuske som nevnt i § 25 i fagskoleloven, skal utestenges fra all utdanning ved fagskolen og fratas retten til å gå opp til eksamen ved fagskolen i inntil ett år. Tilsvarende gjelder for en student som forsettlig har medvirket.</article><article class="numberedLegalP" data-numerator="4" id="kapittel-6-paragraf-1-nummer-4">(4) Et vedtak om å bortvise eller utestenge en student kan bare treffes med minst to tredels flertall i klagenemnden for Fagskolen Vestfold og Telemark. En student har rett til å uttale seg før det treffes vedtak i en sak om bortvisning og utestenging. Vedtaket kan påklages til nasjonalt klageorgan for fagskoleutdanning.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2025-06-26-1539/KAPITTEL_7"><h2>Kapittel 7. Begrunnelse og klage</h2><article class="legalArticle" data-lovdata-URL="LTI/forskrift/2025-06-26-1539/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Fremgangsmåte ved innsendelse av klage</span></h3><article class="numberedLegalP" data-numerator="1" id="kapittel-7-paragraf-1-nummer-1">(1) En klage sendes fagskolen ved rektor i riktig utfylt stand vist i § 7-1 (2).</article><article class="numberedLegalP" data-numerator="2" id="kapittel-7-paragraf-1-nummer-2">(2) Klage framsatt av én student eller én studentgruppe skal behandles som enkeltvedtak etter fagskoleloven og etter denne forskrift. Den som klager skal fylle ut:<ul class="defaultList"><li data-li-identifier="a." data-name="a."><article class="listArticle" id="kapittel-7-paragraf-1-nummer-2-punkt-1"><article class="legalP" id="kapittel-7-paragraf-1-nummer-2-punkt-1-ledd-1">hvem som klager (navn, adresse og klasse)</article></article></li><li data-li-identifier="b." data-name="b."><article class="listArticle" id="kapittel-7-paragraf-1-nummer-2-punkt-2"><article class="legalP" id="kapittel-7-paragraf-1-nummer-2-punkt-2-ledd-1">navn på faglærer eller ansvarlig for vedtaket</article></article></li><li data-li-identifier="c." data-name="c."><article class="listArticle" id="kapittel-7-paragraf-1-nummer-2-punkt-3"><article class="legalP" id="kapittel-7-paragraf-1-nummer-2-punkt-3-ledd-1">det vedtak det klages over</article></article></li><li data-li-identifier="d." data-name="d."><article class="listArticle" id="kapittel-7-paragraf-1-nummer-2-punkt-4"><article class="legalP" id="kapittel-7-paragraf-1-nummer-2-punkt-4-ledd-1">hva klagen gjelder og begrunnelse på klage</article></article></li><li data-li-identifier="e." data-name="e."><article class="listArticle" id="kapittel-7-paragraf-1-nummer-2-punkt-5"><article class="legalP" id="kapittel-7-paragraf-1-nummer-2-punkt-5-ledd-1">dato og underskrift.</article></article></li></ul><p class="leddfortsettelse">Klagen sendes fagskolens postmottak: fagskolen@telemarkfylke.no eller Fagskolen Vestfold og Telemark, postboks 2844, 3702 Skien.</p></article></article><article class="legalArticle" data-lovdata-URL="LTI/forskrift/2025-06-26-1539/§7-2" data-name="§7-2" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Rett til begrunnelse og klage på sluttvurdering/eksamen</span></h3><article class="defaultP" data-text-size="small">Fastsatt med hjemmel i fagskoleloven § 22</article><article class="numberedLegalP" data-numerator="1" id="kapittel-7-paragraf-2-nummer-1">(1) Student har rett til å få en begrunnelse for karakterfastsettingen før det fremsettes en klage. Frist for å be om en begrunnelse er én uke etter at studenten fikk kjennskap til karakteren. Begrunnelsen skal gis innen to uker etter at studenten har bedt om den. Dersom begrunnelsen ikke kan gis innen to uker, skal studenten varsles om det og samtidig få vite når begrunnelsen kan ventes.</article><article class="numberedLegalP" data-numerator="2" id="kapittel-7-paragraf-2-nummer-2">(2) En student har rett til å klage skriftlig over emnekarakteren innen tre uker etter at resultatet på sluttvurdering/eksamen er kunngjort.</article><article class="numberedLegalP" data-numerator="3" id="kapittel-7-paragraf-2-nummer-3">(3) Klagen på sluttvurdering/eksamenskarakter sendes til ekstern sensor for ny sensur etter at student har bedt om begrunnelse og opprettholder klagen. Ny sensur er endelig og kan ikke påklages.</article><article class="numberedLegalP" data-numerator="4" id="kapittel-7-paragraf-2-nummer-4">(4) Hvis student klager på sluttvurdering uten at det er bedt om begrunnelse, skal klagen sendes til intern sensor (faglærer) for å avklare formelle eller administrative feil. Dersom klagen opprettholdes sendes klagesaken videre til ekstern sensor for ny sensur. Ny vurdering behandlet av ekstern sensor er endelig, og kan ikke påklages.</article><article class="numberedLegalP" data-numerator="5" id="kapittel-7-paragraf-2-nummer-5">(5) Bestemmelser som gjelder enkeltvedtak i denne forskrift etter forvaltningsloven § 2 første ledd bokstav b kan påklages etter lovens § 28 og § 29. Klagefristen er i henhold til forvaltningsloven tre uker etter at søkeren har mottatt skriftlig beskjed.</article><article class="numberedLegalP" data-numerator="6" id="kapittel-7-paragraf-2-nummer-6">(6) Alle vedtak som er til ugunst for klageren skal være begrunnet. Det skal alltid følge en begrunnelse ved en behandling av en klage. Krav om begrunnelse gjelder fra behandling i førsteinstans og fra behandling i andre instans.</article><article class="numberedLegalP" data-numerator="7" id="kapittel-7-paragraf-2-nummer-7">(7) Mangler det begrunnelse fra en eller begge instansene kan klageren be om en slik begrunnelse innenfor tidsfristen på tre uker. Da stoppes klagefristen og begynner på nytt når studenten har mottatt begrunnelsen.</article><article class="numberedLegalP" data-numerator="8" id="kapittel-7-paragraf-2-nummer-8">(8) En ubegrunnet behandling i første og eller andre instans krever ny behandling av klagen. Klagefristen på tre uker gjelder fra det tidspunktet begrunnelsen er gitt.</article></article><article class="legalArticle" data-lovdata-URL="LTI/forskrift/2025-06-26-1539/§7-3" data-name="§7-3" id="kapittel-7-paragraf-3"><h3 class="legalArticleHeader"><span class="legalArticleValue">§ 7-3</span>. <span class="legalArticleTitle">Klagebehandling av øvrige enkeltvedtak</span></h3><article class="numberedLegalP" data-numerator="1" id="kapittel-7-paragraf-3-nummer-1">(1) Klage på enkeltvedtak utover sluttvurdering og eksamen behandles og begrunnes av Fagskolens ledelse som førsteinstans, etter innstilling fra avdelingsleder for studieadministrasjon/avdelingsleder for utdanningen.</article><article class="numberedLegalP" data-numerator="2" id="kapittel-7-paragraf-3-nummer-2">(2) Hvis det ikke gis medhold på klagen sendes den til fagskolens lokale klagenemnd som andre instans. Klagenemnden skal begrunne sin vurdering.</article><article class="numberedLegalP" data-numerator="3" id="kapittel-7-paragraf-3-nummer-3">(3) Avgjørelse i klagenemnden som andreinstans er endelig, men enkeltvedtak som omtalt nedenfor, sendes til nasjonal klagenemnd. Saksgangen i en klagesak følger § 33 i forvaltningsloven.</article><article class="numberedLegalP" data-numerator="4" id="kapittel-7-paragraf-3-nummer-4">(4) Alle vedtak som er til ugunst for klageren skal være begrunnet. Er de ikke begrunnet, kan klageren sende saken tilbake til fagskolen § 7-1 (1).</article></article><article class="legalArticle" data-lovdata-URL="LTI/forskrift/2025-06-26-1539/§7-4" data-name="§7-4" id="kapittel-7-paragraf-4"><h3 class="legalArticleHeader"><span class="legalArticleValue">§ 7-4</span>. <span class="legalArticleTitle">Skriftlighet og habilitetskrav</span></h3><article class="numberedLegalP" data-numerator="1" id="kapittel-7-paragraf-4-nummer-1">(1) Klage og klagebehandling etter fagskoleloven skal være skriftlig fra alle parter som behandler klagen.</article><article class="numberedLegalP" data-numerator="2" id="kapittel-7-paragraf-4-nummer-2">(2) Første- og andreinstans som behandler en klage må tilfredsstille habilitetskrav gitt i instruks for klagebehandling.</article></article><article class="legalArticle" data-lovdata-URL="LTI/forskrift/2025-06-26-1539/§7-5" data-name="§7-5" id="kapittel-7-paragraf-5"><h3 class="legalArticleHeader"><span class="legalArticleValue">§ 7-5</span>. <span class="legalArticleTitle">Lokal klagenemnd</span></h3><article class="numberedLegalP" data-numerator="1" id="kapittel-7-paragraf-5-nummer-1">(1) Klagenemnden oppnevnes av styret og har fem medlemmer med personlige varamedlemmer. Nemnden består av:<ul class="defaultList"><li data-li-identifier="a." data-name="a."><article class="listArticle" id="kapittel-7-paragraf-5-nummer-1-punkt-1"><article class="legalP" id="kapittel-7-paragraf-5-nummer-1-punkt-1-ledd-1">Lederen og varamedlemmet for lederen fyller de lovbestemte kravene for lagdommere.</article></article></li><li data-li-identifier="b." data-name="b."><article class="listArticle" id="kapittel-7-paragraf-5-nummer-1-punkt-2"><article class="legalP" id="kapittel-7-paragraf-5-nummer-1-punkt-2-ledd-1">To studentrepresentanter med personlige vararepresentanter fra fagskolen.</article></article></li><li data-li-identifier="c." data-name="c."><article class="listArticle" id="kapittel-7-paragraf-5-nummer-1-punkt-3"><article class="legalP" id="kapittel-7-paragraf-5-nummer-1-punkt-3-ledd-1">To representanter hvor den ene er ansatt ved ekstern fagskole og den andre er ansatt ved Fagskolen Vestfold og Telemark. De to representantene skal ha personlige vararepresentanter hvor én er intern og den andre er ekstern.</article></article></li></ul></article><article class="numberedLegalP" data-numerator="2" id="kapittel-7-paragraf-5-nummer-2">(2) Klagenemndas medlemmer utenom studentrådsrepresentantene med vara velges for fire år av gangen. Studentrådsrepresentantene med vara velges for ett år av gangen. Medlemmene honoreres etter fylkeskommunens møtesatser for politikere.</article><article class="numberedLegalP" data-numerator="3" id="kapittel-7-paragraf-5-nummer-3">(3) Klagenemnden behandler klager over enkeltvedtak, som beskrevet i § 7-3. Nemnden behandler også klager etter § 23 til § 27 i fagskoleloven. Dette gjelder klage på formelle feil ved sluttvurdering/eksamen, annullering av eksamen eller prøve, bortvisning og utestenging, vurdering av skikkethet og krav om politiattest.</article></article><article class="legalArticle" data-lovdata-URL="LTI/forskrift/2025-06-26-1539/§7-6" data-name="§7-6" id="kapittel-7-paragraf-6"><h3 class="legalArticleHeader"><span class="legalArticleValue">§ 7-6</span>. <span class="legalArticleTitle">Nasjonal klagenemnd</span></h3><article class="legalP" id="kapittel-7-paragraf-6-ledd-1">Nasjonal klagenemnd behandler saker som er behandlet i lokal klagenemnd, dersom opprinnelig vedtak blir stående. Dette omfatter vedtak om opptak gjennom samordna opptak, annullering av eksamen m.m, samt om utestengning, bortvisning, vurdering av skikkethet og krav om politiattest. nemnda behandler ikke klager på fagskolens opptaksvedtak om realkompetanse eller spesielle opptakskrav.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2025-06-26-1539/KAPITTEL_8"><h2>Kapittel 8. Skikkethet</h2><article class="legalArticle" data-lovdata-URL="LTI/forskrift/2025-06-26-1539/§8-1" data-name="§8-1" id="kapittel-8-paragraf-1"><h3 class="legalArticleHeader"><span class="legalArticleValue">§ 8-1</span>. <span class="legalArticleTitle">Krav til skikkethet</span></h3><article class="numberedLegalP" data-numerator="1" id="kapittel-8-paragraf-1-nummer-1">(1) Krav til skikkethet er regulert i fagskoleloven § 26 og kapittel 5 i fagskoleforskriften.</article><article class="numberedLegalP" data-numerator="2" id="kapittel-8-paragraf-1-nummer-2">(2) Avviker kravene til skikkethet i dette kapitelet med krav i lov og sentral forskrift, overstyrer loven og sentral forskrift kravene i denne.</article></article><article class="legalArticle" data-lovdata-URL="LTI/forskrift/2025-06-26-1539/§8-2" data-name="§8-2" id="kapittel-8-paragraf-2"><h3 class="legalArticleHeader"><span class="legalArticleValue">§ 8-2</span>. <span class="legalArticleTitle">Formålet med skikkethetsvurdering</span></h3><article class="numberedLegalP" data-numerator="1" id="kapittel-8-paragraf-2-nummer-1">(1) En skikkethetsvurdering skal avdekke om studenten har de nødvendige personlige og faglige forutsetningene for å kunne utøve yrket.</article><article class="numberedLegalP" data-numerator="2" id="kapittel-8-paragraf-2-nummer-2">(2) En student som i utdanningen eller i fremtidig yrkesutøvelse kan utgjøre fare for liv, fysisk og/eller psykisk helse, rettigheter og sikkerhet til barn, unge eller voksne i sårbare situasjoner, er ikke skikket for yrket.</article></article><article class="legalArticle" data-lovdata-URL="LTI/forskrift/2025-06-26-1539/§8-3" data-name="§8-3" id="kapittel-8-paragraf-3"><h3 class="legalArticleHeader"><span class="legalArticleValue">§ 8-3</span>. <span class="legalArticleTitle">Fagskoleutdanninger med skikkethetsvurdering</span></h3><article class="numberedLegalP" data-numerator="1" id="kapittel-8-paragraf-3-nummer-1">(1) Det skal foretas løpende skikkethetsvurdering av studenter ved alle utdanninger ved fagskolen innenfor fagområdet helse. Dette gjelder for samtlige eksisterende og nye utdanningstilbud, og etter- og videreutdanninger. Følgende utdanninger er omfattet av skikkethetsvurdering:<ul class="defaultList"><li data-li-identifier="a." data-name="a."><article class="listArticle" id="kapittel-8-paragraf-3-nummer-1-punkt-1"><article class="legalP" id="kapittel-8-paragraf-3-nummer-1-punkt-1-ledd-1">Eldrehelse</article></article></li><li data-li-identifier="b." data-name="b."><article class="listArticle" id="kapittel-8-paragraf-3-nummer-1-punkt-2"><article class="legalP" id="kapittel-8-paragraf-3-nummer-1-punkt-2-ledd-1">Habilitering og atferdsstøtte</article></article></li><li data-li-identifier="c." data-name="c."><article class="listArticle" id="kapittel-8-paragraf-3-nummer-1-punkt-3"><article class="legalP" id="kapittel-8-paragraf-3-nummer-1-punkt-3-ledd-1">Observasjons- og vurderingskompetanse</article></article></li><li data-li-identifier="d." data-name="d."><article class="listArticle" id="kapittel-8-paragraf-3-nummer-1-punkt-4"><article class="legalP" id="kapittel-8-paragraf-3-nummer-1-punkt-4-ledd-1">Palliasjon</article></article></li><li data-li-identifier="e." data-name="e."><article class="listArticle" id="kapittel-8-paragraf-3-nummer-1-punkt-5"><article class="legalP" id="kapittel-8-paragraf-3-nummer-1-punkt-5-ledd-1">Psykisk helse og rusarbeid</article></article></li><li data-li-identifier="f." data-name="f."><article class="listArticle" id="kapittel-8-paragraf-3-nummer-1-punkt-6"><article class="legalP" id="kapittel-8-paragraf-3-nummer-1-punkt-6-ledd-1">Veiledning i helsetjenesten</article></article></li><li data-li-identifier="g." data-name="g."><article class="listArticle" id="kapittel-8-paragraf-3-nummer-1-punkt-7"><article class="legalP" id="kapittel-8-paragraf-3-nummer-1-punkt-7-ledd-1">Alle nye helseutdanninger som utvikles.</article></article></li></ul></article><article class="numberedLegalP" data-numerator="2" id="kapittel-8-paragraf-3-nummer-2">(2) Skikkethetsvurderingen skal inngå i en helhetsvurdering av studentens forutsetninger for å kunne fungere i yrket. Dersom det er begrunnet tvil om en student er skikket skal det i tillegg foretas en særskilt skikkethetsvurdering.</article></article><article class="legalArticle" data-lovdata-URL="LTI/forskrift/2025-06-26-1539/§8-4" data-name="§8-4" id="kapittel-8-paragraf-4"><h3 class="legalArticleHeader"><span class="legalArticleValue">§ 8-4</span>. <span class="legalArticleTitle">Informasjon til studentene</span></h3><article class="legalP" id="kapittel-8-paragraf-4-ledd-1">Fagskolen har plikt til å gi tilstrekkelig og relevant informasjon om fagskoleutdanningens innhold, herunder om at studentene vil bli skikkethetsvurdert. Ved studiestart skal fagskolen sørge for at alle studentene får informasjon om reglene for skikkethet, det skal også fremkomme av studieplan for aktuelle utdanninger, retningslinjer for praksis og i kvalitetssystemet til fagskolen.</article></article><article class="legalArticle" data-lovdata-URL="LTI/forskrift/2025-06-26-1539/§8-5" data-name="§8-5" id="kapittel-8-paragraf-5"><h3 class="legalArticleHeader"><span class="legalArticleValue">§ 8-5</span>. <span class="legalArticleTitle">Vurderingskriterier</span></h3><article class="legalP" id="kapittel-8-paragraf-5-ledd-1">En student er uskikket dersom ett eller flere av følgende kriterier er oppfylt:<ul class="defaultList"><li data-li-identifier="a." data-name="a."><article class="listArticle" id="kapittel-8-paragraf-5-ledd-1-punkt-1"><article class="legalP" id="kapittel-8-paragraf-5-ledd-1-punkt-1-ledd-1">studenten viser manglende vilje eller evne til omsorg, forståelse, innlevelse og respekt for barn, unge og voksne i sårbare situasjoner</article></article></li><li data-li-identifier="b." data-name="b."><article class="listArticle" id="kapittel-8-paragraf-5-ledd-1-punkt-2"><article class="legalP" id="kapittel-8-paragraf-5-ledd-1-punkt-2-ledd-1">studenten viser manglende vilje eller evne til å endre uakseptabel adferd i samsvar med faglig veiledning</article></article></li><li data-li-identifier="c." data-name="c."><article class="listArticle" id="kapittel-8-paragraf-5-ledd-1-punkt-3"><article class="legalP" id="kapittel-8-paragraf-5-ledd-1-punkt-3-ledd-1">studenten opptrer ikke i tråd med regelverk for helse, miljø og sikkerhet, prosedyrer og kvalitetssystemer, og dette kan utgjøre en fare for liv og helse</article></article></li><li data-li-identifier="d." data-name="d."><article class="listArticle" id="kapittel-8-paragraf-5-ledd-1-punkt-4"><article class="legalP" id="kapittel-8-paragraf-5-ledd-1-punkt-4-ledd-1">studenten viser truende eller krenkende adferd i studiesituasjonen, eller overfor barn, unge eller voksne i sårbare situasjoner.</article></article></li></ul></article></article><article class="legalArticle" data-lovdata-URL="LTI/forskrift/2025-06-26-1539/§8-6" data-name="§8-6" id="kapittel-8-paragraf-6"><h3 class="legalArticleHeader"><span class="legalArticleValue">§ 8-6</span>. <span class="legalArticleTitle">Skikkethetsnemnd</span></h3><article class="numberedLegalP" data-numerator="1" id="kapittel-8-paragraf-6-nummer-1">(1) Styret selv skal oppnevne en skikkethetsnemnd.</article><article class="numberedLegalP" data-numerator="2" id="kapittel-8-paragraf-6-nummer-2">(2) Skikkethetsnemnda skal bestå av:<ul class="defaultList"><li data-li-identifier="a." data-name="a."><article class="listArticle" id="kapittel-8-paragraf-6-nummer-2-punkt-1"><article class="legalP" id="kapittel-8-paragraf-6-nummer-2-punkt-1-ledd-1">en faglig leder eller tilsvarende funksjon</article></article></li><li data-li-identifier="b." data-name="b."><article class="listArticle" id="kapittel-8-paragraf-6-nummer-2-punkt-2"><article class="legalP" id="kapittel-8-paragraf-6-nummer-2-punkt-2-ledd-1">to faglærere</article></article></li><li data-li-identifier="c." data-name="c."><article class="listArticle" id="kapittel-8-paragraf-6-nummer-2-punkt-3"><article class="legalP" id="kapittel-8-paragraf-6-nummer-2-punkt-3-ledd-1">to representanter fra praksisfeltet</article></article></li><li data-li-identifier="d." data-name="d."><article class="listArticle" id="kapittel-8-paragraf-6-nummer-2-punkt-4"><article class="legalP" id="kapittel-8-paragraf-6-nummer-2-punkt-4-ledd-1">to studentrepresentanter</article></article></li><li data-li-identifier="e." data-name="e."><article class="listArticle" id="kapittel-8-paragraf-6-nummer-2-punkt-5"><article class="legalP" id="kapittel-8-paragraf-6-nummer-2-punkt-5-ledd-1">en ekstern representant med juridisk embetseksamen eller master i rettsvitenskap.</article></article></li></ul></article><article class="numberedLegalP" data-numerator="3" id="kapittel-8-paragraf-6-nummer-3">(3) Medlemmene oppnevnes for tre år av gangen. Studentrepresentantene oppnevnes for ett år. Faglig leder eller tilsvarende funksjon er nemndas leder og har dobbeltstemme.</article><article class="numberedLegalP" data-numerator="4" id="kapittel-8-paragraf-6-nummer-4">(4) Minst to tredjedeler av nemndas medlemmer skal være til stede ved saksbehandlingen.</article></article><article class="legalArticle" data-lovdata-URL="LTI/forskrift/2025-06-26-1539/§8-7" data-name="§8-7" id="kapittel-8-paragraf-7"><h3 class="legalArticleHeader"><span class="legalArticleValue">§ 8-7</span>. <span class="legalArticleTitle">Skikkethetsansvarlig</span></h3><article class="numberedLegalP" data-numerator="1" id="kapittel-8-paragraf-7-nummer-1">(1) Styret oppnevner én ansatt ved fagskolen som skikkethetsansvarlig for skikkethetsvurderingen. Det skal oppnevnes vara for skikkethetsansvarlig.</article><article class="numberedLegalP" data-numerator="2" id="kapittel-8-paragraf-7-nummer-2">(2) Skikkethetsansvarlig/vara skal være medlem av skikkethetsnemnda.</article><article class="numberedLegalP" data-numerator="3" id="kapittel-8-paragraf-7-nummer-3">(3) Skikkethetsansvarlig/vara innstiller til skikkethetsnemnda.</article></article><article class="legalArticle" data-lovdata-URL="LTI/forskrift/2025-06-26-1539/§8-8" data-name="§8-8" id="kapittel-8-paragraf-8"><h3 class="legalArticleHeader"><span class="legalArticleValue">§ 8-8</span>. <span class="legalArticleTitle">Tvilsmelding</span></h3><article class="numberedLegalP" data-numerator="1" id="kapittel-8-paragraf-8-nummer-1">(1) Tvil om en students skikkethet meldes skriftlig til skikkethetsansvarlig. Det er ikke begrensninger i hvem som kan levere inn tvilsmelding. Den som leverer tvilsmelding, regnes ikke som part i saken.</article><article class="numberedLegalP" data-numerator="2" id="kapittel-8-paragraf-8-nummer-2">(2) Tvilsmeldinger som er åpenbart ugrunnet, skal ikke behandles av skikkethetsansvarlig.</article></article><article class="legalArticle" data-lovdata-URL="LTI/forskrift/2025-06-26-1539/§8-9" data-name="§8-9" id="kapittel-8-paragraf-9"><h3 class="legalArticleHeader"><span class="legalArticleValue">§ 8-9</span>. <span class="legalArticleTitle">Behandling hos skikkethetsansvarlig</span></h3><article class="numberedLegalP" data-numerator="1" id="kapittel-8-paragraf-9-nummer-1">(1) Studenten skal varsles skriftlig om at det foreligger begrunnet tvil om vedkommendes skikkethet. Skikkethetsansvarlig skal innkalle studenten til vurderingssamtale og sørge for at saken blir så godt opplyst som mulig. Studenten skal få tilbud om utvidet oppfølging og veiledning med mindre det er åpenbart at slik oppfølging ikke er egnet til å hjelpe studenten eller at tvilen ikke lenger er til stede. Praksisperioder kan utsettes fra tvilsmelding er mottatt til etter at utvidet veiledning er avsluttet, eller til saken er avgjort.</article><article class="numberedLegalP" data-numerator="2" id="kapittel-8-paragraf-9-nummer-2">(2) Fra vurderingssamtalen skal det lages skriftlig referat som inneholder en beskrivelse av saksforholdet og eventuelle planer for utvidet oppfølging og veiledning av studenten.</article><article class="numberedLegalP" data-numerator="3" id="kapittel-8-paragraf-9-nummer-3">(3) Hvis utvidet oppfølging og veiledning ikke medfører den nødvendige endring og utvikling hos studenten, skal skikkethetsansvarlig fremme saken for skikkethetsnemnda.</article></article><article class="legalArticle" data-lovdata-URL="LTI/forskrift/2025-06-26-1539/§8-10" data-name="§8-10" id="kapittel-8-paragraf-10"><h3 class="legalArticleHeader"><span class="legalArticleValue">§ 8-10</span>. <span class="legalArticleTitle">Behandling i skikkethetsnemnda</span></h3><article class="numberedLegalP" data-numerator="1" id="kapittel-8-paragraf-10-nummer-1">(1) Saker som fremmes for skikkethetsnemnda skal følges av all skriftlig dokumentasjon i saken. Nemnda skal utrede saken ytterligere dersom det er nødvendig.</article><article class="numberedLegalP" data-numerator="2" id="kapittel-8-paragraf-10-nummer-2">(2) Studenten skal varsles i god tid om tidspunktet for møtet og gjøres kjent med sakens opplysninger. Studenten skal ha mulighet til å legge frem sine synspunkter for nemnda før møtet.</article><article class="numberedLegalP" data-numerator="3" id="kapittel-8-paragraf-10-nummer-3">(3) Skikkethetsnemnda lager en innstilling til fagskolens klagenemnd med en vurdering av hvorvidt studenten er skikket eller ikke, hvorvidt studenten bør utestenges helt eller delvis fra den aktuelle utdanningen, samt lengden på utestengingsperioden og eventuelle vilkår for at studenten skal få gjenoppta utdanningen. Uenighet i nemnda skal begrunnes og fremgå i innstillingen. Saksbehandlingen for den løpende og den særskilte skikkethetsvurderingen følger av fagskoleloven § 26 og fagskoleforskriften kapittel 5.</article></article><article class="legalArticle" data-lovdata-URL="LTI/forskrift/2025-06-26-1539/§8-11" data-name="§8-11" id="kapittel-8-paragraf-11"><h3 class="legalArticleHeader"><span class="legalArticleValue">§ 8-11</span>. <span class="legalArticleTitle">Utestenging og klage</span></h3><article class="numberedLegalP" data-numerator="1" id="kapittel-8-paragraf-11-nummer-1">(1) På bakgrunn av skikkethetsnemndas innstilling fatter lokal klagenemnd vedtak om at en student ikke er skikket. Et vedtak om at en student ikke er skikket for et yrke og et vedtak om å utestenge en student fra en fagskoleutdanning fordi studenten ikke er skikket for yrket skal fattes med minst to tredels flertall. En student har rett til å uttale seg før det fattes vedtak i en sak om skikkethet eller utestenging. Studenten kan klage på vedtaket. Departementet eller det nasjonale klageorganet for fagskoleutdanning er klageinstans. Det skal ikke utstedes vitnemål for den aktuelle utdanningen til en student som er funnet uskikket. Studenten har krav på å få utsendt karakterutskrift, jf. fagskoleloven § 19.</article><article class="numberedLegalP" data-numerator="2" id="kapittel-8-paragraf-11-nummer-2">(2) Hvis en student som er funnet uskikket skal utestenges fra utdanningen, skal det fattes særskilt vedtak om dette. Ved kortere utestenging enn fem år kan lokal klagenemnd stille vilkår som må være oppfylt før utdanningen gjenopptas.</article><article class="numberedLegalP" data-numerator="3" id="kapittel-8-paragraf-11-nummer-3">(3) Vedtak om utestenging skal opplyse studenten om at han/hun ikke kan søke eller ta imot plass ved lignende utdanninger i utestengingsperioden, og at han/hun må søke nytt opptak dersom utdanningen skal gjenopptas etter utestengingsperioden.</article><article class="numberedLegalP" data-numerator="4" id="kapittel-8-paragraf-11-nummer-4">(4) En student som er dømt for forhold som innebærer at studenten må anses som uskikket til å delta i arbeid med bestemte grupper mennesker, kan utestenges fra praksisopplæring eller klinisk undervisning. Studenten kan bare utestenges dersom praksisopplæring eller klinisk undervisning må regnes som uforsvarlig på grunn av kontakten studenten da får med mennesker.</article><article class="numberedLegalP" data-numerator="5" id="kapittel-8-paragraf-11-nummer-5">(5) Den som er siktet eller tiltalt for straffbart forhold som omtalt i politiregisterloven § 39 første ledd, eller i regler om krav til politiattester som nevnt i annet ledd, kan utestenges fra praksisopplæring eller klinisk undervisning til rettskraftig dom foreligger eller saken er henlagt. Studenten kan bare utestenges dersom praksisopplæring eller klinisk undervisning må regnes som uforsvarlig på grunn av kontakten studenten da får med mennesker.</article><article class="numberedLegalP" data-numerator="6" id="kapittel-8-paragraf-11-nummer-6">(6) Styret avgjør om studenten skal nektes retten til å delta i klinisk undervisning eller praksisopplæring.</article><article class="numberedLegalP" data-numerator="7" id="kapittel-8-paragraf-11-nummer-7">(7) Vedtak om utestenging etter § 8-11 første ledd kan påklages til det nasjonale klageorganet for fagskoleutdanning.</article></article></section><section class="section" data-name="kap9" id="kapittel-9" data-lovdata-URL="LTI/forskrift/2025-06-26-1539/KAPITTEL_9"><h2>Kapittel 9. Ikrafttredelse og opphevelse</h2><article class="legalArticle" data-lovdata-URL="LTI/forskrift/2025-06-26-1539/§9-1" data-name="§9-1" id="kapittel-9-paragraf-1"><h3 class="legalArticleHeader"><span class="legalArticleValue">§ 9-1</span>. <span class="legalArticleTitle">Ikrafttredelse.</span></h3><article class="numberedLegalP" data-numerator="1" id="kapittel-9-paragraf-1-nummer-1">(1) Denne forskriften er vedtatt av styret ved Fagskolen Vestfold og Telemark 26. juni 2025 og trer i kraft fra 1. august 2025.</article><article class="numberedLegalP" data-numerator="2" id="kapittel-9-paragraf-1-nummer-2">(2) Samtidig oppheves forskrift 22. juni 2023 nr. 1336 om høyere yrkesfaglig utdanning ved Fagskolen Vestfold og Telemark kunngjort 18. august 2023.</article></article></section></main></body></html>