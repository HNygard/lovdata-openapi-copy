<!DOCTYPE html><html lang="nb"><head><title>Forskrift om endring i forskrift 16. desember 2005 nr. 1495 om konsekvensutredning etter genteknologiloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-09-26-1945</dd><dt class="dokid">DokumentID</dt><dd class="dokid">LTI/forskrift/2025-09-26-1945</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Avdeling for naturforvaltning</li></ul></dd><dt class="dateInForce">I kraft fra</dt><dd class="dateInForce">2025-09-26</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-12-16-1495</li></ul></dd><dt class="basedOn">Hjemmel</dt><dd class="basedOn"><ul><li>lov/1993-04-02-38/§10</li><li>lov/1993-04-02-38/§11</li></ul></dd><dt class="dateOfPublication">Kunngjort</dt><dd class="dateOfPublication">2025-09-29 15:10</dd><dt class="journalNumber">Journalnummer</dt><dd class="journalNumber">2025-1255</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om endring i forskrift 16. desember 2005 nr. 1495 om konsekvensutredning etter genteknologiloven</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 26. september 2025 med hjemmel i lov 2. april 1993 nr. 38 om framstilling og bruk av genmodifiserte organismer m.m. (genteknologiloven) § 10 og § 11. Fremmet av Klima- og miljødepartementet. <br /> <strong>EØS-henvisninger:</strong> EØS-avtalen vedlegg XX nr. 25d (direktiv 2001/18/EF endret ved direktiv (EU) 2018/350).</dd><dt class="refid">RefID</dt><dd class="refid">forskrift/2025-09-26-1945</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift 16. desember 2005 nr. 1495 om konsekvensutredning etter genteknologiloven<ul class="tocSubUl"><li>I<ul class="tocSubUl"><li>§ 3. Godkjenningsmyndigheten</li><li>§ 3a. Melding ved klinisk utprøving av GMO-legemidler til mennesker</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-09-26-1945" id="dokument"><h1>Forskrift om endring i forskrift 16. desember 2005 nr. 1495 om konsekvensutredning etter genteknologiloven</h1><section class="section" data-name="kapI" id="kapittel-1" data-lovdata-URL="LTI/forskrift/2025-09-26-1945/KAPITTEL_1"><h2 data-text-align="center">I</h2><article class="defaultP">I forskrift 16. desember 2005 nr. 1495 om konsekvensutredning etter genteknologiloven gjøres følgende endringer:</article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Godkjenningsmyndigheten</span></span><article class="legalP" id="kapittel-1-foreslåttparagraf-1-ledd-1">Godkjenningsmyndighet for utsetting etter genteknologiloven § 10 er Klima- og miljødepartementet eller den departementet bemyndiger. Dette gjelder ikke godkjenning av klinisk utprøving av GMO-legemidler til mennesker. Disse godkjennes av Helse- og omsorgsdepartementet eller den departementet bemyndiger. Godkjenningsmyndighet for innesluttet bruk etter genteknologiloven § 7 jf. § 8 er Helse- og omsorgsdepartementet eller den departementet bemyndiger.</article></article> <article class="defaultP" margin-top="true">Ny § 3a skal lyde:</article><article class="futureLegalArticle" data-name="§3a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3a</span>. <span class="legalArticleTitle">Melding ved klinisk utprøving av GMO-legemidler til mennesker</span></span><article class="legalP" id="kapittel-1-foreslåttparagraf-2-ledd-1">Forskriftens krav gjelder ikke ved klinisk utprøving av GMO-legemidler til mennesker som omfattes av EUs ferdige søknadsskjemaer. I slike saker er det tilstrekkelig med en melding fra søker til Direktoratet for medisinske produkter.</article><article class="legalP" id="kapittel-1-foreslåttparagraf-2-ledd-2">Dersom direktoratet ikke gir annen beskjed innen 30 kalenderdager, kan søker gå i gang med utprøvingen.</article></article> <article class="defaultP" margin-top="true">§ 4 nytt annet ledd skal lyde:</article><article class="legalP" id="kapittel-1-ledd-1">Der det er i overensstemmelse med anbefalinger fra Vitenskapskomiteen for mat og miljø og Den europeiske myndighet for næringsmiddeltrygghet, eller der produktet fyller et spesielt stort udekket behov og hvor behovet ikke kan dekkes på annen måte, kan godkjenningsmyndigheten lempe på kravene til vurdering av helse- og miljøkonsekvenser i tråd med genteknologiloven § 11 fjerde og femte ledd.</article> <article class="defaultP" margin-top="true">§ 15 nytt tredje til fjerde ledd skal lyde:</article><article class="legalP" id="kapittel-1-ledd-2">For utsetting som nevnt i genteknologiloven § 9 annet ledd bokstav a (utsetting i forskningsøyemed) følger kravene til vurdering av helse- og miljøkonsekvenser av genteknologiloven § 11 tredje ledd.</article><article class="legalP" id="kapittel-1-ledd-3">For utsetting som nevnt i genteknologiloven § 9 annet ledd bokstav a (utsetting i forskningsøyemed) følger kravene til vurdering av etikk, samfunnsnytte og bærekraft av genteknologiloven § 10 tredje og fjerde ledd.</article></section><section class="section" data-name="kapII" id="kapittel-2" data-lovdata-URL="LTI/forskrift/2025-09-26-1945/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>