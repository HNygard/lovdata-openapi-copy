<!DOCTYPE html><html lang="nb"><head><title>Forskrift om endring i forskrift om arbeidsmarkedstiltak (tiltaksforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-07-30-1575</dd><dt class="dokid">DokumentID</dt><dd class="dokid">LTI/forskrift/2025-07-30-1575</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Arbeidsmarkedsavdelingen</li></ul></dd><dt class="dateInForce">I kraft fra</dt><dd class="dateInForce">2025-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2015-12-11-1598</li></ul></dd><dt class="basedOn">Hjemmel</dt><dd class="basedOn"><ul><li>lov/2004-12-10-76/§12</li></ul></dd><dt class="dateOfPublication">Kunngjort</dt><dd class="dateOfPublication">2025-07-31 14:30</dd><dt class="journalNumber">Journalnummer</dt><dd class="journalNumber">2025-1029</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="titleShort">Korttittel</dt><dd class="titleShort">Endr. i tiltaksforskriften</dd><dt class="title">Tittel</dt><dd class="title">Forskrift om endring i forskrift om arbeidsmarkedstiltak (tiltaksforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og inkluderingsdepartementet 30. juli 2025 med hjemmel i lov 10. desember 2004 nr. 76 om arbeidsmarkedstjenester (arbeidsmarkedsloven) § 12.</dd><dt class="refid">RefID</dt><dd class="refid">forskrift/2025-07-30-1575</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om arbeidsmarkedstiltak (tiltaksforskriften)<ul class="tocSubUl"><li>I<ul class="tocSubUl"><li>§ 5-2. Innhold</li><li>§ 5-4. Varighet</li><li>§ 7-3. Personkrets</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-07-30-1575" id="dokument"><h1>Forskrift om endring i forskrift om arbeidsmarkedstiltak (tiltaksforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2025-07-30-1575/KAPITTEL_1"><h2 data-text-align="center">I</h2><article class="defaultP">I forskrift 11. desember 2015 nr. 1598 om arbeidsmarkedstiltak (tiltaksforskriften) gjøres følgende endringer:</article> <article class="defaultP" margin-top="true">§ 1-3 tredje ledd skal lyde:</article><article class="legalP" id="kapittel-1-ledd-1">Tiltaksdeltakere må ha fylt 16 år. Det kan gjelde andre aldersgrenser for enkelte tiltak.</article> <article class="defaultP" margin-top="true">§ 5-2 skal lyde:</article><article class="futureLegalArticle" data-name="§5-2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5-2</span>. <span class="legalArticleTitle">Innhold</span></span><article class="legalP" id="kapittel-1-foreslåttparagraf-1-ledd-1">Mentor er et tiltak for personer som har behov for nødvendig faglig, sosial og praktisk støtte og/eller opplæring på arbeidsplassen eller opplæringsstedet. Mentoren kan være en arbeidskollega, medstudent eller medelev. Mentoren skal gi individuelt tilpasset oppfølging.</article></article> <article class="defaultP" margin-top="true">§ 5-3 første ledd skal lyde:</article><article class="legalP" id="kapittel-1-ledd-2">Mentor kan tilbys til en tiltaksdeltaker i tiltakene arbeidstrening, opplæring, sommerjobb, midlertidig lønnstilskudd og varig lønnstilskudd.</article> <article class="defaultP" margin-top="true">§ 5-4 skal lyde:</article><article class="futureLegalArticle" data-name="§5-4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5-4</span>. <span class="legalArticleTitle">Varighet</span></span><article class="legalP" id="kapittel-1-foreslåttparagraf-2-ledd-1">Med utgangspunkt i en behovs- eller arbeidsevnevurdering skal varigheten av mentortiltaket tilpasses tiltaksdeltakerens individuelle behov. Tiltaket kan vare i inntil seks måneder. Personer med nedsatt arbeidsevne og særlige behov for bistand fra mentor, kan få tiltaket forlenget i inntil tre år. Unge under 30 år som deltar i et tilrettelagt fag- og yrkesopplæringsløp som opplæringstiltak, kan få mentortiltak forlenget i inntil tre år.</article></article> <article class="defaultP" margin-top="true">§ 7-3 skal lyde:</article><article class="futureLegalArticle" data-name="§7-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 7-3</span>. <span class="legalArticleTitle">Personkrets</span></span><article class="legalP" id="kapittel-1-foreslåttparagraf-3-ledd-1">Opplæring kan gis til personer med behov for kvalifisering.</article><article class="legalP" id="kapittel-1-foreslåttparagraf-3-ledd-2">Opplæring etter § 7-2 første ledd bokstav a til e kan gis til personer som på grunn av mangelfulle kvalifikasjoner eller svake grunnleggende ferdigheter har vanskeligheter med å komme inn på arbeidsmarkedet. Opplæringen kan gis fra det året personen fyller 19 år.</article><article class="legalP" id="kapittel-1-foreslåttparagraf-3-ledd-3">Opplæring etter § 7-2 første ledd bokstav d kan unntaksvis gis fra det året personen fyller 16 år. Det er en forutsetning at personen har et sammensatt bistandsbehov, og derfor trenger et alternativt og tilrettelagt fag- og yrkesopplæringstilbud med individuelt tilpasset oppfølging.</article><article class="legalP" id="kapittel-1-foreslåttparagraf-3-ledd-4">Opplæring etter § 7-2 første ledd bokstav f kan gis til personer som på grunn av nedsatt arbeidsevne hindres i å skaffe seg eller beholde inntektsgivende arbeid. Opplæringen kan gis fra det året personen fyller 22 år.</article></article> <article class="defaultP" margin-top="true">§ 7-6 nytt siste ledd skal lyde:</article><article class="legalP" id="kapittel-1-ledd-3">Opplæringstiltak etter § 7-3 tredje ledd, kan bare tilbys gjennom et offentlig-offentlig samarbeid mellom Arbeids- og velferdsetaten og fylkeskommunen, jf. forskrift 12. august 2016 nr. 974 om offentlige anskaffelser § 3-3.</article></section><section class="section" data-name="kapII" id="kapittel-2" data-lovdata-URL="LTI/forskrift/2025-07-30-1575/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. august 2025.</article></section></main></body></html>