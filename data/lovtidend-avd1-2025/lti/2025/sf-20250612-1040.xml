<!DOCTYPE html><html lang="nb"><head><title>Forskrift om endring i forskrift om gjennomføring av fiske, fangst og høsting av viltlevende marine ressurser</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-06-12-1040</dd><dt class="dokid">DokumentID</dt><dd class="dokid">LTI/forskrift/2025-06-12-1040</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeridirektoratet</li></ul></dd><dt class="dateInForce">I kraft fra</dt><dd class="dateInForce">2025-06-12</dd><dt class="changesToDocuments">Endrer</dt><dd class="changesToDocuments"><ul><li>forskrift/2021-12-23-3910</li></ul></dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§5</li><li>lov/2008-06-06-37/§15</li><li>lov/2008-06-06-37/§17</li><li>lov/2008-06-06-37/§20</li><li>lov/2008-06-06-37/§21</li><li>lov/2008-06-06-37/§24</li><li>lov/2008-06-06-37/§36</li><li>lov/1976-12-17-91/§4</li><li>lov/1976-12-17-91/§6</li><li>lov/2009-06-19-97/§23</li><li>lov/2009-06-19-97/§24</li><li>forskrift/1977-05-13-2/§14</li><li>forskrift/1977-06-03-6</li><li>lov/1925-07-17-11/§4</li><li>forskrift/1978-04-28-20/§1</li></ul></dd><dt class="dateOfPublication">Kunngjort</dt><dd class="dateOfPublication">2025-06-18 14:45</dd><dt class="journalNumber">Journalnummer</dt><dd class="journalNumber">2025-0687</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="titleShort">Korttittel</dt><dd class="titleShort">Endr. i høstingsforskriften</dd><dt class="title">Tittel</dt><dd class="title">Forskrift om endring i forskrift om gjennomføring av fiske, fangst og høsting av viltlevende marine ressurser</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 12. juni 2025 med hjemmel i forskrift 23. desember 2021 nr. 3910 om gjennomføring av fiske, fangst og høsting av viltlevende marine ressurser § 74.</dd><dt class="refid">RefID</dt><dd class="refid">forskrift/2025-06-12-1040</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om gjennomføring av fiske, fangst og høsting av viltlevende marine ressurser<ul class="tocSubUl"><li>I<ul class="tocSubUl"><li>§ 22. Redskapsbegrensninger ved fiske etter breiflabb og kveite</li><li>§ 39. Fredningstid for kveite, breiflabb og uer</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-06-12-1040" id="dokument"><h1>Forskrift om endring i forskrift om gjennomføring av fiske, fangst og høsting av viltlevende marine ressurser</h1><section class="section" data-name="kapI" id="kapittel-1" data-lovdata-URL="LTI/forskrift/2025-06-12-1040/KAPITTEL_1"><h2 data-text-align="center">I</h2><article class="defaultP">I forskrift 23. desember 2021 nr. 3910 om gjennomføring av fiske, fangst og høsting av viltlevende marine ressurser (høstingsforskriften) gjøres følgende endringer:</article> <article class="defaultP" margin-top="true">§ 22 skal lyde:</article><article class="futureLegalArticle" data-name="§22" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 22</span>. <span class="legalArticleTitle">Redskapsbegrensninger ved fiske etter breiflabb og kveite</span></span><article class="legalP" id="kapittel-1-foreslåttparagraf-1-ledd-1">Største tillatte garnmengde ved fiske etter breiflabb og kveite er til sammen 150 garn som totalt ikke kan overstige en lengde på 4&#xa0;125 meter. Ved direktefiske etter breiflabb, hvor breiflabb utgjør mer enn 50&#xa0;% i de enkelte fangster og ved landing, kan det likevel fiskes med opptil 500 garn som totalt ikke kan overstige en lengde på 13&#xa0;750 meter.</article><article class="legalP" id="kapittel-1-foreslåttparagraf-1-ledd-2">Største tillatte krokmengde ved fiske med liner etter kveite er 800 krok pr. døgn. Samlet lengde på liner ved fiske etter kveite kan ikke overstige 10&#xa0;000 meter.</article></article> <article class="defaultP" margin-top="true">§ 39 skal lyde:</article><article class="futureLegalArticle" data-name="§39" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 39</span>. <span class="legalArticleTitle">Fredningstid for kveite, breiflabb og uer</span></span><article class="legalP" id="kapittel-1-foreslåttparagraf-2-ledd-1">Det er forbudt å fiske kveite sør for 62° N hele året. Det er forbudt å fiske kveite nord for 62° N fra og med 20. desember til og med 20. april.</article><article class="legalP" id="kapittel-1-foreslåttparagraf-2-ledd-2">Det er forbudt å fiske breiflabb med garn nord for 62° N i tidsrommet fra og med 20. desember til og med 20. mai.</article><article class="legalP" id="kapittel-1-foreslåttparagraf-2-ledd-3">Det er forbudt å fiske uer med konvensjonelle redskaper nord for 62° N. Forbudet gjelder ikke fartøy med største lengde under 15 meter som fisker med juksa i tidsrommet fra og med 1. juni til og med 31. august.</article></article> <article class="defaultP" margin-top="true">§ 44 tredje ledd skal lyde:</article><article class="legalP" id="kapittel-1-ledd-1">Ved fiske med garn og liner er det uten hinder av forbudene i § 21 og § 39 tillatt å ha inntil 1&#xa0;% bifangst av kveite, regnet i rund vekt pr. uke basert på summen av all fangst fisket i tidsrommet fra mandag kl. 00.00 til søndag klokken 24.00. For fartøy som ikke lander flere ganger pr. uke regnes bifangsten i vekt i de enkelte fangster og ved landing. Videre er det i slikt fiske ikke tillatt å ha mer enn 0,5&#xa0;% bifangst av kveite i rund vekt basert på summen av all fangst fisket i tidsrommet fra og med 20. desember til og med 20. april nord for 62° N og fra og med 1. januar til og med 31. desember sør for 62° N. Fra og med 20. desember til og med 20. april gjelder disse bestemmelsene om bifangst kun kveite som ikke er levedyktig når den kommer om bord og all levedyktig fangst av kveite nord og sør for 62° N i denne perioden skal straks slippes på sjøen.</article> <article class="defaultP" margin-top="true">§ 47 første ledd nr. 9 skal lyde: <table><tbody><tr><td data-text-align="left" data-vertical-align="top" /><td data-text-align="left" data-vertical-align="top">9.</td><td data-text-align="left" data-vertical-align="top">Kveite</td><td data-text-align="right" data-vertical-align="top">84 cm og 7,2 kg.</td></tr></tbody></table></article> <article class="defaultP" margin-top="true">§ 51 første ledd bokstav f skal lyde:<ul class="defaultList"><li data-li-identifier="f." data-name="f."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">Fangst av kveite med totallengde over 2 meter eller lengde uten hode over 160 cm målt som korteste avstand fra spord til gjellebue (buet bein) foran brystfinne. Slik fangst skal straks slippes på sjøen. Påbudet gjelder uavhengig av om kveiten er levedyktig eller død eller dødende.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2025-06-12-1040/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>