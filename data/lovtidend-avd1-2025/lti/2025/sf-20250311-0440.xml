<!DOCTYPE html><html lang="nb"><head><title>Forskrift for graden philosophiae doctor (ph.d.) ved Høyskolen Kristiania</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-03-11-440</dd><dt class="dokid">DokumentID</dt><dd class="dokid">LTI/forskrift/2025-03-11-440</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Høyskolen Kristiania</li></ul></dd><dt class="dateInForce">I kraft fra</dt><dd class="dateInForce">2025-03-17</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-10-23-3389</li></ul></dd><dt class="basedOn">Hjemmel</dt><dd class="basedOn"><ul><li>lov/2024-03-08-9/§3-4</li><li>lov/2024-03-08-9/§11-6</li><li>lov/2024-03-08-9/§11-7</li><li>lov/2024-03-08-9/§13-1</li><li>lov/2024-03-08-9/§13-2</li><li>lov/2024-03-08-9/§17-3</li></ul></dd><dt class="dateOfPublication">Kunngjort</dt><dd class="dateOfPublication">2025-03-14 15:10</dd><dt class="journalNumber">Journalnummer</dt><dd class="journalNumber">2025-0256</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift for graden philosophiae doctor (ph.d.) ved Høyskolen Kristiania</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Høyskolen Kristiania 11. mars 2025 med hjemmel i lov 8. mars 2024 nr. 9 om universiteter og høyskoler (universitets- og høyskoleloven) §§ 3-4, 11-6, 11-7, 13-1, 13-2, 17-3.</dd><dt class="refid">RefID</dt><dd class="refid">forskrift/2025-03-11-440</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for graden philosophiae doctor (ph.d.) ved Høyskolen Kristiania<ul class="tocSubUl"><li>Kapittel 1. Innledende bestemmelser<ul class="tocSubUl"><li>§ 1-1. Forskriftens virkeområde</li><li>§ 1-2. Begreper</li><li>§ 1-3. Omfang, innhold og målsetting for ph.d.-utdanningen</li><li>§ 1-4. Ansvaret for ph.d.-utdanningen</li><li>§ 1-5. Kvalitetssikring</li></ul></li><li>Kapittel 2. Opptak<ul class="tocSubUl"><li>§ 2-1. Vilkår for opptak</li><li>§ 2-2. Søknad</li><li>§ 2-3. Residensplikt</li><li>§ 2-4. Infrastruktur</li><li>§ 2-5. Opptaksvedtak</li></ul></li><li>Kapittel 3. Ph.d.-avtalen<ul class="tocSubUl"><li>§ 3-1. Avtalens parter</li><li>§ 3-2. Avtaleperiode</li><li>§ 3-3. Frivillig avslutning før avtalt tid</li><li>§ 3-4. Tvungen avslutning</li><li>§ 3-5. Tvungen avslutning ved fusk på eksamen eller prøver</li><li>§ 3-6. Tvungen avslutning ved uredelighet</li><li>§ 3-7. Oppsigelse og avskjed</li></ul></li><li>Kapittel 4. Gjennomføring<ul class="tocSubUl"><li>§ 4-1. Generelt om veiledning</li><li>§ 4-2. Oppnevning av veiledere</li><li>§ 4-3. Veiledningens innhold</li><li>§ 4-4. Opplæringsdel</li><li>§ 4-5. Tilknytning til fagmiljø</li><li>§ 4-6. Rett til opplæring under permisjon</li><li>§ 4-7. Årlig rapportering</li><li>§ 4-8. Obligatoriske seminarer</li><li>§ 4-9. Krav til den vitenskapelige avhandlingen</li><li>§ 4-10. Fellesarbeider</li><li>§ 4-11. Meldeplikt om resultater som har potensial for næringsmessig utnyttelse</li></ul></li><li>Kapittel 5. Innlevering og bedømmelse av avhandlingen<ul class="tocSubUl"><li>§ 5-1. Grunnlag for bedømmelse</li><li>§ 5-2. Søknad om bedømmelse av den vitenskapelige avhandlingen</li><li>§ 5-3. Behandling av søknad om bedømmelse</li><li>§ 5-4. Oppnevning av bedømmelseskomité</li><li>§ 5-5. Bedømmelseskomiteens arbeid</li><li>§ 5-6. Bedømmelse av den vitenskapelige avhandlingen</li><li>§ 5-7. Bedømmelseskomiteens innstilling</li><li>§ 5-8. Retting av formelle feil</li><li>§ 5-9. Behandling av bedømmelseskomiteens innstilling</li><li>§ 5-10. Søknad om ny bedømmelse</li><li>§ 5-11. Krav om offentliggjøring og tilgjengelighet</li></ul></li><li>Kapittel 6. Doktorgradsprøven, kreering og vitnemål<ul class="tocSubUl"><li>§ 6-1. Prøveforelesning over oppgitt emne</li><li>§ 6-2. Offentlig forsvar (disputas)</li><li>§ 6-3. Godkjenning av doktorgradsprøven</li><li>§ 6-4. Kreering</li><li>§ 6-5. Vitnemål</li><li>§ 6-6. Vedlegg til vitnemål (Diploma Supplement)</li></ul></li><li>Kapittel 7. Fellesgrader og cotutelle-avtaler<ul class="tocSubUl"><li>§ 7-1. Anledning til å inngå avtaler om fellesgrader og cotutelle</li><li>§ 7-2. Krav ved fellesgrader og cotutelle</li></ul></li><li>Kapittel 8. Klage og ikrafttredelse<ul class="tocSubUl"><li>§ 8-1. Klage over avslag på søknad om opptak, vedtak om opphør av studierett og avslag på søknad om godkjenning av elementer i opplæringsdelen</li><li>§ 8-2. Klage på sensur eller formelle feil ved eksamen i opplæringsdelen</li><li>§ 8-3. Klage over avslag på søknad om bedømmelse, ikke godkjent avhandling, prøveforelesning eller annen prøve over oppgitt emne, eller forsvar</li><li>§ 8-4. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2025-03-11-440" id="dokument"><h1>Forskrift for graden philosophiae doctor (ph.d.) ved Høyskolen Kristiania</h1><section class="section" data-name="kap1" id="kapittel-1" data-lovdata-URL="LTI/forskrift/2025-03-11-440/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="LTI/forskrift/2025-03-11-440/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Forskriftens virkeområde</span></h3><article class="legalP" id="kapittel-1-paragraf-1-ledd-1">Denne forskriften gjelder all utdanning ved Høyskolen Kristiania som fører frem til graden philosophiae doctor (ph.d.). Forskriften gir regler om opptak til, gjennomføring av og avslutning av ph.d.-utdanningen, herunder fellesgrader og cotutelle.</article><article class="legalP" id="kapittel-1-paragraf-1-ledd-2">Integrert ph.d.-utdanning, også kalt forskerlinje, er et spesielt tilrettelagt studieløp hvor studenter starter på mastergradsnivå og videreføres inn i et ph.d.-løp som fører frem til graden ph.d. på Høyskolen Kristiania. Særbestemmelser for slike utdanningsløp fastsettes i egne retningslinjer om integrert ph.d.-utdanning.</article><article class="legalP" id="kapittel-1-paragraf-1-ledd-3">Forskrift 12. desember 2024 nr. 3309 om opptak, studier, grader og eksamen ved Høyskolen Kristiania gjelder for eksamener i opplæringsdelen av ph.d.-programmene så langt dette ikke er i strid med denne ph.d.-forskriften. School of Doctoral Studies har ansvar for å følge opp kandidatene under opplæringsdelen, i henhold til fastsatte retningslinjer og rutinebeskrivelser.</article><article class="legalP" id="kapittel-1-paragraf-1-ledd-4">For andre bestemmelser som regulerer forhold knyttet til doktorgraden, vises det til lov om universiteter og høyskoler (universitets- og høyskoleloven) (2024), Nasjonalt kvalifikasjonsrammeverk for livslang læring (NKR, 2011), forskrift til universitets- og høyskoleloven (universitets- og høyskoleforskriften) (2024), forskrift om grader og yrkesutdanninger, beskyttet tittel og normert studietid ved universiteter og høyskoler (2005), Kunnskapsdepartementets forskrift om kvalitetssikring og kvalitetsutvikling i høyere utdanning og fagskoleutdanning (2010), NOKUTs forskrift om tilsyn med utdanningskvaliteten i høyere utdanning (2017), lov om organisering av forskningsetisk arbeid (2017) og European Charter for Researchers &amp; Code of Conduct for the Recruitment of Researchers (2005).</article></article><article class="legalArticle" data-lovdata-URL="LTI/forskrift/2025-03-11-440/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Begreper</span></h3><article class="legalP" id="kapittel-1-paragraf-2-ledd-1">Graden philosophiae doctor (ph.d.) omtales heretter som doktorgrad.</article><article class="legalP" id="kapittel-1-paragraf-2-ledd-2">Begrepet doktorgradsarbeidet benyttes om resultatene av det arbeidet kandidaten gjør innenfor avtalt periode mellom oppstart og avslutning, opplæringsdelen ikke medregnet.</article><article class="legalP" id="kapittel-1-paragraf-2-ledd-3">Begrepet vitenskapelig avhandling eller avhandlingen betegner resultatet av det vitenskapelige doktorgradsarbeidet, jf. § 4-9.</article></article><article class="legalArticle" data-lovdata-URL="LTI/forskrift/2025-03-11-440/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Omfang, innhold og målsetting for ph.d.-utdanningen</span></h3><article class="legalP" id="kapittel-1-paragraf-3-ledd-1">Ph.d.-utdanningen skal kvalifisere for vitenskapelig forskning av høy internasjonal standard og for annet arbeid i samfunnet hvor det stilles store krav til vitenskapelig innsikt og kompetanse, i samsvar med god akademisk skikk og fag- og forskningsetiske standarder. Ph.d.-utdanningen skal gi kandidaten kunnskap, ferdigheter og kompetanse i tråd med det nasjonale kvalifikasjonsrammeverket. Det skal tilrettelegges for internasjonalisering i ph.d.-kandidatens utdanningsløp.</article><article class="legalP" id="kapittel-1-paragraf-3-ledd-2">Ph.d.-utdanningen er normert til tre (3) års fulltidsstudier og inkluderer en opplæringsdel av minimum 30 studiepoengs omfang.</article><article class="legalP" id="kapittel-1-paragraf-3-ledd-3">Ph.d.-utdanningenes viktigste komponent er et selvstendig arbeid innen forskning som gjennomføres under aktiv veiledning.</article><article class="legalP" id="kapittel-1-paragraf-3-ledd-4">Doktorgraden tildeles på grunnlag av<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-3-ledd-4-punkt-1"><article class="legalP" id="kapittel-1-paragraf-3-ledd-4-punkt-1-ledd-1">godkjent vitenskapelig avhandling, jf. § 4-9,</article></article></li><li data-li-identifier="-" data-name="-"><article class="listArticle" id="kapittel-1-paragraf-3-ledd-4-punkt-2"><article class="legalP" id="kapittel-1-paragraf-3-ledd-4-punkt-2-ledd-1">godkjent gjennomføring av opplæringsdelen,</article></article></li><li data-li-identifier="-" data-name="-"><article class="listArticle" id="kapittel-1-paragraf-3-ledd-4-punkt-3"><article class="legalP" id="kapittel-1-paragraf-3-ledd-4-punkt-3-ledd-1">godkjent prøveforelesning over oppgitt emne,</article></article></li><li data-li-identifier="-" data-name="-"><article class="listArticle" id="kapittel-1-paragraf-3-ledd-4-punkt-4"><article class="legalP" id="kapittel-1-paragraf-3-ledd-4-punkt-4-ledd-1">og godkjent offentlig forsvar av den vitenskapelige avhandlingen (disputas).</article></article></li></ul></article></article><article class="legalArticle" data-lovdata-URL="LTI/forskrift/2025-03-11-440/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Ansvaret for ph.d.-utdanningen</span></h3><article class="legalP" id="kapittel-1-paragraf-4-ledd-1">Høyskolen Kristianias styre har det overordnede ansvaret for ph.d.-utdanningen. Utdanningen organiseres i programmer som forvaltes av School of Doctoral Studies (SDS).</article></article><article class="legalArticle" data-lovdata-URL="LTI/forskrift/2025-03-11-440/§1-5" data-name="§1-5" id="kapittel-1-paragraf-5"><h3 class="legalArticleHeader"><span class="legalArticleValue">§ 1-5</span>. <span class="legalArticleTitle">Kvalitetssikring</span></h3><article class="legalP" id="kapittel-1-paragraf-5-ledd-1">Ph.d.-utdanningen omfattes av Høyskolen Kristianias kvalitetssystem. Høyskolens felles standard for doktorgradsutdanning skal ligge til grunn for kvalitetssikringen.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2025-03-11-440/KAPITTEL_2"><h2>Kapittel 2. Opptak</h2><article class="legalArticle" data-lovdata-URL="LTI/forskrift/2025-03-11-440/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Vilkår for opptak</span></h3><article class="legalP" id="kapittel-2-paragraf-1-ledd-1">For opptak til ph.d.-utdanningen må søkeren normalt ha en mastergrad, jf. beskrivelsene i kvalifikasjonsrammeverket. Høyskolen kan etter særskilt vurdering godkjenne annen likeverdig utdanning som grunnlag for opptak. Norsk erfaringsbasert mastergrad (90 studiepoeng) alene gir ikke grunnlag for opptak.</article><article class="legalP" id="kapittel-2-paragraf-1-ledd-2">Det kan stilles ytterligere krav til kvalifikasjoner etter kriterier som er åpent tilgjengelige og i tråd med Høyskolen Kristianias rekrutteringspolitikk og faglige profil, samt i utlysningstekst til stipendiatstillinger.</article><article class="legalP" id="kapittel-2-paragraf-1-ledd-3">Søkeren skal ha en sterk faglig bakgrunn fra sitt tidligere studium, og ha en veid gjennomsnittskarakter de siste to årene av mastergradsstudiet eller tilsvarende utdanning som er lik B eller bedre sammenholdt med Høyskolen Kristianias karakterskala. Søkere uten bokstavkarakterer fra tidligere studium skal ha et like godt faglig grunnlag. Søkere med svakere karakterbakgrunn vil kunne bli opptatt dersom det dokumenteres at kandidaten er særskilt egnet til en ph.d.-utdanning. Slike tilfeller skal vurderes i tråd med Høyskolens utfyllende retningslinjer til denne forskrift.</article></article><article class="legalArticle" data-lovdata-URL="LTI/forskrift/2025-03-11-440/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Søknad</span></h3><article class="legalP" id="kapittel-2-paragraf-2-ledd-1">Høyskolen Kristiania fastsetter søknadsskjema. Dette skal normalt inneholde:<ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">Dokumentasjon av den utdanning som skal ligge til grunn for opptaket.</article></article></li><li data-li-identifier="-" data-name="-"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">En prosjektbeskrivelse, herunder en faglig redegjørelse for prosjektet og en plan for fremdrift.</article></article></li><li data-li-identifier="-" data-name="-"><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">Dokumentasjon av finansiering.</article></article></li><li data-li-identifier="-" data-name="-"><article class="listArticle" id="kapittel-2-paragraf-2-ledd-1-punkt-4"><article class="legalP" id="kapittel-2-paragraf-2-ledd-1-punkt-4-ledd-1">Dokumentasjon av spesielle behov for faglige og materielle ressurser.</article></article></li><li data-li-identifier="-" data-name="-"><article class="listArticle" id="kapittel-2-paragraf-2-ledd-1-punkt-5"><article class="legalP" id="kapittel-2-paragraf-2-ledd-1-punkt-5-ledd-1">Planer for opphold ved annen institusjon.</article></article></li><li data-li-identifier="-" data-name="-"><article class="listArticle" id="kapittel-2-paragraf-2-ledd-1-punkt-6"><article class="legalP" id="kapittel-2-paragraf-2-ledd-1-punkt-6-ledd-1">En plan for faglig formidling.</article></article></li><li data-li-identifier="-" data-name="-"><article class="listArticle" id="kapittel-2-paragraf-2-ledd-1-punkt-7"><article class="legalP" id="kapittel-2-paragraf-2-ledd-1-punkt-7-ledd-1">Opplysninger om eventuelle immaterialrettslige restriksjoner for å beskytte andres rettigheter.</article></article></li><li data-li-identifier="-" data-name="-"><article class="listArticle" id="kapittel-2-paragraf-2-ledd-1-punkt-8"><article class="legalP" id="kapittel-2-paragraf-2-ledd-1-punkt-8-ledd-1">En plan for opplæringsdelen.</article></article></li><li data-li-identifier="-" data-name="-"><article class="listArticle" id="kapittel-2-paragraf-2-ledd-1-punkt-9"><article class="legalP" id="kapittel-2-paragraf-2-ledd-1-punkt-9-ledd-1">Et forslag til hoved- og medveiledere, samt en angivelse av tilknytning til aktivt fagmiljø for forskning.</article></article></li><li data-li-identifier="-" data-name="-"><article class="listArticle" id="kapittel-2-paragraf-2-ledd-1-punkt-10"><article class="legalP" id="kapittel-2-paragraf-2-ledd-1-punkt-10-ledd-1">Redegjørelse for hvilke rettslige og etiske problemstillinger prosjektet eventuelt reiser, og hvordan disse kan avklares. Det skal fremgå av søknaden om prosjektet er avhengig av tillatelse fra forskningsetiske komiteer eller andre myndigheter eller fra private (informanter, pasienter, foreldre etc.). Slike tillatelser skal om mulig være innhentet og legges ved søknaden.</article></article></li></ul></article><article class="legalP" id="kapittel-2-paragraf-2-ledd-2">School of Doctoral Studies kan fastsette krav til ytterligere dokumentasjon.</article><article class="legalP" id="kapittel-2-paragraf-2-ledd-3">Det skal normalt søkes om opptak til ph.d.-utdanning innen tre (3) måneder etter oppstart av det forskningsprosjektet som skal lede frem til ph.d.-graden. Dersom det gjenstår mindre enn ett (1) års fulltidsarbeid med forskningsprosjektet ved søknadstidspunktet, skal søknaden avvises, jf. § 2-5. Det vil kunne gjelde egne regler for søkere som har bakgrunn fra forskerlinjer og tilsvarende studieordninger.</article></article><article class="legalArticle" data-lovdata-URL="LTI/forskrift/2025-03-11-440/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Residensplikt</span></h3><article class="legalP" id="kapittel-2-paragraf-3-ledd-1">Kandidater med ekstern finansiering eller ekstern arbeidsplass skal normalt ha et opphold i et godt og relevant fagmiljø ved Høyskolen Kristiania på til sammen ett år eller mer av ph.d.-utdanningen. Kravet om residensplikt kan reduseres, men den foreslåtte ordningen må ivareta kravene til veiledning og høy kvalitet i fagmiljøet.</article></article><article class="legalArticle" data-lovdata-URL="LTI/forskrift/2025-03-11-440/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Infrastruktur</span></h3><article class="legalP" id="kapittel-2-paragraf-4-ledd-1">Kandidaten skal ha til disposisjon nødvendig infrastruktur for gjennomføring av doktorgradsarbeidet.</article><article class="legalP" id="kapittel-2-paragraf-4-ledd-2">Hva som anses som nødvendig infrastruktur for gjennomføring, fastsettes av programkomiteen. For kandidater med ekstern finansiering eller arbeidsplass inngås det en avtale mellom høyskolen og den eksterne parten i forbindelse med det enkelte prosjekt. Denne avtalen skal som hovedregel foreligge på det tidspunkt opptaksvedtaket for den aktuelle kandidaten fattes.</article></article><article class="legalArticle" data-lovdata-URL="LTI/forskrift/2025-03-11-440/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Opptaksvedtak</span></h3><article class="legalP" id="kapittel-2-paragraf-5-ledd-1">Vedtak om opptak gjøres av doktorgradsutvalget og baseres på en samlet vurdering av søknaden.</article><article class="legalP" id="kapittel-2-paragraf-5-ledd-2">Doktorgradsutvalget kan fastsette kriterier for rangering av kvalifiserte søkere og begrensning av opptak når antallet søkere overstiger kapasiteten.</article><article class="legalP" id="kapittel-2-paragraf-5-ledd-3">I vedtaket skal hoved- og medveiledere oppnevnes, ansvaret for håndtering av andre behov som er skissert i søknaden, plasseres, og avtaleperioden fastsettes med startdato og sluttdato. Startdato settes lik startdato for finansiering. En eventuell forlengelse av avtaleperioden må relateres til rettighet som arbeidstaker og avklares spesielt i forhold til kandidatens finansieringsgrunnlag.</article><article class="legalP" id="kapittel-2-paragraf-5-ledd-4">Opptak skal nektes dersom dersom ett eller fler av følgende vilkår er oppfylt:<ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-5-ledd-4-punkt-1"><article class="legalP" id="kapittel-2-paragraf-5-ledd-4-punkt-1-ledd-1">Avtaler med eksterne tredjeparter er til hinder for offentliggjøring og offentlig forsvar av doktorgradsarbeidet.</article></article></li><li data-li-identifier="-" data-name="-"><article class="listArticle" id="kapittel-2-paragraf-5-ledd-4-punkt-2"><article class="legalP" id="kapittel-2-paragraf-5-ledd-4-punkt-2-ledd-1">De immaterialrettslige avtaler som er inngått, er så urimelige at institusjonen ikke bør medvirke i prosjektet.</article></article></li><li data-li-identifier="-" data-name="-"><article class="listArticle" id="kapittel-2-paragraf-5-ledd-4-punkt-3"><article class="legalP" id="kapittel-2-paragraf-5-ledd-4-punkt-3-ledd-1">Søkeren ikke vil kunne oppfylle kravet om at minimum ett år av prosjektet normalt skal gjennomføres etter at vedkommende er tatt opp til ph.d.-utdanningen, jf. § 2-2.</article></article></li></ul></article></article></section><section class="section" data-name="kap3" id="kapittel-3" data-lovdata-URL="LTI/forskrift/2025-03-11-440/KAPITTEL_3"><h2>Kapittel 3. Ph.d.-avtalen</h2><article class="legalArticle" data-lovdata-URL="LTI/forskrift/2025-03-11-440/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Avtalens parter</span></h3><article class="legalP" id="kapittel-3-paragraf-1-ledd-1">Opptak til Høyskolen Kristianias ph.d.-utdanning formaliseres ved at skriftlig avtale underskrives av ph.d.-kandidat, veiledere og høyskolen. Avtalen regulerer partenes rettigheter og plikter i opptaksperioden. Den skal sikre at kandidaten deltar regelmessig og bidrar aktivt i fagmiljøet, og legge til rette for at ph.d.-utdanningen skal kunne gjennomføres til avtalt tid. Høyskolen Kristiania fastsetter avtaleskjema.</article><article class="legalP" id="kapittel-3-paragraf-1-ledd-2">For ph.d.-kandidater med finansiering fra, tilsetting hos eller andre bidrag fra en ekstern part skal det, i tråd med fastsatte retningslinjer, inngås en egen avtale mellom kandidaten, institusjonen og den eksterne parten.</article><article class="legalP" id="kapittel-3-paragraf-1-ledd-3">I tilfeller der ph.d.-kandidaten skal ha tilknytning til utenlandske institusjoner, må Høyskolen Kristianias retningslinjer for slikt samarbeid følges, og egne avtaler inngås. Slike avtaler skal normalt foreligge sammen med ph.d.-avtalen.</article></article><article class="legalArticle" data-lovdata-URL="LTI/forskrift/2025-03-11-440/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Avtaleperiode</span></h3><article class="legalP" id="kapittel-3-paragraf-2-ledd-1">Ph.d.-utdanningen er normert til tre (3) års fulltidsstudier. Ved lovhjemlede og avtalefestede avbrudd forlenges avtaleperioden tilsvarende.</article><article class="legalP" id="kapittel-3-paragraf-2-ledd-2">Etter avtaleperiodens utløp opphører partenes rettigheter og plikter i henhold til ph.d.-avtalen, slik at ph.d.-kandidaten kan miste sin rett til veiledning, kursdeltakelse og tilgang til institusjonens infrastruktur.</article><article class="legalP" id="kapittel-3-paragraf-2-ledd-3">Høyskolen kan forlenge avtaleperioden etter begrunnet søknad. Ved innvilget forlengelse kan høyskolen sette ytterligere betingelser.</article><article class="legalP" id="kapittel-3-paragraf-2-ledd-4">Maksimal studietid er seks (6) år fra starttidspunktet til doktorgradsarbeidet leveres inn til bedømmelse. Annet karrierefremmende arbeid og lovhjemlede avbrudd, medregnes ikke i de seks årene. Kandidaten mister retten til å disputere hvis maksimal studietid overskrides. Kandidaten kan søke om å få doktorgradsarbeidet bedømt etter at maksimal studietid er overskredet. Doktorgradsutvalget avgjør om søknaden skal innvilges.</article></article><article class="legalArticle" data-lovdata-URL="LTI/forskrift/2025-03-11-440/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Frivillig avslutning før avtalt tid</span></h3><article class="legalP" id="kapittel-3-paragraf-3-ledd-1">Kandidaten og høyskolen kan avtale at ph.d.-utdanningen avbrytes før avtalt tid. Ved slik avslutning av ph.d.-utdanningen skal det fastsettes skriftlig hvordan forhold knyttet til tilsetting, finansiering, rettigheter til resultater mv. skal ordnes.</article><article class="legalP" id="kapittel-3-paragraf-3-ledd-2">Ved frivillig avslutning som skyldes kandidatens ønske om å skifte prosjekt eller overgang til annet program, skal kandidaten søke nytt opptak på grunnlag av det nye prosjektet. En eventuell ekstern finansieringskilde må godkjenne skifte av prosjekt.</article></article><article class="legalArticle" data-lovdata-URL="LTI/forskrift/2025-03-11-440/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Tvungen avslutning</span></h3><article class="legalP" id="kapittel-3-paragraf-4-ledd-1">Doktorgradsutvalget kan vedta tvungen avslutning av ph.d.-utdanningen før avtalt tid. Slik avslutning kan besluttes hvis ett eller flere av følgende forhold foreligger:</article><article class="legalP" id="kapittel-3-paragraf-4-ledd-2">Gjennomføringen av opplæringsdelen blir vesentlig forsinket grunnet forhold som kandidaten selv rår over.</article><article class="legalP" id="kapittel-3-paragraf-4-ledd-3">Kandidaten begår gjentatte vesentlig brudd på informasjons-, oppfølgings- eller rapporteringsplikt, herunder plikten til å sende inn fremdriftsrapport, jf. § 4-7.</article><article class="legalP" id="kapittel-3-paragraf-4-ledd-4">Fremdriften av forskningsprosjektet blir forsinket i en slik grad at det oppstår tvil om hvorvidt kandidaten vil kunne fullføre prosjektet innenfor avtalt tid. For at forsinkelsen skal danne grunnlag for tvungen avslutning, må den skyldes forhold som kandidaten selv rår over.</article><article class="legalP" id="kapittel-3-paragraf-4-ledd-5">Kandidaten begår straffbare handlinger i forbindelse med gjennomføringen av ph.d.-utdanningen eller bryter på annen måte med den tillit som må foreligge mellom høyskolen og en kandidat under gjennomføringen.</article></article><article class="legalArticle" data-lovdata-URL="LTI/forskrift/2025-03-11-440/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Tvungen avslutning ved fusk på eksamen eller prøver</span></h3><article class="legalP" id="kapittel-3-paragraf-5-ledd-1">Ved fusk på eksamener eller prøver underveis i utdanningen kan institusjonen vedta annullering, jf. universitets- og høyskoleloven § 12-4. Dersom forholdet er så alvorlig at det er å anse som uredelighet, jf. samme lov § 13-2 og forskningsetikkloven § 8 andre ledd, kan institusjonen vedta tvungen avslutning, jf. § 3-6 nedenfor.</article><article class="legalP" id="kapittel-3-paragraf-5-ledd-2">Vedtak etter første setning fattes av Høyskolen Kristianias klagenemnd. Ved vedtak som fattes av nemnda for studentsaker i førsteinstans, er klageinstansen Felles klagenemnd.</article></article><article class="legalArticle" data-lovdata-URL="LTI/forskrift/2025-03-11-440/§3-6" data-name="§3-6" id="kapittel-3-paragraf-6"><h3 class="legalArticleHeader"><span class="legalArticleValue">§ 3-6</span>. <span class="legalArticleTitle">Tvungen avslutning ved uredelighet</span></h3><article class="legalP" id="kapittel-3-paragraf-6-ledd-1">Dersom en kandidat gjør seg skyldig i uredelighet, jf. universitets- og høyskoleloven § 13-2 første ledd og forskningsetikkloven § 8 andre ledd, kan institusjonen vedta tvungen avslutning.</article><article class="legalP" id="kapittel-3-paragraf-6-ledd-2">Vedtak om tvungen avslutning på grunn av uredelighet fattes av doktorgradsutvalget. Klage over slike vedtak behandles av departementet eller en særskilt klagenemnd oppnevnt av departementet.</article></article><article class="legalArticle" data-lovdata-URL="LTI/forskrift/2025-03-11-440/§3-7" data-name="§3-7" id="kapittel-3-paragraf-7"><h3 class="legalArticleHeader"><span class="legalArticleValue">§ 3-7</span>. <span class="legalArticleTitle">Oppsigelse og avskjed</span></h3><article class="legalP" id="kapittel-3-paragraf-7-ledd-1">En kandidat kan sies opp fra sin stilling som stipendiat når det er saklig grunn i virksomhetens eller kandidatens forhold, jf. arbeidsmiljøloven kapittel 15.</article><article class="legalP" id="kapittel-3-paragraf-7-ledd-2">Doktorgradsutvalget kan vedta tvungen avslutning av studieretten dersom kandidaten er blitt sagt opp eller avskjediget.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2025-03-11-440/KAPITTEL_4"><h2>Kapittel 4. Gjennomføring</h2><article class="legalArticle" data-lovdata-URL="LTI/forskrift/2025-03-11-440/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Generelt om veiledning</span></h3><article class="legalP" id="kapittel-4-paragraf-1-ledd-1">Arbeidet med doktorgradsprosjektet skal foregå under individuell veiledning. School of Doctoral Studies, avdeling, institutt og veiledere skal sammen sikre at ph.d.-kandidaten deltar i et fagmiljø med aktiv forskning.</article></article><article class="legalArticle" data-lovdata-URL="LTI/forskrift/2025-03-11-440/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Oppnevning av veiledere</span></h3><article class="legalP" id="kapittel-4-paragraf-2-ledd-1">School of Doctoral Studies oppnevner veiledere. Ph.d.-kandidaten skal som hovedregel ha minst to veiledere, hvorav én oppnevnes som hovedveileder.</article><article class="legalP" id="kapittel-4-paragraf-2-ledd-2">Hovedveilederen har det faglige hovedansvaret for kandidaten. Dersom School of Doctoral Studies oppnevner en ekstern hovedveileder, skal det oppnevnes en medveileder som er vitenskapelig ansatt ved Høyskolen Kristiania.</article><article class="legalP" id="kapittel-4-paragraf-2-ledd-3">Medveiledere er fagpersoner som gir veiledning, og som deler det faglige ansvaret for kandidaten med hovedveileder.</article><article class="legalP" id="kapittel-4-paragraf-2-ledd-4">Habilitetsreglene i forvaltningsloven kapittel II § 6– § 10 gjelder for alle veiledere.</article><article class="legalP" id="kapittel-4-paragraf-2-ledd-5">Alle veiledere skal ha doktorgrad eller tilsvarende kompetanse innenfor fagfeltet og være aktive innen sitt fagfelt. Minst én av de oppnevnte veilederne skal ha tidligere erfaring fra ph.d.-veiledning, normalt frem til fullført doktorgrad.</article><article class="legalP" id="kapittel-4-paragraf-2-ledd-6">School of Doctoral Studies kan i tillegg oppnevne én eller flere støtteveiledere som ikke fyller de formelle kompetansekravene til veiledere, men som innehar en konkret kompetanse som er avgjørende for gjennomføringen av prosjektet. Kompetanse og relevans må spesifiseres i søknad om oppnevning.</article><article class="legalP" id="kapittel-4-paragraf-2-ledd-7">Ph.d.-kandidaten og veilederen kan be School of Doctoral Studies om å oppnevne en annen veileder for kandidaten. Veilederen kan ikke fratre før det er oppnevnt en ny veileder. Tvister om veilederens og kandidatens faglige rettigheter og plikter kan bringes inn av partene til behandling og avgjørelse ved høyskolen.</article></article><article class="legalArticle" data-lovdata-URL="LTI/forskrift/2025-03-11-440/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Veiledningens innhold</span></h3><article class="legalP" id="kapittel-4-paragraf-3-ledd-1">Veiledere skal gi råd om formulering og avgrensing av tema og problemstillinger, drøfte og vurdere metoder og resultater, drøfte opplegg, gjennomføring, dokumentasjons- og fremstillingsformer, og bidra til orientering i den aktuelle faglige diskursen. Kandidaten skal ha veiledning i fag- og forskningsetiske spørsmål knyttet til doktorgradsarbeidet.</article><article class="legalP" id="kapittel-4-paragraf-3-ledd-2">Kandidat og veiledere skal ha jevnlig kontakt. Hvor hyppig kandidaten har hatt kontakt med veilederen, skal fremgå av den årlige fremdriftsrapporteringen, jf. § 4-7.</article><article class="legalP" id="kapittel-4-paragraf-3-ledd-3">Kandidat og veiledere har en gjensidig plikt til å holde hverandre orientert om fremdriften i arbeidet og vurdere fremdriften i forhold til prosjektbeskrivelsen.</article><article class="legalP" id="kapittel-4-paragraf-3-ledd-4">Veilederne plikter å følge opp faglige forhold som kan medføre forsinket gjennomføring av ph.d.-utdanningen, slik at denne kan fullføres innenfor normert tid.</article></article><article class="legalArticle" data-lovdata-URL="LTI/forskrift/2025-03-11-440/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Opplæringsdel</span></h3><article class="legalP" id="kapittel-4-paragraf-4-ledd-1">Ph.d.-utdanningen skal være lagt opp slik at den skal kunne fullføres innenfor den normerte tidsrammen.</article><article class="legalP" id="kapittel-4-paragraf-4-ledd-2">Programkomiteen har ansvar for at opplæringsdelen, sammen med prosjektet, gir utdanning på høyt faglig nivå i henhold til internasjonal standard. Opplæringen skal blant annet gi trening i faglig formidling og innføring i fag- og forskningsetikk, vitenskapsteori og metode. Opplæringen skal sammen med doktorgradsarbeidet bidra til oppnåelse av forventet læringsutbytte i henhold til det nasjonale kvalifikasjonsrammeverket.</article><article class="legalP" id="kapittel-4-paragraf-4-ledd-3">Opplæringsdelen skal tilsvare minst 30 studiepoeng, hvorav minst 20 studiepoeng som hovedregel skal avlegges etter opptak. Minst 20 studiepoeng skal bestå av studieplanfestede emner på ph.d.-nivå. For at et masteremne skal kunne inngå i opplæringsdelen, kreves et nivå som tilsvarer karakteren B eller bedre på Høyskolen Kristianias karakterskala. I tillegg kreves det en vurdering fra veilederen av det faglige nivået i emnet, samt en beskrivelse av behovet for å bruke masteremnet.</article><article class="legalP" id="kapittel-4-paragraf-4-ledd-4">Elementer som skal inngå i opplæringsdelen, kan ikke være eldre enn to (2) år ved opptaksdato. Unntak kan innvilges dersom særlige faglige grunner taler for det. For ph.d.-kandidater med bakgrunn fra forskerlinjer gjelder egne regler.</article><article class="legalP" id="kapittel-4-paragraf-4-ledd-5">Høyskolen fastsetter hvilke elementer som kan og skal inngå i opplæringsdelen, krav til dokumentasjon og kriterier for bestått prøve ved eksamener.</article><article class="legalP" id="kapittel-4-paragraf-4-ledd-6">Kurs på doktorgradsnivå ved annen institusjon skal godkjennes når de fyller de faglige kravene i opplæringsdelen, i samsvar med reglene i universitets- og høyskoleloven § 9-1.</article><article class="legalP" id="kapittel-4-paragraf-4-ledd-7">Utarbeidelse av karriereplan og oppfølging av denne utføres i tråd med universitets- og høyskoleforskriften § 3-19 fjerde ledd.</article><article class="legalP" id="kapittel-4-paragraf-4-ledd-8">Språkopplæring utføres i tråd med universitets- og høyskoleforskriften § 3-19 femte ledd.</article></article><article class="legalArticle" data-lovdata-URL="LTI/forskrift/2025-03-11-440/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Tilknytning til fagmiljø</span></h3><article class="legalP" id="kapittel-4-paragraf-5-ledd-1">Det forutsettes at kandidaten kan bidra til institusjonens fagmiljø, eksempelvis gjennom faglige aktiviteter som seminarer, workshops og formidlingsoppgaver. Institusjonen og veileder skal systematisk følge opp aktivitetene slik at kontakten med fagmiljøet planlegges og ivaretas.</article></article><article class="legalArticle" data-lovdata-URL="LTI/forskrift/2025-03-11-440/§4-6" data-name="§4-6" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>. <span class="legalArticleTitle">Rett til opplæring under permisjon</span></h3><article class="legalP" id="kapittel-4-paragraf-6-ledd-1">Ph.d.-kandidater som har foreldrepermisjon fra ph.d.-utdanningen, kan likevel følge undervisning og avlegge eksamener i emner og kurs som skal inngå som en del av kandidatens opplæringsdel, under permisjonstiden.</article><article class="legalP" id="kapittel-4-paragraf-6-ledd-2">Kandidater med ekstern arbeidsgiver plikter å påse at høyskolen informeres om permisjoner, omfang av karrierefremmende arbeid og annet som er relevant for framdriften i doktorgradsarbeidet.</article></article><article class="legalArticle" data-lovdata-URL="LTI/forskrift/2025-03-11-440/§4-7" data-name="§4-7" id="kapittel-4-paragraf-7"><h3 class="legalArticleHeader"><span class="legalArticleValue">§ 4-7</span>. <span class="legalArticleTitle">Årlig rapportering</span></h3><article class="legalP" id="kapittel-4-paragraf-7-ledd-1">I avtaleperioden skal ph.d.-kandidaten årlig rapportere til høyskolen om fremdriften i ph.d.-utdanningen. Veilederne rapporter årlig om fremdriften til kandidaten til høyskolen. Rapportene leveres på fastsatt skjema og skal behandles konfidensielt når opplysningene tilsier det.</article><article class="legalP" id="kapittel-4-paragraf-7-ledd-2">Kandidat og veileder har et likeverdig ansvar for rapportering. Manglende eller mangelfull fremdriftsrapportering fra kandidaten kan medføre tvungen avslutning av forskerutdanningen før avtaleperiodens utløp, jf. § 3-4. Veiledere som unnlater å følge opp rapporteringsplikten, kan bli fratatt veilederansvaret.</article><article class="legalP" id="kapittel-4-paragraf-7-ledd-3">Høyskolen kan ved behov kreve særskilt rapportering.</article></article><article class="legalArticle" data-lovdata-URL="LTI/forskrift/2025-03-11-440/§4-8" data-name="§4-8" id="kapittel-4-paragraf-8"><h3 class="legalArticleHeader"><span class="legalArticleValue">§ 4-8</span>. <span class="legalArticleTitle">Obligatoriske seminarer</span></h3><article class="legalP" id="kapittel-4-paragraf-8-ledd-1">Som del av kvalitetssikringen av doktorgradsstudiene skal kandidaten gjennomføre to obligatoriske seminarer.</article><article class="legalP" id="kapittel-4-paragraf-8-ledd-2">Etter ett år presenterer kandidaten sitt arbeid i et work-in-progress-seminar og mottar tilbakemelding fra en internt oppnevnt opponent. Etter to år gjennomføres en midtveisevaluering, hvor en gruppe på minst to personer, inkludert minst ett eksternt medlem, vurderer arbeidets faglige status og fremdrift.</article><article class="legalP" id="kapittel-4-paragraf-8-ledd-3">Tilbakemeldinger fra evalueringene gis til kandidaten, veileder og institusjonen. Retningslinjer og prosesser fastsettes av School of Doctoral Studies. Ved vesentlige svakheter skal nødvendige tiltak iverksettes.</article></article><article class="legalArticle" data-lovdata-URL="LTI/forskrift/2025-03-11-440/§4-9" data-name="§4-9" id="kapittel-4-paragraf-9"><h3 class="legalArticleHeader"><span class="legalArticleValue">§ 4-9</span>. <span class="legalArticleTitle">Krav til den vitenskapelige avhandlingen</span></h3><article class="legalP" id="kapittel-4-paragraf-9-ledd-1">Den vitenskapelige avhandlingen skal være et selvstendig forskningsarbeid eller forsknings- og utviklingsarbeid som oppfyller internasjonale standarder med hensyn til etiske krav, faglig nivå og metode innen fagområdet.</article><article class="legalP" id="kapittel-4-paragraf-9-ledd-2">Avhandlingen skal bidra til å utvikle ny faglig kunnskap og ligge på et nivå som tilsier at den kan publiseres eller offentliggjøres i egnet format som en del av fagets forskningsbaserte kunnskapsutvikling.</article><article class="legalP" id="kapittel-4-paragraf-9-ledd-3">Avhandlingen kan bestå av en monografi eller en sammenstilling av flere mindre arbeider. Dersom avhandlingen består av flere mindre arbeider, skal det redegjøres for sammenhengen mellom dem.</article><article class="legalP" id="kapittel-4-paragraf-9-ledd-4">Den vitenskapelige avhandlingen kan også bestå av en skriftlig komponent i kombinasjon med et varig dokumentert produkt eller en produksjon. I slike tilfeller skal arbeidene til sammen tilfredsstille kravene til et selvstendig forskningsarbeid for graden ph.d. i henhold til internasjonale standarder innen fagområdet. Høyskolen kan sette ytterligere krav til produkt- eller produksjonsandelen når det gjelder omfang eller innhold.</article><article class="legalP" id="kapittel-4-paragraf-9-ledd-5">Avhandlingen skal leveres på engelsk, norsk eller et annet skandinavisk språk.</article></article><article class="legalArticle" data-lovdata-URL="LTI/forskrift/2025-03-11-440/§4-10" data-name="§4-10" id="kapittel-4-paragraf-10"><h3 class="legalArticleHeader"><span class="legalArticleValue">§ 4-10</span>. <span class="legalArticleTitle">Fellesarbeider</span></h3><article class="legalP" id="kapittel-4-paragraf-10-ledd-1">Doktorgradsarbeid som er produsert av flere i fellesskap, kan innleveres til bedømmelse dersom de individuelle bidragene kan identifiseres.</article><article class="legalP" id="kapittel-4-paragraf-10-ledd-2">For arbeider som er blitt til i samarbeid med flere partnere eller medforfattere, skal kandidaten følge de normer for kreditering av medvirkning som er allment akseptert i fagmiljøet, i samsvar med internasjonale standarder.</article><article class="legalP" id="kapittel-4-paragraf-10-ledd-3">For en vitenskapelig avhandling som hovedsakelig består av artikler, skal kandidaten normalt være hovedbidragsyter på minst halvparten av artiklene.</article><article class="legalP" id="kapittel-4-paragraf-10-ledd-4">Med doktorgradsarbeid hvor det inngår bidrag fra flere, skal det følge en underskrevet erklæring som beskriver kandidatens innsats i hvert enkelt arbeid. Både kandidat og andre bidragsytere skal skrive under.</article></article><article class="legalArticle" data-lovdata-URL="LTI/forskrift/2025-03-11-440/§4-11" data-name="§4-11" id="kapittel-4-paragraf-11"><h3 class="legalArticleHeader"><span class="legalArticleValue">§ 4-11</span>. <span class="legalArticleTitle">Meldeplikt om resultater som har potensial for næringsmessig utnyttelse</span></h3><article class="legalP" id="kapittel-4-paragraf-11-ledd-1">Regulering av rettigheter mellom samarbeidende institusjoner skal fastsettes i egen avtale. Høyskolen Kristianias gjeldende regelverk skal danne utgangspunkt for hvilken meldeplikt ph.d.-kandidater med tilsetting ved Høyskolen Kristiania har for arbeidsresultater med næringsmessig potensial som gjøres i arbeidsforholdet.</article><article class="legalP" id="kapittel-4-paragraf-11-ledd-2">For ph.d.-kandidater med ekstern arbeidsgiver skal tilsvarende meldeplikt nedfelles i en avtale mellom institusjonen, ph.d.-kandidaten og den eksterne arbeidsgiveren.</article><article class="legalP" id="kapittel-4-paragraf-11-ledd-3">For ph.d.-kandidater uten arbeidsgiver skal tilsvarende meldeplikt nedfelles i doktorgradsavtalen.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2025-03-11-440/KAPITTEL_5"><h2>Kapittel 5. Innlevering og bedømmelse av avhandlingen</h2><article class="legalArticle" data-lovdata-URL="LTI/forskrift/2025-03-11-440/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Grunnlag for bedømmelse</span></h3><article class="legalP" id="kapittel-5-paragraf-1-ledd-1">Kravene for å tildele doktorgraden fremgår av § 1-3.</article><article class="legalP" id="kapittel-5-paragraf-1-ledd-2">Søknad om bedømmelse skjer ved innlevering av vitenskapelig avhandling, jf. § 5-2.</article><article class="legalP" id="kapittel-5-paragraf-1-ledd-3">Det er hovedveileders ansvar å gjøre ansvarlig enhet oppmerksom på at innlevering eller søknad om bedømmelse er nært forestående, slik at nødvendige forberedelser kan iverksettes.</article></article><article class="legalArticle" data-lovdata-URL="LTI/forskrift/2025-03-11-440/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Søknad om bedømmelse av den vitenskapelige avhandlingen</span></h3><article class="legalP" id="kapittel-5-paragraf-2-ledd-1">Søknad om å få avhandlingen bedømt kan først leveres når opplæringsdelen er godkjent. Som vedlegg til søknaden skal følge<ul class="defaultList"><li data-li-identifier="-" data-name="-"><article class="listArticle" id="kapittel-5-paragraf-2-ledd-1-punkt-1"><article class="legalP" id="kapittel-5-paragraf-2-ledd-1-punkt-1-ledd-1">den vitenskapelige avhandlingen i henhold til høyskolens bestemmelser, i den form og det antall eksemplarer høyskolen har bestemt,</article></article></li><li data-li-identifier="-" data-name="-"><article class="listArticle" id="kapittel-5-paragraf-2-ledd-1-punkt-2"><article class="legalP" id="kapittel-5-paragraf-2-ledd-1-punkt-2-ledd-1">dokumentasjon av nødvendige tillatelser, jf. § 2-2,</article></article></li><li data-li-identifier="-" data-name="-"><article class="listArticle" id="kapittel-5-paragraf-2-ledd-1-punkt-3"><article class="legalP" id="kapittel-5-paragraf-2-ledd-1-punkt-3-ledd-1">medforfattererklæringer der dette er påkrevd, jf. § 4-10,</article></article></li><li data-li-identifier="-" data-name="-"><article class="listArticle" id="kapittel-5-paragraf-2-ledd-1-punkt-4"><article class="legalP" id="kapittel-5-paragraf-2-ledd-1-punkt-4-ledd-1">en erklæring om avhandlingen leveres inn til bedømmelse for første eller andre gang,</article></article></li><li data-li-identifier="-" data-name="-"><article class="listArticle" id="kapittel-5-paragraf-2-ledd-1-punkt-5"><article class="legalP" id="kapittel-5-paragraf-2-ledd-1-punkt-5-ledd-1">en erklæring om at avhandlingen ikke er levert inn til bedømmelse ved en annen institusjon,</article></article></li><li data-li-identifier="-" data-name="-"><article class="listArticle" id="kapittel-5-paragraf-2-ledd-1-punkt-6"><article class="legalP" id="kapittel-5-paragraf-2-ledd-1-punkt-6-ledd-1">og en uttalelse fra hovedveilederen.</article></article></li></ul></article></article><article class="legalArticle" data-lovdata-URL="LTI/forskrift/2025-03-11-440/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Behandling av søknad om bedømmelse</span></h3><article class="legalP" id="kapittel-5-paragraf-3-ledd-1">Høyskolen behandler søknaden om å få den vitenskapelige avhandlingen bedømt. Søknader som ikke fyller kravene i § 5-2, skal avvises. Institusjonen kan på selvstendig grunnlag avvise en søknad om å få doktorgradsarbeidet bedømt dersom det er åpenbart at arbeidet ikke holder høy nok kvalitet og vil bli underkjent av en komité.</article></article><article class="legalArticle" data-lovdata-URL="LTI/forskrift/2025-03-11-440/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Oppnevning av bedømmelseskomité</span></h3><article class="legalP" id="kapittel-5-paragraf-4-ledd-1">Når institusjonen har godkjent søknaden om å få den vitenskapelige avhandlingen bedømt, oppnevnes det en sakkyndig komité på minst tre medlemmer som skal bedømme avhandlingen, prøven over oppgitt emne og disputasen. Habilitetsreglene i forvaltningsloven gjelder for komiteens medlemmer.</article><article class="legalP" id="kapittel-5-paragraf-4-ledd-2">Bedømmelseskomiteen skal normalt settes sammen slik at<ul class="defaultList"><li data-li-identifier="-" data-name="-"><article class="listArticle" id="kapittel-5-paragraf-4-ledd-2-punkt-1"><article class="legalP" id="kapittel-5-paragraf-4-ledd-2-punkt-1-ledd-1">begge kjønn er representert,</article></article></li><li data-li-identifier="-" data-name="-"><article class="listArticle" id="kapittel-5-paragraf-4-ledd-2-punkt-2"><article class="legalP" id="kapittel-5-paragraf-4-ledd-2-punkt-2-ledd-1">minst ett av medlemmene er uten tilknytning til Høyskolen Kristiania,</article></article></li><li data-li-identifier="-" data-name="-"><article class="listArticle" id="kapittel-5-paragraf-4-ledd-2-punkt-3"><article class="legalP" id="kapittel-5-paragraf-4-ledd-2-punkt-3-ledd-1">minst ett av medlemmene har ikke hovedstilling ved norske institusjoner,</article></article></li><li data-li-identifier="-" data-name="-"><article class="listArticle" id="kapittel-5-paragraf-4-ledd-2-punkt-4"><article class="legalP" id="kapittel-5-paragraf-4-ledd-2-punkt-4-ledd-1">alle medlemmene har doktorgrad eller tilsvarende kompetanse innen fagområdet,</article></article></li><li data-li-identifier="-" data-name="-"><article class="listArticle" id="kapittel-5-paragraf-4-ledd-2-punkt-5"><article class="legalP" id="kapittel-5-paragraf-4-ledd-2-punkt-5-ledd-1">flertallet i bedømmelseskomiteen er eksterne medlemmer,</article></article></li><li data-li-identifier="-" data-name="-"><article class="listArticle" id="kapittel-5-paragraf-4-ledd-2-punkt-6"><article class="legalP" id="kapittel-5-paragraf-4-ledd-2-punkt-6-ledd-1">og ett av medlemmene, om mulig, er fra en relevant utenlandsk institusjon.</article></article></li></ul></article><article class="legalP" id="kapittel-5-paragraf-4-ledd-3">Dersom kriteriene fravikes, skal dette begrunnes særskilt.</article><article class="legalP" id="kapittel-5-paragraf-4-ledd-4">Avdelingen/instituttet fremmer forslag om bedømmelseskomité. Komiteens sammensetning skal begrunnes med hensyn til hvordan den samlet dekker doktorgradsarbeidets fagfelt. Høyskolen utpeker en administrator blant komiteens medlemmer eller i tillegg til komiteens medlemmer.</article><article class="legalP" id="kapittel-5-paragraf-4-ledd-5">Oppnevnte veiledere og andre som har bidratt til doktorgradsarbeidet, kan ikke være medlemmer av bedømmelseskomiteen eller administrere den.</article><article class="legalP" id="kapittel-5-paragraf-4-ledd-6">Høyskolen kan, når det er påkrevd, oppnevne et settemedlem til bedømmelseskomiteen. Kandidaten skal underrettes om forslaget til sammensetning av komité og har anledning til å innlevere skriftlige merknader, senest innen én uke etter at forslaget til sammensetning er gjort kjent for kandidaten.</article></article><article class="legalArticle" data-lovdata-URL="LTI/forskrift/2025-03-11-440/§5-5" data-name="§5-5" id="kapittel-5-paragraf-5"><h3 class="legalArticleHeader"><span class="legalArticleValue">§ 5-5</span>. <span class="legalArticleTitle">Bedømmelseskomiteens arbeid</span></h3><article class="legalP" id="kapittel-5-paragraf-5-ledd-1">Bedømmelseskomiteen skal gjøres kjent med Høyskolen Kristianias ph.d.-forskrift og retningslinjer for bedømmelse.</article></article><article class="legalArticle" data-lovdata-URL="LTI/forskrift/2025-03-11-440/§5-6" data-name="§5-6" id="kapittel-5-paragraf-6"><h3 class="legalArticleHeader"><span class="legalArticleValue">§ 5-6</span>. <span class="legalArticleTitle">Bedømmelse av den vitenskapelige avhandlingen</span></h3><article class="legalP" id="kapittel-5-paragraf-6-ledd-1">Bedømmelseskomiteen kan kreve å få fremlagt kandidatens grunnlagsmateriale og utfyllende eller oppklarende tilleggsinformasjon.</article><article class="legalP" id="kapittel-5-paragraf-6-ledd-2">Bedømmelseskomiteen kan be veilederen om å gjøre rede for veiledningen og arbeidet med prosjektet.</article><article class="legalP" id="kapittel-5-paragraf-6-ledd-3">Bedømmelseskomiteen kan på grunnlag av innlevert avhandling og eventuelt tilleggsmateriale anbefale at institusjonen gir tillatelse til omarbeiding før endelig innstilling foreligger. Komiteen skal skriftlig gi en konkret oversikt over hva kandidaten må omarbeide.</article><article class="legalP" id="kapittel-5-paragraf-6-ledd-4">Tillater Høyskolen Kristiania en omarbeiding av avhandlingen, skal det gis en frist som normalt ikke er lengre enn tre (3) måneder. Det skal også fastsettes en ny frist for oversendelse av komiteens endelige innstilling. Institusjonens avgjørelse etter denne paragrafen kan ikke påklages av kandidaten.</article><article class="legalP" id="kapittel-5-paragraf-6-ledd-5">Dersom komiteen finner at dyptgripende endringer vedrørende teori, problemstilling, materiale eller metode er nødvendig for at arbeidet skal kunne anbefales til disputas, skal komiteen underkjenne avhandlingen.</article></article><article class="legalArticle" data-lovdata-URL="LTI/forskrift/2025-03-11-440/§5-7" data-name="§5-7" id="kapittel-5-paragraf-7"><h3 class="legalArticleHeader"><span class="legalArticleValue">§ 5-7</span>. <span class="legalArticleTitle">Bedømmelseskomiteens innstilling</span></h3><article class="legalP" id="kapittel-5-paragraf-7-ledd-1">Bedømmelseskomiteen avgir en begrunnet innstilling om hvorvidt doktorgradsarbeidet er verdig til å forsvares for doktorgraden. Alle deler av den innleverte eller fremviste dokumentasjonen skal omtales ut fra kriteriene i § 4-9. Innstillingen bør ha en drøftende form og avsluttes med en klar konklusjon om hvorvidt arbeidet skal godkjennes eller ikke. Eventuelle dissenser eller individuelle uttalelser skal inngå i innstillingen, og de skal være begrunnet.</article><article class="legalP" id="kapittel-5-paragraf-7-ledd-2">Bedømmelseskomiteens innstilling stiles til høyskolen.</article><article class="legalP" id="kapittel-5-paragraf-7-ledd-3">Komiteens innstilling skal foreligge senest innen tre (3) måneder etter at komiteen har fått alle deler av doktorgradsarbeidet til vurdering. Hvis komiteen tillater en mindre omarbeiding av den vitenskapelige avhandlingen, løper ny frist fra den dato arbeidet leveres på nytt.</article><article class="legalP" id="kapittel-5-paragraf-7-ledd-4">Komiteens innstilling oversendes høyskolen, som forelegger den for kandidaten. Kandidaten gis en frist på ti (10) arbeidsdager til å fremme skriftlige merknader til innstillingen. Hvis kandidaten ikke ønsker å fremme merknader, skal høyskolen snarest underrettes skriftlig om dette.</article><article class="legalP" id="kapittel-5-paragraf-7-ledd-5">Kandidatens eventuelle merknader skal sendes institusjonen. Institusjonen fatter vedtak i saken, jf. § 5-9.</article></article><article class="legalArticle" data-lovdata-URL="LTI/forskrift/2025-03-11-440/§5-8" data-name="§5-8" id="kapittel-5-paragraf-8"><h3 class="legalArticleHeader"><span class="legalArticleValue">§ 5-8</span>. <span class="legalArticleTitle">Retting av formelle feil</span></h3><article class="legalP" id="kapittel-5-paragraf-8-ledd-1">Et innlevert eller presentert doktorgradsarbeid kan ikke endres eller trekkes tilbake før det er endelig avgjort om det er verdig til å forsvares for doktorgraden.</article><article class="legalP" id="kapittel-5-paragraf-8-ledd-2">Kandidaten kan likevel rette formelle feil etter innlevering eller presentasjon. Kandidaten skal vedlegge en fullstendig oversikt over de feil (errata) som er rettet. Retting av formelle feil må skje før offentliggjøring. Retting av formelle feil tillates gjort i avhandlingens tekst, og fullstendig oversikt (errata) skal legges bak i den endelige avhandlingen.</article></article><article class="legalArticle" data-lovdata-URL="LTI/forskrift/2025-03-11-440/§5-9" data-name="§5-9" id="kapittel-5-paragraf-9"><h3 class="legalArticleHeader"><span class="legalArticleValue">§ 5-9</span>. <span class="legalArticleTitle">Behandling av bedømmelseskomiteens innstilling</span></h3><article class="legalP" id="kapittel-5-paragraf-9-ledd-1">På grunnlag av bedømmelseskomiteens innstilling fatter institusjonen vedtak om doktorgradsarbeidet er verdig til å forsvares.</article><article class="defaultP"><i>Enstemmig innstilling</i></article><article class="legalP" id="kapittel-5-paragraf-9-ledd-2">Dersom komiteen avgir enstemmig innstilling og høyskolen legger denne til grunn for sin behandling, fatter institusjonen vedtak i samsvar med den enstemmige innstillingen.</article><article class="legalP" id="kapittel-5-paragraf-9-ledd-3">Dersom institusjonen finner at det foreligger begrunnet tvil om hvorvidt komiteens enstemmige innstilling skal legges til grunn, skal institusjonen selv søke nærmere avklaring fra komiteen og eventuelt oppnevne to nye sakkyndige, som skal avgi individuelle uttalelser om doktorgradsarbeidet. Slike tilleggsuttalelser eller individuelle uttalelser skal forelegges kandidaten, som skal få anledning til å komme med merknader.</article><article class="legalP" id="kapittel-5-paragraf-9-ledd-4">Institusjonen fatter vedtak i saken på grunnlag av innstillingen og de innhentede uttalelsene.</article><article class="defaultP"><i>Delt innstilling</i></article><article class="legalP" id="kapittel-5-paragraf-9-ledd-5">Dersom komiteen avgir delt innstilling og institusjonen velger å legge flertallets uttalelser til grunn for sin behandling, fatter institusjonen vedtak i samsvar med flertallets innstilling. Dersom komiteen avgir delt innstilling og institusjonen vurderer å legge mindretallets uttalelser til grunn for sitt vedtak, kan institusjonen søke nærmere avklaring fra komiteen og eventuelt oppnevne to nye sakkyndige, som skal avgi individuelle uttalelser. Slike tilleggsuttalelser eller individuelle uttalelser skal forelegges kandidaten, som skal få anledning til å komme med merknader. Dersom begge de nye sakkyndige slutter seg til flertallet i den opprinnelige innstillingen, skal denne innstillingen følges.</article><article class="legalP" id="kapittel-5-paragraf-9-ledd-6">Kandidaten skal underrettes om utfallet etter behandling av uttalelser fra nye sakkyndige.</article></article><article class="legalArticle" data-lovdata-URL="LTI/forskrift/2025-03-11-440/§5-10" data-name="§5-10" id="kapittel-5-paragraf-10"><h3 class="legalArticleHeader"><span class="legalArticleValue">§ 5-10</span>. <span class="legalArticleTitle">Søknad om ny bedømmelse</span></h3><article class="legalP" id="kapittel-5-paragraf-10-ledd-1">Et doktorgradsarbeid som ikke er funnet verdig til forsvar, kan bedømmes i omarbeidet utgave først seks (6) måneder etter at høyskolen har fattet sitt vedtak. Institusjonen oppnevner da en ny bedømmelseskomite, der minst ett av medlemmene bør ha sittet i den opprinnelige komiteen. Ny bedømmelse kan bare finne sted én gang.</article><article class="legalP" id="kapittel-5-paragraf-10-ledd-2">Siste frist for å fremme søknad om ny bedømmelse er to (2) år etter at institusjonen har fattet vedtak om ikke godkjent resultat første gang.</article><article class="legalP" id="kapittel-5-paragraf-10-ledd-3">Kandidaten skal ved ny søknad om bedømmelse opplyse om at arbeidet tidligere har vært bedømt og ikke blitt funnet verdig til å forsvares, jf. § 5-2.</article></article><article class="legalArticle" data-lovdata-URL="LTI/forskrift/2025-03-11-440/§5-11" data-name="§5-11" id="kapittel-5-paragraf-11"><h3 class="legalArticleHeader"><span class="legalArticleValue">§ 5-11</span>. <span class="legalArticleTitle">Krav om offentliggjøring og tilgjengelighet</span></h3><article class="legalP" id="kapittel-5-paragraf-11-ledd-1">Den vitenskapelige avhandlingen skal offentliggjøres. Det er særskilte krav til offentliggjøring av den vitenskapelige avhandlingen.</article><article class="legalP" id="kapittel-5-paragraf-11-ledd-2">Kandidaten skal levere en kortfattet skriftlig oppsummering eller fremstilling av avhandlingen på engelsk og norsk. Fremstillingen skal offentliggjøres.</article><article class="legalP" id="kapittel-5-paragraf-11-ledd-3">Den vitenskapelige avhandlingen skal være offentlig tilgjengelig senest to (2) uker før dato for offentlig forsvar. Avhandlingen gjøres tilgjengelig i den form det ble innlevert til bedømmelse, eventuelt etter omarbeiding på grunnlag av komiteens foreløpige kommentarer, jf. § 5-6.</article><article class="legalP" id="kapittel-5-paragraf-11-ledd-4">Det kan ikke legges restriksjoner på offentliggjøring av doktorgradsarbeidet, med unntak av en på forhånd avtalt utsettelse av datoen for offentliggjøring. Slik utsettelse kan finne sted for at institusjonen og en eventuell ekstern part som helt eller delvis har finansiert doktorgradsutdanningen, skal kunne ta stilling til eventuell patentering eller lignende. Den eksterne parten kan ikke kreve at hele eller deler av avhandlingen unndras offentliggjøring, jf. § 2-5.</article><article class="legalP" id="kapittel-5-paragraf-11-ledd-5">Ved publisering eller offentliggjøring skal kandidater følge gjeldende retningslinjer for kreditering av institusjoner. Hovedregelen er at en institusjon skal oppgis dersom den har gitt et nødvendig og vesentlig bidrag til eller grunnlag for det offentliggjorte arbeidet. Også andre institusjoner skal oppgis dersom disse i hvert enkelt tilfelle tilfredsstiller kravet til medvirkning.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2025-03-11-440/KAPITTEL_6"><h2>Kapittel 6. Doktorgradsprøven, kreering og vitnemål</h2><article class="legalArticle" data-lovdata-URL="LTI/forskrift/2025-03-11-440/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Prøveforelesning over oppgitt emne</span></h3><article class="legalP" id="kapittel-6-paragraf-1-ledd-1">Etter at den vitenskapelige avhandlingen er innlevert til bedømmelse, skal kandidaten gjennomføre en prøveforelesning over et oppgitt emne. Dette er en selvstendig del av doktorgradsprøven. Hensikten er å prøve kandidatens evne til å tilegne seg kunnskaper ut over sitt spesialområde og evne til å formidle kunnskapene i en forelesningssituasjon eller i en annen relevant formidlingsform.</article><article class="legalP" id="kapittel-6-paragraf-1-ledd-2">Bedømmelseskomiteen gir oppgaven og forestår selv bedømmelsen. Tittel for prøven kunngjøres for kandidaten ti (10) arbeidsdager før prøven skal finne sted. Emnet skal ikke stå i direkte forbindelse med temaet for doktorgradsarbeidet.</article><article class="legalP" id="kapittel-6-paragraf-1-ledd-3">Bedømmelseskomiteen avgjør om prøven over oppgitt emne er bestått eller ikke bestått. Dersom prøven vurderes som ikke bestått, skal avgjørelsen begrunnes.</article><article class="legalP" id="kapittel-6-paragraf-1-ledd-4">Prøven over oppgitt emne skal være bestått før disputas kan avholdes.</article></article><article class="legalArticle" data-lovdata-URL="LTI/forskrift/2025-03-11-440/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Offentlig forsvar (disputas)</span></h3><article class="legalP" id="kapittel-6-paragraf-2-ledd-1">Offentlig forsvar av doktorgradsarbeidet skal normalt finne sted innen to (2) måneder etter at høyskolen har funnet arbeidet verdig til å forsvares.</article><article class="legalP" id="kapittel-6-paragraf-2-ledd-2">Tid og sted for det offentlige forsvaret skal kunngjøres minst ti (10) arbeidsdager før forsvaret avholdes.</article><article class="legalP" id="kapittel-6-paragraf-2-ledd-3">Den komiteen som opprinnelig har bedømt doktorgradsarbeidet, bedømmer også det offentlige forsvaret.</article><article class="legalP" id="kapittel-6-paragraf-2-ledd-4">Det offentlige forsvaret skjer på engelsk eller norsk med mindre høyskolen godkjenner et annet språk.</article><article class="legalP" id="kapittel-6-paragraf-2-ledd-5">Det skal normalt være to opponenter. De to opponentene skal være medlemmer av komiteen og utpekes av institusjonen.</article><article class="legalP" id="kapittel-6-paragraf-2-ledd-6">Disputasen ledes av dekan eller den institusjonen bemyndiger. Den som leder disputasen, gjør rede for innlevering og bedømmelse av doktorgradsarbeidet og resultatet av prøven over oppgitt emne, jf. § 6-1. Deretter redegjør doktoranden for hensikten med og resultatet av doktorgradsarbeidet.</article><article class="legalP" id="kapittel-6-paragraf-2-ledd-7">Bedømmelseskomiteen avgir en innstilling til institusjonen der den gjør rede for hvordan den har vurdert forsvaret av doktorgradsarbeidet. Innstillingen skal vurdere doktorgradsarbeidets nivå i forhold til internasjonal standard i faget, og konkludere med om disputasen bør bli godkjent eller ikke godkjent.</article></article><article class="legalArticle" data-lovdata-URL="LTI/forskrift/2025-03-11-440/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Godkjenning av doktorgradsprøven</span></h3><article class="legalP" id="kapittel-6-paragraf-3-ledd-1">Høyskolen fatter vedtak om godkjenning av doktorgradsprøven på grunnlag av bedømmelseskomiteens innstilling.</article><article class="legalP" id="kapittel-6-paragraf-3-ledd-2">Dersom komiteen ikke godkjenner resultatet av prøveforelesningen eller prøven over oppgitt emne, jf. § 6-1, må det avholdes ny prøve over nytt emne, ikke senere enn seks (6) måneder etter første forsøk. Ny prøve over oppgitt emne kan bare holdes én gang. Ny prøve bedømmes så vidt mulig av den samme komiteen som den opprinnelige, dersom ikke høyskolen har bestemt noe annet.</article><article class="legalP" id="kapittel-6-paragraf-3-ledd-3">Dersom institusjonen ikke godkjenner disputasen, kan kandidaten forsvare doktorgradsarbeidet på nytt én gang. Ny disputas kan tidligst avholdes etter seks (6) måneder og bedømmes så vidt mulig av den samme komiteen som den opprinnelige.</article></article><article class="legalArticle" data-lovdata-URL="LTI/forskrift/2025-03-11-440/§6-4" data-name="§6-4" id="kapittel-6-paragraf-4"><h3 class="legalArticleHeader"><span class="legalArticleValue">§ 6-4</span>. <span class="legalArticleTitle">Kreering</span></h3><article class="legalP" id="kapittel-6-paragraf-4-ledd-1">På grunnlag av høyskolens vedtak om at opplæringsdelen og alle deler av doktorgradsprøven er godkjent, kreeres kandidaten til philosophiae doctor.</article></article><article class="legalArticle" data-lovdata-URL="LTI/forskrift/2025-03-11-440/§6-5" data-name="§6-5" id="kapittel-6-paragraf-5"><h3 class="legalArticleHeader"><span class="legalArticleValue">§ 6-5</span>. <span class="legalArticleTitle">Vitnemål</span></h3><article class="legalP" id="kapittel-6-paragraf-5-ledd-1">Vitnemål utstedes av høyskolen. I vitnemålet skal det gis opplysninger om den faglige opplæringen kandidaten har deltatt i, tittel på avhandlingen, prøve over oppgitt emne og veiledere. Vitnemålet underskrives av rektor.</article><article class="legalP" id="kapittel-6-paragraf-5-ledd-2">I tillegg til vitnemålet får doktoren et doktorgradsdiplom underskrevet av rektor.</article></article><article class="legalArticle" data-lovdata-URL="LTI/forskrift/2025-03-11-440/§6-6" data-name="§6-6" id="kapittel-6-paragraf-6"><h3 class="legalArticleHeader"><span class="legalArticleValue">§ 6-6</span>. <span class="legalArticleTitle">Vedlegg til vitnemål (Diploma Supplement)</span></h3><article class="legalP" id="kapittel-6-paragraf-6-ledd-1">Høyskolen Kristiania skal utstede vedlegg til vitnemålet i tråd med gjeldende retningslinjer for Diploma Supplement.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2025-03-11-440/KAPITTEL_7"><h2>Kapittel 7. Fellesgrader og cotutelle-avtaler</h2><article class="legalArticle" data-lovdata-URL="LTI/forskrift/2025-03-11-440/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Anledning til å inngå avtaler om fellesgrader og cotutelle</span></h3><article class="legalP" id="kapittel-7-paragraf-1-ledd-1">Høyskolen Kristiania kan inngå avtale med en eller flere norske eller utenlandske institusjoner om samarbeid i form av fellesgrader eller cotutelle-avtaler.</article><article class="legalP" id="kapittel-7-paragraf-1-ledd-2">I avtaler om fellesgradssamarbeid og cotutelle kan det gjøres unntak for de øvrige bestemmelsene i denne forskriften, dersom det er nødvendig av hensyn til de samarbeidende institusjonene. Slike unntak skal, både enkeltvis og samlet, fremstå som fullt ut forsvarlige.</article><article class="legalP" id="kapittel-7-paragraf-1-ledd-3">Med fellesgrader menes et samarbeid mellom flere institusjoner der alle i fellesskap har ansvar for doktorgradsprogrammet, opptak, veiledning, gradstildeling og annet som er beskrevet i denne forskriften. Samarbeidet organiseres normalt i et konsortium og reguleres i en avtale mellom konsortiedeltakerne. For fullført fellesgrad utstedes det et felles vitnemål i form av a) et vitnemålsdokument utstedt av alle konsortiemedlemmene, b) et vitnemål fra hver av konsortiedeltakerne eller c) en kombinasjon av a) og b).</article><article class="legalP" id="kapittel-7-paragraf-1-ledd-4">Fellesgrader skal normalt bare inngås dersom det fra før er et etablert, stabilt faglig samarbeid mellom institusjonen og minst én av de andre konsortiedeltakerne.</article><article class="legalP" id="kapittel-7-paragraf-1-ledd-5">Med cotutelle-avtaler menes felles veiledning av ph.d.-kandidater og samarbeid om utdanning av ph.d.-kandidater. Cotutelle-avtalen inngås mellom institusjonene for hver enkelt kandidat og må bygge på et stabilt faglig samarbeid mellom institusjonene.</article></article><article class="legalArticle" data-lovdata-URL="LTI/forskrift/2025-03-11-440/§7-2" data-name="§7-2" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Krav ved fellesgrader og cotutelle</span></h3><article class="legalP" id="kapittel-7-paragraf-2-ledd-1">Ved avtaler om fellesgradssamarbeid og cotutelle kan rektor eller den rektor bemyndiger, dispensere fra forskriften dersom det er nødvendig av hensyn til regelverket ved de samarbeidende institusjonene. Slike unntak skal, både enkeltvis og samlet, fremstå som fullt ut forsvarlige ut fra de faglige kvalitetskravene som stilles til en tilsvarende ph.d.-grad ved Høyskolen Kristiania. Kvalifikasjonskrav for opptak, krav om at avhandlingen skal være offentlig tilgjengelig, og krav om offentlig disputas med en habil bedømmelseskomité kan ikke fravikes.</article><article class="legalP" id="kapittel-7-paragraf-2-ledd-2">Avtaler om fellesgrad og cotutelle må som et minimum regulere opptak, finansiering, opplæringsdel, veiledning, opphold ved institusjonene, rapporteringsplikt, avhandlingens språk, avhandlingens form, bedømmelse, gradstildeling, vitnemål og rettigheter til resultater. Avtalen undertegnes av rektor eller av den rektor bemyndiger.</article><article class="legalP" id="kapittel-7-paragraf-2-ledd-3">Ph.d.-utdanningen ved samarbeidsinstitusjonen må også ha et omfang av tre års normert studietid.</article><article class="legalP" id="kapittel-7-paragraf-2-ledd-4">Kandidaten må tas opp ved begge institusjonene.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2025-03-11-440/KAPITTEL_8"><h2>Kapittel 8. Klage og ikrafttredelse</h2><article class="legalArticle" data-lovdata-URL="LTI/forskrift/2025-03-11-440/§8-1" data-name="§8-1" id="kapittel-8-paragraf-1"><h3 class="legalArticleHeader"><span class="legalArticleValue">§ 8-1</span>. <span class="legalArticleTitle">Klage over avslag på søknad om opptak, vedtak om opphør av studierett og avslag på søknad om godkjenning av elementer i opplæringsdelen</span></h3><article class="legalP" id="kapittel-8-paragraf-1-ledd-1">Avslag på søknad om opptak, vedtak om opphør av studierett og søknad om godkjenning av elementer i opplæringsdelen kan påklages etter reglene i forvaltningsloven § 28 flg. Grunngitt klage sendes høyskolen. Blir vedtaket opprettholdt, sender høyskolen klagen til Den sentrale klagenemnd ved Høyskolen Kristiania til endelig avgjørelse.</article></article><article class="legalArticle" data-lovdata-URL="LTI/forskrift/2025-03-11-440/§8-2" data-name="§8-2" id="kapittel-8-paragraf-2"><h3 class="legalArticleHeader"><span class="legalArticleValue">§ 8-2</span>. <span class="legalArticleTitle">Klage på sensur eller formelle feil ved eksamen i opplæringsdelen</span></h3><article class="legalP" id="kapittel-8-paragraf-2-ledd-1">Eksamener som er avlagt under opplæringsdelen, kan påklages etter universitets- og høyskoleloven § 11-9 og § 11-10.</article><article class="legalP" id="kapittel-8-paragraf-2-ledd-2">Behandling av mistanke om fusk eller forsøk på fusk følger Høyskolen Kristianias fastsatte rutiner for dette.</article></article><article class="legalArticle" data-lovdata-URL="LTI/forskrift/2025-03-11-440/§8-3" data-name="§8-3" id="kapittel-8-paragraf-3"><h3 class="legalArticleHeader"><span class="legalArticleValue">§ 8-3</span>. <span class="legalArticleTitle">Klage over avslag på søknad om bedømmelse, ikke godkjent avhandling, prøveforelesning eller annen prøve over oppgitt emne, eller forsvar</span></h3><article class="legalP" id="kapittel-8-paragraf-3-ledd-1">Avslag på søknad om å få doktorgradsarbeidet bedømt og vedtak om ikke godkjent doktorgradsarbeid, obligatorisk prøve eller forsvar kan påklages etter reglene i forvaltningsloven § 28 flg.</article><article class="legalP" id="kapittel-8-paragraf-3-ledd-2">Grunngitt klage sendes til doktorgradsutvalget. Doktorgradsutvalget kan oppheve eller endre vedtaket hvis det finner klagen begrunnet. Hvis doktorgradsutvalget ikke tar klagen til følge, sender utvalget klagen til Høyskolen Kristianias sentrale klagenemnd til avgjørelse. Klageinstansen kan prøve alle sider ved det påklagede vedtak.</article><article class="legalP" id="kapittel-8-paragraf-3-ledd-3">Dersom høyskolen eller klageinstansen finner grunn til det, kan det oppnevnes enkeltpersoner eller et utvalg til å foreta en vurdering av bedømmelsen og de kriterier denne bygger på, eller til å foreta en ny eller supplerende sakkyndig vurdering.</article></article><article class="legalArticle" data-lovdata-URL="LTI/forskrift/2025-03-11-440/§8-4" data-name="§8-4" id="kapittel-8-paragraf-4"><h3 class="legalArticleHeader"><span class="legalArticleValue">§ 8-4</span>. <span class="legalArticleTitle">Ikrafttredelse</span></h3><article class="legalP" id="kapittel-8-paragraf-4-ledd-1">Forskriften trer i kraft 17. mars 2025. Samtidig oppheves forskrift 23 oktober 2020 nr. 3389 for graden philosophiae doctor (ph.d.) ved Høyskolen Kristiania – Ernst G. Mortensens stiftelse.</article></article></section></main></body></html>