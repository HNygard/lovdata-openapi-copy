<!DOCTYPE html><html lang="nb"><head><title>Forskrift om endring i forskrift om restriktive tiltak mot Syria</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-07-02-1419</dd><dt class="dokid">DokumentID</dt><dd class="dokid">LTI/forskrift/2025-07-02-1419</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="subunit">Etat</dt><dd class="subunit"><ul><li>Rettsavdelingen</li></ul></dd><dt class="dateInForce">I kraft fra</dt><dd class="dateInForce">2025-07-02</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-09-02-902</li></ul></dd><dt class="basedOn">Hjemmel</dt><dd class="basedOn"><ul><li>lov/2021-04-16-18/§2</li><li>forskrift/2011-09-02-902/§5</li></ul></dd><dt class="dateOfPublication">Kunngjort</dt><dd class="dateOfPublication">2025-07-03 14:25</dd><dt class="journalNumber">Journalnummer</dt><dd class="journalNumber">2025-0927</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om endring i forskrift om restriktive tiltak mot Syria</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Utenriksdepartementet 2. juli 2025 med hjemmel i lov 16. april 2021 nr. 18 om gjennomføring av internasjonale sanksjoner (sanksjonsloven) § 2 og forskrift 2. september 2011 nr. 902 om restriktive tiltak mot Syria § 5.</dd><dt class="refid">RefID</dt><dd class="refid">forskrift/2025-07-02-1419</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om restriktive tiltak mot Syria<ul class="tocSubUl"><li>I<ul class="tocSubUl"><li>Artikkel 15a.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-07-02-1419" id="dokument"><h1>Forskrift om endring i forskrift om restriktive tiltak mot Syria</h1><section class="section" data-name="kapI" id="kapittel-1" data-lovdata-URL="LTI/forskrift/2025-07-02-1419/KAPITTEL_1"><h2 data-text-align="center">I</h2><article class="defaultP">I forskrift 2. september 2011 nr. 902 om restriktive tiltak mot Syria gjøres følgende endringer:</article> <article class="defaultP" margin-top="true">I § 2 gjøres følgende endringer:</article><article class="numberedLegalP" data-numerator="1" id="kapittel-1-nummer-1">(1) Forordning (EU) nr. 36/2012 av 18. januar 2012 om restriktive tiltak i lys av situasjonen i Syria, med senere endringer, gjelder som forskrift i sin vedlagte form, med de tilpasninger som følger av denne bestemmelsen.</article><article class="numberedLegalP" data-numerator="2" id="kapittel-1-nummer-2">(2) Henvisningene til medlemsstater, EU og Den europeiske union skal forstås som «Norge», med følgende unntak:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-2-punkt-1"><article class="legalP" id="kapittel-1-nummer-2-punkt-1-ledd-1">«EUs felles liste over militært materiell» skal forstås som henvisninger til «Liste I – forsvarsrelaterte varer» i vedlegg I i forskrift 19. juni 2013 nr. 718 om eksport av forsvarsmateriell, flerbruksvarer, teknologi og tjenester</article></article></li><li data-li-identifier="b." data-name="b."><article class="listArticle" id="kapittel-1-nummer-2-punkt-2"><article class="legalP" id="kapittel-1-nummer-2-punkt-2-ledd-1">EU og EUs medlemsstater i artikkel 3, 18 og 19 skal forstås som også å omfatte Norge.</article></article></li></ul></article><article class="numberedLegalP" data-numerator="3" id="kapittel-1-nummer-3">(3) Henvisningene til medlemsstatenes kompetente myndigheter, i enkelte tilfelle med referanser til vedlegg III, skal forstås som «Direktoratet for eksportkontroll og sanksjoner».</article><article class="numberedLegalP" data-numerator="4" id="kapittel-1-nummer-4">(4) Henvisningene til virkeområdet i artikkel 35 skal forstås som «forskriftens virkeområde slik dette er fastlagt i § 1».</article><article class="numberedLegalP" data-numerator="5" id="kapittel-1-nummer-5">(5) Det er forbudt å kjøpe, importere eller transportere varer og teknologi, som oppført i vedlegg I til forskrift om eksport av forsvarsmateriell mv., fra Syria eller dersom de har opprinnelse i Syria. Dette gjelder ikke import eller transport av kjemiske våpen eller relatert materiale fra Syria eller med opprinnelse i Syria, som gjennomføres i samsvar med punkt 10 i FNs sikkerhetsrådsresolusjon 2118 (2013) og relevante beslutninger fra OPCWs eksekutivråd, i samsvar med formålet med konvensjonen om kjemiske våpen.</article><article class="numberedLegalP" data-numerator="6" id="kapittel-1-nummer-6">(6) Forbudene i artikkel 2a, 2b og 4 mot å selge, levere, overføre eller eksportere visse varer og teknologi omfatter også forbud mot transport.</article><article class="numberedLegalP" data-numerator="7" id="kapittel-1-nummer-7">(7) Ingen av forordningens bestemmelser om informasjonsutveksling mellom medlemsstater og Kommisjonen kommer til anvendelse. Det gjør heller ikke bestemmelser om at fysiske og juridiske personer, enheter og organer skal gi opplysninger til Kommisjonen. Videre er også følgende artikler EU-interne og kommer ikke til anvendelse: 2, 28, 30–37. Tilsvarende gjelder forordningens vedlegg III.</article><article class="numberedLegalP" data-numerator="8" id="kapittel-1-nummer-8">(8) I forskriftens vedlegg II er listen i EU-forordningens vedlegg II erstattet med lenker til EUs konsoliderte liste over listeførte personer og enheter underlagt restriktive tiltak.</article><article class="numberedLegalP" data-numerator="9" id="kapittel-1-nummer-9">(9) Henvisningen i artikkel 15a til nummererte enheter oppført i vedlegg II viser til vedlegg II til den konsoliderte versjonen av forordning (EU) nr. 36/2012.</article> <article class="defaultP" margin-top="true">I vedlegg A gjøres følgende endringer:</article> <article class="defaultP" margin-top="true">I artikkel 3a gjøres følgende endringer:</article><article class="legalP" id="kapittel-1-ledd-1">Det er forbudt<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">å yte, direkte eller indirekte, finansiering eller finansiell bistand knyttet til varene og teknologien oppført i EUs felles liste over militært materiell, herunder særlig finansielle derivater, samt forsikring og gjenforsikring og formidlingstjenester som gjelder forsikring og gjenforsikring for kjøp, import eller transport av slike artikler dersom de har opprinnelse i Syria eller eksporteres fra Syria til et annet land,</article></article></li><li data-li-identifier="b." data-name="b."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">forsettlig å delta i aktiviteter som har som formål eller følge å omgå forbudene nevnt i bokstav a.</article></article></li></ul></article> <article class="defaultP" margin-top="true">I artikkel 3b gjøres følgende endringer:</article><article class="legalP" id="kapittel-1-ledd-2">Artikkel 3a gjelder ikke yting av finansiering eller finansiell bistand, herunder finansielle derivater, samt forsikring og gjenforsikring og formidlingstjenester knyttet til forsikring og gjenforsikring ved import eller transport av varer og teknologi oppført i EUs felles liste over militært materiell dersom de har opprinnelse i Syria eller eksporteres fra Syria til et annet land, som gjennomføres i samsvar med punkt 10 i FNs sikkerhetsrådsresolusjon 2118 (2013) og relevante beslutninger fra OPCWs eksekutivråd, i samsvar med formålet med konvensjonen om kjemiske våpen.</article> <article class="defaultP" margin-top="true">I artikkel 14 gjøres følgende endringer:</article><article class="numberedLegalP" data-numerator="1" id="kapittel-1-nummer-10">1. Alle penger og formuesgoder som tilhører, eies, innehas eller kontrolleres av de fysiske eller juridiske personene, enhetene eller organene oppført i vedlegg II, skal fryses.</article><article class="numberedLegalP" data-numerator="2" id="kapittel-1-nummer-11">2. Ingen penger eller formuesgoder skal stilles til rådighet, verken direkte eller indirekte, eller være til fordel for de fysiske eller juridiske personene, enhetene eller organene som er oppført i vedlegg II.</article><article class="numberedLegalP" data-numerator="3" id="kapittel-1-nummer-12">3. Det er forbudt forsettlig å delta i aktiviteter som direkte eller indirekte har som formål eller følge å omgå tiltakene nevnt i nr. 1 eller 2.</article> <article class="defaultP" margin-top="true">I artikkel 15 gjøres følgende endringer:</article><article class="numberedLegalP" data-numerator="1" id="kapittel-1-nummer-13">1. Vedlegg II inneholder følgende:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-13-punkt-1"><article class="legalP" id="kapittel-1-nummer-13-punkt-1-ledd-1">Vedlegg II inneholder en liste over fysiske eller juridiske personer, enheter og organer som, i samsvar med artikkel 19 nr. 1 i beslutning 2011/782/FUSP, av Rådet er identifisert som personer eller enheter som er ansvarlige for den voldelige undertrykkingen av sivilbefolkningen i Syria, personer og enheter som har dratt fordel av eller har støttet al-Assad-regimet, og fysiske eller juridiske personer og enheter som er knyttet til dem, og som ikke omfattes av bestemmelsene i artikkel 21 i denne forordning.</article></article></li></ul></article><article class="numberedLegalP" data-numerator="1a" id="kapittel-1-nummer-14">1a. Listen i vedlegg II skal også omfatte fysiske eller juridiske personer, enheter og organer som, i samsvar med artikkel 28 nr. 2 i rådsbeslutning 2013/255/FUSP, av Rådet er identifisert som tilhørende en av følgende kategorier:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-14-punkt-1"><article class="legalP" id="kapittel-1-nummer-14-punkt-1-ledd-1">fremstående næringsdrivende som driver virksomhet i Syria, med tilknytning til det tidligere al-Assad-regimet,</article></article></li><li data-li-identifier="b." data-name="b."><article class="listArticle" id="kapittel-1-nummer-14-punkt-2"><article class="legalP" id="kapittel-1-nummer-14-punkt-2-ledd-1">medlemmer av al-Assad- eller Makhlouf-familien,</article></article></li><li data-li-identifier="c." data-name="c."><article class="listArticle" id="kapittel-1-nummer-14-punkt-3"><article class="legalP" id="kapittel-1-nummer-14-punkt-3-ledd-1">ministre i den syriske regjeringen som har vært i stillingen mellom mai 2011 og desember 2024,</article></article></li><li data-li-identifier="d." data-name="d."><article class="listArticle" id="kapittel-1-nummer-14-punkt-4"><article class="legalP" id="kapittel-1-nummer-14-punkt-4-ledd-1">medlemmer av de syriske væpnede styrker med graden oberst eller tilsvarende eller høyere, som har vært i tjeneste mellom mai 2011 og desember 2024,</article></article></li><li data-li-identifier="e." data-name="e."><article class="listArticle" id="kapittel-1-nummer-14-punkt-5"><article class="legalP" id="kapittel-1-nummer-14-punkt-5-ledd-1">medlemmer av de syriske sikkerhets- og etterretningstjenestene som har vært i tjeneste mellom mai 2011 og desember 2024,</article></article></li><li data-li-identifier="f." data-name="f."><article class="listArticle" id="kapittel-1-nummer-14-punkt-6"><article class="legalP" id="kapittel-1-nummer-14-punkt-6-ledd-1">medlemmer av militser med tilknytning til al-Assad-regimet,</article></article></li><li data-li-identifier="g." data-name="g."><article class="listArticle" id="kapittel-1-nummer-14-punkt-7"><article class="legalP" id="kapittel-1-nummer-14-punkt-7-ledd-1">medlemmer av enheter, avdelinger, agenturer, organer eller institusjoner som opererer innenfor området spredning av kjemiske våpen,</article></article></li></ul><p class="leddfortsettelse">samt fysiske eller juridiske personer og enheter som er tilknyttet dem.</p></article><article class="numberedLegalP" data-numerator="1b" id="kapittel-1-nummer-15">1b. Personer, enheter og organer som hører inn under en av kategoriene nevnt i nr. 1a, skal ikke oppføres eller bli stående på listen over personer, enheter og organer i vedlegg II dersom det foreligger tilstrekkelige opplysninger om at de ikke, eller ikke lenger, er tilknyttet det tidligere al-Assad-regimet eller utøver innflytelse på det eller ikke utgjør en reell risiko for omgåelse.</article><article class="numberedLegalP" data-numerator="2" id="kapittel-1-nummer-16">2. Vedlegg II inneholder begrunnelsen for at de berørte personer, enheter og organer er listeført.</article><article class="numberedLegalP" data-numerator="3" id="kapittel-1-nummer-17">3. Vedlegg II inneholder også, der det er tilgjengelig, nødvendige opplysninger for å identifisere de berørte fysiske eller juridiske personene, enhetene eller organene. For fysiske personer kan dette omfatte navn, herunder dekknavn, fødselsdato og fødested, statsborgerskap, passnummer og identitetskortnummer, kjønn, adresse, dersom denne er kjent, og stilling eller yrke. For juridiske personer, enheter og organer kan dette omfatte navn, registreringsdato og -sted, registreringsnummer og forretningsadresse.</article> <article class="defaultP" margin-top="true">Ny artikkel 15a skal lyde:</article><article class="futureLegalArticle" data-name="a15a" id="kapittel-1-foreslåttparagraf-1"><span class="futureLegalArticleHeader" data-text-align="center"><span class="legalArticleValue">Artikkel 15a</span>.</span><article class="numberedLegalP" data-numerator="1" id="kapittel-1-foreslåttparagraf-1-nummer-1">1. Som unntak fra bestemmelsene i artikkel 14 nr. 1, 2 og 3 kan medlemsstatenes kompetente myndigheter, som angitt på nettsidene oppført i vedlegg III, gi tillatelse, på de vilkår de finner hensiktsmessige, til å frigi visse frosne penger eller formuesgoder eller stille visse penger eller formuesgoder til rådighet for enhetene oppført under nr. 42 og 43 i vedlegg II når det er fastslått at pengene eller formuesgodene er nødvendige for samarbeidet mellom disse enhetene og en medlemsstats statlige enhet eller organ på områdene gjenoppbygging, kapasitetsbygging, bekjempelse av terrorisme og migrasjon.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">2. Dersom den relevante kompetente myndigheten ikke har truffet en negativ beslutning, anmodet om opplysninger eller varslet om behov for ytterligere tid innen fem virkedager etter å ha mottatt en søknad om tillatelse i henhold til nr. 1, skal tillatelsen anses som gitt.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">3. Medlemsstaten skal underrette de øvrige medlemsstatene og Kommisjonen om alle tillatelser som gis i henhold til nr. 1 og 2, senest fire uker etter at tillatelsen er gitt.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">4. Det er forbudt forsettlig å delta i aktiviteter som direkte eller indirekte har som formål eller virkning å omgå bestemmelsene i nr. 1, 2 og 3.</article></article> <article class="defaultP" margin-top="true">I artikkel 16 gjøres følgende endringer:</article> <article class="defaultP" margin-top="true">Bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-nummer-4-punkt-1"><article class="legalP" id="kapittel-1-foreslåttparagraf-1-nummer-4-punkt-1-ledd-1">er nødvendige for å dekke de grunnleggende behov hos fysiske eller juridiske personer, enheter eller organer oppført i vedlegg II og familiemedlemmene disse fysiske personene forsørger, herunder betaling av matvarer, husleie eller boliglån, medisiner og medisinsk behandling, skatter og avgifter, forsikringspremier og kommunale avgifter,</article></article></li></ul></article> <article class="defaultP" margin-top="true">Bokstav i skal lyde:<ul class="defaultList"><li data-li-identifier="i." data-name="i."><article class="listArticle" id="kapittel-1-foreslåttparagraf-1-nummer-4-punkt-2"><article class="legalP" id="kapittel-1-foreslåttparagraf-1-nummer-4-punkt-2-ledd-1">kun er ment for betalinger fra syriske statseide enheter, som oppført i vedlegg II, på vegne av Den syriske arabiske republikk, til OPCW for virksomhet knyttet til OPCWs overvåkingsoperasjon og destruksjonen av syriske kjemiske våpen, herunder særlig betalinger til OPCWs fond for destruksjon av syriske kjemiske våpen utenfor Den syriske arabiske republikks territorium.</article></article></li></ul></article> <article class="defaultP" margin-top="true">I artikkel 18 nr. 1 gjøres følgende endringer:</article> <article class="defaultP" margin-top="true">Bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-nummer-4-punkt-3"><article class="legalP" id="kapittel-1-foreslåttparagraf-1-nummer-4-punkt-3-ledd-1">pengene eller formuesgodene er gjenstand for en voldgiftsdom avsagt før den dato den fysiske eller juridiske personen, enheten eller organet nevnt i artikkel 14 ble listeført i vedlegg II, eller for en rettslig eller administrativ beslutning fastsatt i EU, eller en rettslig beslutning som er rettskraftig i vedkommende medlemsstat, før eller etter denne datoen,</article></article></li></ul></article> <article class="defaultP" margin-top="true">Bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-1-foreslåttparagraf-1-nummer-4-punkt-4"><article class="legalP" id="kapittel-1-foreslåttparagraf-1-nummer-4-punkt-4-ledd-1">beslutningen ikke er til fordel for en fysisk eller juridisk person, en enhet eller et organ som er oppført i vedlegg II,</article></article></li></ul></article> <article class="defaultP" margin-top="true">I artikkel 20 gjøres følgende endringer:</article><article class="legalP" id="kapittel-1-ledd-3">Som unntak fra bestemmelsene i artikkel 14 kan medlemsstatenes kompetente myndigheter, som angitt på nettsidene oppført i vedlegg III, i tilfeller der personer, enheter eller organer oppført i vedlegg II skal betale beløp forfalt i henhold til en kontrakt, avtale eller forpliktelse som vedkommende personer, enheter eller organer har inngått eller pådratt seg før datoen for listeføringen av dem, gi tillatelse, på de vilkår de finner hensiktsmessige, til å frigi visse frosne penger eller formuesgoder dersom betalingen ikke direkte eller indirekte mottas av en person eller enhet nevnt i artikkel 14.</article> <article class="defaultP" margin-top="true">I artikkel 20a gjøres følgende endringer:</article><article class="legalP" id="kapittel-1-ledd-4">Som unntak fra bestemmelsene i artikkel 14 kan medlemsstatenes kompetente myndigheter, som angitt på nettsidene oppført i vedlegg III, gi tillatelse, på de vilkår de finner hensiktsmessige, til overføringer ved eller gjennom et finansforetak oppført i vedlegg II av penger eller formuesgoder, dersom overføringen gjelder en betaling fra en person eller enhet som ikke er oppført i vedlegg II, i forbindelse med levering av finansiell støtte til syriske statsborgere som tar utdanning, får yrkesopplæring eller driver akademisk forskning i EU, forutsatt at den relevante medlemsstatens kompetente myndigheter i hvert enkelt tilfelle har fastslått at betalingen ikke direkte eller indirekte vil gå til en person eller enhet oppført i vedlegg II.</article> <article class="defaultP" margin-top="true">I artikkel 21c følgende endringer:</article> <article class="defaultP" margin-top="true">Overskriften skal lyde:</article><article class="defaultP"><i>Artikkel 21c</i></article> <article class="defaultP" margin-top="true">I nr. 1 gjøres følgende endringer:</article><article class="numberedLegalP" data-numerator="1" id="kapittel-1-nummer-18">1. Som unntak fra bestemmelsene i artikkel 14 kan medlemsstatenes kompetente myndigheter, som angitt på nettsidene oppført i vedlegg III, gi tillatelse, på de vilkår de finner hensiktsmessige, til følgende transaksjoner:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-18-punkt-1"><article class="legalP" id="kapittel-1-nummer-18-punkt-1-ledd-1">en overføring fra eller gjennom Commercial Bank of Syria av penger eller økonomiske ressurser fra et sted utenfor EUs territorium som er frosset etter listeføringsdatoen, dersom overføringen gjelder en betaling i forbindelse med en bestemt handelskontrakt om medisinsk utstyr, matvarer, innlosjering, sanitæranlegg eller hygiene til sivil bruk, eller</article></article></li><li data-li-identifier="b." data-name="b."><article class="listArticle" id="kapittel-1-nummer-18-punkt-2"><article class="legalP" id="kapittel-1-nummer-18-punkt-2-ledd-1">en overføring av penger eller formuesgoder fra et sted utenfor EUs territorium til eller gjennom Commercial Bank of Syria dersom overføringen gjelder en betaling i forbindelse med en bestemt handelskontrakt som har som formål å oppfylle grunnleggende behov hos sivilbefolkningen, herunder medisinsk utstyr, matvarer, innlosjering, sanitæranlegg eller hygiene til sivil bruk,</article></article></li></ul><p class="leddfortsettelse">forutsatt at den relevante medlemsstatens kompetente myndigheter i hvert enkelt tilfelle har fastslått at betalingen ikke direkte eller indirekte vil gå til en person eller enhet oppført i vedlegg II, og forutsatt at overføringen ikke ellers er forbudt i henhold til denne forordning.</p></article> <article class="defaultP" margin-top="true">I artikkel 27 nr. 1 bokstav a gjøres følgende endringer:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-18-punkt-3"><article class="legalP" id="kapittel-1-nummer-18-punkt-3-ledd-1">personer, enheter eller organer som er oppført i vedlegg II.</article></article></li></ul></article> <article class="defaultP" margin-top="true">I artikkel 27a gjøres følgende endringer:</article><article class="legalP" id="kapittel-1-ledd-5">Det er forbudt forsettlig å delta i aktiviteter som har som formål eller virkning å omgå bestemmelsene i artikkel 2a, 3 og 3a.</article> <article class="defaultP" margin-top="true">I artikkel 32 gjøres følgende endringer:</article> <article class="defaultP" margin-top="true">Nr. 1 skal lyde:</article><article class="numberedLegalP" data-numerator="1" id="kapittel-1-nummer-19">1. Når Rådet beslutter at en fysisk eller juridisk person, en enhet eller et organ skal omfattes av tiltakene i artikkel 14, skal vedlegg II endres tilsvarende.</article> <article class="defaultP" margin-top="true">Nr. 4 skal lyde:</article><article class="numberedLegalP" data-numerator="4" id="kapittel-1-nummer-20">4. Listene i vedlegg II skal gjennomgås med jevne mellomrom og minst hver 12. måned.</article> <article class="defaultP" margin-top="true">Artikkel 1a, 6, 6a, 6b, 7, 7a, 8, 9, 9a, 10, 11, 11a, 11b, 12, 13, 13a, 21, 21a, 21b, 23, 24, 25, 25a, 26 og 26a oppheves.</article> <article class="defaultP" margin-top="true">Vedlegg IIa, IIb, IV, Va, Vb, VI, VII, VIII, X og XI oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2025-07-02-1419/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>