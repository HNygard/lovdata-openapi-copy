<!DOCTYPE html><html lang="nb"><head><title>Delegering av Kongens myndighet etter innkrevingsloven § 40 andre og tredje ledd til Finansdepartementet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-06-10-968</dd><dt class="dokid">DokumentID</dt><dd class="dokid">LTI/forskrift/2025-06-10-968</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattelovavdelingen</li></ul></dd><dt class="dateInForce">I kraft fra</dt><dd class="dateInForce">2025-06-10</dd><dt class="basedOn">Hjemmel</dt><dd class="basedOn"><ul><li>lov/2025-04-25-12/§40</li></ul></dd><dt class="dateOfPublication">Kunngjort</dt><dd class="dateOfPublication">2025-06-10 14:40</dd><dt class="journalNumber">Journalnummer</dt><dd class="journalNumber">2025-0597</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Delegering av Kongens myndighet etter innkrevingsloven § 40 andre og tredje ledd til Finansdepartementet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 10. juni 2025 med hjemmel i lov 25. april 2025 nr. 12 om innkreving av statlige krav mv. (innkrevingsloven) § 40 andre og tredje ledd. Fremmet av Finansdepartementet.</dd><dt class="refid">RefID</dt><dd class="refid">forskrift/2025-06-10-968</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Delegering av Kongens myndighet etter innkrevingsloven § 40 andre og tredje ledd til Finansdepartementet</li></ul></dd></dl></header><main class="documentBody" data-lovdata-URL="LTI/forskrift/2025-06-10-968" id="dokument"><h1>Delegering av Kongens myndighet etter innkrevingsloven § 40 andre og tredje ledd til Finansdepartementet</h1><ul class="defaultList"><li data-li-identifier="1." data-name="1."><article class="listArticle" id="punkt-1"><span class="miscHeadline"><i>Delegering av myndighet etter innkrevingsloven § 40 andre ledd</i></span><article class="legalP" id="punkt-1-ledd-1">Finansdepartementet delegeres Kongens myndighet etter innkrevingsloven § 40 andre ledd til å fastsette hvordan nytt regelverk for utlegg skal komme gradvis til anvendelse for ulike grupper av skyldnere i saker om utlegg. Med nytt regelverk for utlegg menes følgende nye og endrede bestemmelser: <ul class="defaultList"><li data-li-identifier="a." data-name="a."><article class="listArticle" id="punkt-1-ledd-1-punkt-1"><article class="legalP" id="punkt-1-ledd-1-punkt-1-ledd-1">innkrevingsloven § 23 og §§ 25 til 35</article></article></li><li data-li-identifier="b." data-name="b."><article class="listArticle" id="punkt-1-ledd-1-punkt-2"><article class="legalP" id="punkt-1-ledd-1-punkt-2-ledd-1">tvangsfullbyrdelsesloven §§ 2-14 til 2-17 og 7-1 til 7-28</article></article></li><li data-li-identifier="c." data-name="c."><article class="listArticle" id="punkt-1-ledd-1-punkt-3"><article class="legalP" id="punkt-1-ledd-1-punkt-3-ledd-1">foreldelsesloven §§ 17, 21 nr. 3 og 4, og 22</article></article></li><li data-li-identifier="d." data-name="d."><article class="listArticle" id="punkt-1-ledd-1-punkt-4"><article class="legalP" id="punkt-1-ledd-1-punkt-4-ledd-1">dekningsloven §§ 2-7 og 2-8</article></article></li><li data-li-identifier="e." data-name="e."><article class="listArticle" id="punkt-1-ledd-1-punkt-5"><article class="legalP" id="punkt-1-ledd-1-punkt-5-ledd-1">a-opplysningsloven §§ 3 første ledd og 8 andre ledd</article></article></li><li data-li-identifier="f." data-name="f."><article class="listArticle" id="punkt-1-ledd-1-punkt-6"><article class="legalP" id="punkt-1-ledd-1-punkt-6-ledd-1">brann- og eksplosjonsvernloven § 28 fjerde ledd, vegtrafikkloven § 38 andre ledd tredje punktum, eigedomsskattelova § 27 tredje punktum og vass- og avløpsanleggslova § 6 tredje punktum.</article></article></li></ul></article><article class="legalP" id="punkt-1-ledd-2">Den enkelte gruppe av skyldnere etter første avsnitt kan avgrenses til skyldnere som <ul class="defaultList"><li data-li-identifier="a." data-name="a."><article class="listArticle" id="punkt-1-ledd-2-punkt-1"><article class="legalP" id="punkt-1-ledd-2-punkt-1-ledd-1">har bosted eller registrert forretningsadresse i et avgrenset geografisk område eller har en sak som skal behandles av en bestemt namsmyndighet</article></article></li><li data-li-identifier="b." data-name="b."><article class="listArticle" id="punkt-1-ledd-2-punkt-2"><article class="legalP" id="punkt-1-ledd-2-punkt-2-ledd-1">er en bestemt type foretak</article></article></li><li data-li-identifier="c." data-name="c."><article class="listArticle" id="punkt-1-ledd-2-punkt-3"><article class="legalP" id="punkt-1-ledd-2-punkt-3-ledd-1">har en arbeidsgiver lokalisert i et avgrenset geografisk område</article></article></li><li data-li-identifier="d." data-name="d."><article class="listArticle" id="punkt-1-ledd-2-punkt-4"><article class="legalP" id="punkt-1-ledd-2-punkt-4-ledd-1">har en bestemt type trekkpliktig</article></article></li><li data-li-identifier="e." data-name="e."><article class="listArticle" id="punkt-1-ledd-2-punkt-5"><article class="legalP" id="punkt-1-ledd-2-punkt-5-ledd-1">har utestående krav av en bestemt art, størrelse eller en nærmere bestemt kravssammensetning</article></article></li><li data-li-identifier="f." data-name="f."><article class="listArticle" id="punkt-1-ledd-2-punkt-6"><article class="legalP" id="punkt-1-ledd-2-punkt-6-ledd-1">ikke har strengt fortrolig eller fortrolig adresse</article></article></li><li data-li-identifier="g." data-name="g."><article class="listArticle" id="punkt-1-ledd-2-punkt-7"><article class="legalP" id="punkt-1-ledd-2-punkt-7-ledd-1">ikke har en utleggssak under behandling etter tidligere regelverk hos alminnelig namsmann eller Innkrevingsmyndigheten</article></article></li><li data-li-identifier="h." data-name="h."><article class="listArticle" id="punkt-1-ledd-2-punkt-8"><article class="legalP" id="punkt-1-ledd-2-punkt-8-ledd-1">ikke har løpende utleggstrekk etter tidligere regelverk</article></article></li><li data-li-identifier="i." data-name="i."><article class="listArticle" id="punkt-1-ledd-2-punkt-9"><article class="legalP" id="punkt-1-ledd-2-punkt-9-ledd-1">omfattes av en kombinasjon av kriteriene i bokstav a til h.</article></article></li></ul></article><article class="legalP" id="punkt-1-ledd-3">Inntil bestemmelsene nevnt i første avsnitt har kommet til anvendelse for skyldneren, skal saker om utlegg behandles etter det tilsvarende regelverket som gjaldt før 1. januar 2026. Forfall for utleggstrekk som omfattes av reglene i skattebetalingsloven § 14-5 andre ledd, skal likevel være første virkedag etter lønnsutbetalingen mv. Krav til å sette trekkbeløpet på en skattetrekkskonto, gjelder ikke for disse utleggstrekkene.</article><article class="legalP" id="punkt-1-ledd-4">Hvis det blir besluttet utleggstrekk etter nytt regelverk for utlegg, gjelder dette regelverket også i senere saker om utlegg mot skyldneren.</article><article class="legalP" id="punkt-1-ledd-5">Bestemmelsene som nevnt i første avsnitt kommer uansett til anvendelse for alle skyldnere fra 1. januar 2027.</article></article></li><li data-li-identifier="2." data-name="2."><article class="listArticle" id="punkt-2"><span class="miscHeadline"><i>Delegering av myndighet etter innkrevingsloven § 40 tredje ledd</i></span><article class="legalP" id="punkt-2-ledd-1">Kongens myndighet etter innkrevingsloven § 40 tredje ledd til å fastsette overgangsregler delegeres til Finansdepartementet.</article></article></li></ul></main></body></html>