<!DOCTYPE html><html lang="nb"><head><title>Forskrift om endring i forskrift om arbeidsmarkedstiltak (tiltaksforskriften) og forskrift om oppfølgingstiltak i Arbeids- og velferdsetatens egenregi</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-01-31-117</dd><dt class="dokid">DokumentID</dt><dd class="dokid">LTI/forskrift/2025-01-31-117</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Arbeidsmarkedsavdelingen</li></ul></dd><dt class="dateInForce">I kraft fra</dt><dd class="dateInForce">2025-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2015-12-11-1598</li><li>forskrift/2023-06-20-1073</li></ul></dd><dt class="basedOn">Hjemmel</dt><dd class="basedOn"><ul><li>lov/2004-12-10-76/§12</li></ul></dd><dt class="dateOfPublication">Kunngjort</dt><dd class="dateOfPublication">2025-02-04 14:35</dd><dt class="journalNumber">Journalnummer</dt><dd class="journalNumber">2025-0113</dd><dt class="titleShort">Korttittel</dt><dd class="titleShort">Endr. i tiltaksforskriften mfl.</dd><dt class="title">Tittel</dt><dd class="title">Forskrift om endring i forskrift om arbeidsmarkedstiltak (tiltaksforskriften) og forskrift om oppfølgingstiltak i Arbeids- og velferdsetatens egenregi</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og inkluderingsdepartementet 31. januar 2025 med hjemmel i lov 10. desember 2004 nr. 76 om arbeidsmarkedstjenester (arbeidsmarkedsloven) § 12.</dd><dt class="refid">RefID</dt><dd class="refid">forskrift/2025-01-31-117</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om arbeidsmarkedstiltak (tiltaksforskriften) og forskrift om oppfølgingstiltak i Arbeids- og velferdsetatens egenregi<ul class="tocSubUl"><li>I<ul class="tocSubUl"><li>§ 5-3. Personkrets</li><li>§ 7-2. Innhold</li><li>§ 7-3. Personkrets</li><li>§ 7-4. Varighet</li><li>§ 7-5. Tilskudd til opplæring og utdanning</li><li>§ 7-6. Anskaffelse</li></ul></li><li>II<ul class="tocSubUl"><li>§ 2-2. Innhold</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2025-01-31-117" id="dokument"><h1>Forskrift om endring i forskrift om arbeidsmarkedstiltak (tiltaksforskriften) og forskrift om oppfølgingstiltak i Arbeids- og velferdsetatens egenregi</h1><section class="section" data-name="kapI" id="kapittel-1" data-lovdata-URL="LTI/forskrift/2025-01-31-117/KAPITTEL_1"><h2 data-text-align="center">I</h2><article class="defaultP">I forskrift 11. desember 2015 nr. 1598 om arbeidsmarkedstiltak (tiltaksforskriften) gjøres følgende endringer:</article> <article class="defaultP" margin-top="true">§ 5-3 skal lyde:</article><article class="futureLegalArticle" data-name="§5-3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5-3</span>. <span class="legalArticleTitle">Personkrets</span></span><article class="legalP" id="kapittel-1-foreslåttparagraf-1-ledd-1">Mentor kan tilbys til en tiltaksdeltaker i tiltakene arbeidstrening, opplæring, sommerjobb, midlertidig lønnstilskudd og varig lønnstilskudd. Arbeidssøkere som gjennomfører fagopplæring som en del av opplæringstiltakene, jf. § 7-2 bokstav a–f, kan også tilbys mentor.</article><article class="legalP" id="kapittel-1-foreslåttparagraf-1-ledd-2">Mentor kan videre tilbys når det er nødvendig for at en person med nedsatt arbeidsevne skal få eller beholde lønnet arbeid i en ordinær virksomhet</article></article> <article class="defaultP" margin-top="true">§ 7-2 skal lyde:</article><article class="futureLegalArticle" data-name="§7-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7-2</span>. <span class="legalArticleTitle">Innhold</span></span><article class="legalP" id="kapittel-1-foreslåttparagraf-2-ledd-1">Opplæring kan gis som<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">kortvarige kurs basert på behov i arbeidsmarkedet (arbeidsmarkedsopplæring). Arbeidsmarkedsopplæringen skal som hovedregel gi dokumentert kompetanse i form av offentlige prøvebevis, sertifikater o.l.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">norskopplæring, kurs i grunnleggende ferdigheter eller forberedende opplæring for voksne (FOV),</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">fag fra utdanningsprogrammet studiespesialisering,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1">fag- og yrkesopplæring på videregående nivå, også der opplæringen gjennomføres i kombinasjon med opplæring etter bokstav b (kombinasjonsløp),</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-2-ledd-1-punkt-5"><article class="legalP" id="kapittel-1-foreslåttparagraf-2-ledd-1-punkt-5-ledd-1">høyere yrkesfaglig utdanning,</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-2-ledd-1-punkt-6"><article class="legalP" id="kapittel-1-foreslåttparagraf-2-ledd-1-punkt-6-ledd-1">høyere utdanning.</article></article></li></ul></article></article> <article class="defaultP" margin-top="true">§ 7-3 skal lyde:</article><article class="futureLegalArticle" data-name="§7-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 7-3</span>. <span class="legalArticleTitle">Personkrets</span></span><article class="legalP" id="kapittel-1-foreslåttparagraf-3-ledd-1">Opplæring kan gis til personer med behov for kvalifisering.</article><article class="legalP" id="kapittel-1-foreslåttparagraf-3-ledd-2">Opplæring etter § 7-2 første ledd bokstav a til e kan gis til personer som på grunn av mangelfulle kvalifikasjoner eller svake grunnleggende ferdigheter har vanskeligheter med å komme inn på arbeidsmarkedet. Opplæringen kan gis fra det året personen fyller 19 år.</article><article class="legalP" id="kapittel-1-foreslåttparagraf-3-ledd-3">Opplæring etter § 7-2 første ledd bokstav f kan gis til personer som på grunn av nedsatt arbeidsevne hindres i å skaffe seg eller beholde inntektsgivende arbeid. Opplæringen kan gis fra det året personen fyller 22 år.</article></article> <article class="defaultP" margin-top="true">§ 7-4 skal lyde:</article><article class="futureLegalArticle" data-name="§7-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 7-4</span>. <span class="legalArticleTitle">Varighet</span></span><article class="legalP" id="kapittel-1-foreslåttparagraf-4-ledd-1">Opplæring kan gis i inntil tre år. Varigheten skal tilpasses tiltaksdeltakerens individuelle behov.</article><article class="legalP" id="kapittel-1-foreslåttparagraf-4-ledd-2">Tiltaksdeltakere som får opplæring etter § 7-2 første ledd bokstav b i forkant av eller i kombinasjon med opplæring etter § 7-2 første ledd bokstav d, kan få opplæring i inntil fire år. Tilsvarende gjelder tiltaksdeltakere som får opplæring etter § 7-2 første ledd bokstav c i forkant av opplæring etter § 7-2 bokstav f.</article><article class="legalP" id="kapittel-1-foreslåttparagraf-4-ledd-3">Varigheten for opplæring etter § 7-2 første ledd bokstav d til f, kan forlenges med inntil ett år dersom tiltaksdeltakeren av særlige grunner ikke klarer å gjennomføre utdanningen i løpet av perioden som nevnt i første eller annet ledd.</article></article> <article class="defaultP" margin-top="true">§ 7-5 skal lyde:</article><article class="futureLegalArticle" data-name="§7-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 7-5</span>. <span class="legalArticleTitle">Tilskudd til opplæring og utdanning</span></span><article class="legalP" id="kapittel-1-foreslåttparagraf-5-ledd-1">Tilskudd til skolepenger, studiereiser som er nødvendig for at deltakeren skal kunne ta eksamen, semesteravgift og eksamensgebyr gis på grunnlag av de faktiske utgiftene, innenfor maksimalsatser som fastsettes av departementet. Det kan gjøres unntak fra maksimalsatsene dersom det er påkrevd for å gjennomføre nødvendig og hensiktsmessig tiltak.</article><article class="legalP" id="kapittel-1-foreslåttparagraf-5-ledd-2">Tilskuddet kan også dekke nødvendige integrerte botilbud til deltakeren der tiltaket gjennomføres, innenfor de maksimalsatsene som er fastsatt etter første ledd.</article></article> <article class="defaultP" margin-top="true">§ 7-6 skal lyde:</article><article class="futureLegalArticle" data-name="§7-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 7-6</span>. <span class="legalArticleTitle">Anskaffelse</span></span><article class="legalP" id="kapittel-1-foreslåttparagraf-6-ledd-1">I den grad en anskaffelse av et kurs, opplæringsmoduler eller en enkelt opplæringsplass faller inn under virkeområdet for anskaffelsesloven med tilhørende forskrifter, skal tiltaket eller tiltaksplassen anskaffes i overensstemmelse med anskaffelsesreglene.</article><article class="legalP" id="kapittel-1-foreslåttparagraf-6-ledd-2">Før det anskaffes kurs eller opplæring etter § 7-2 første ledd bokstav a til e, skal Arbeids- og velferdsetaten vurdere om tiltaksdeltakeren kan benytte relevante tilbud som er tilgjengelige i kommunen eller fylkeskommunen.</article><article class="legalP" id="kapittel-1-foreslåttparagraf-6-ledd-3">Høyere utdanning etter § 7-2 første ledd bokstav f, kan bare tilbys gjennom bruk av tilgjengelige studie- og skoleplasser som gir formell kompetanse.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2025-01-31-117/KAPITTEL_2"><h2 data-text-align="center">II</h2><article class="defaultP">I forskrift 20. juni 2023 nr. 1073 om oppfølgingstiltak i Arbeids- og velferdsetatens egenregi gjøres følgende endring:</article> <article class="defaultP" margin-top="true">§ 2-2 skal lyde:</article><article class="futureLegalArticle" data-name="§2-2" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 2-2</span>. <span class="legalArticleTitle">Innhold</span></span><article class="legalP" id="kapittel-2-foreslåttparagraf-1-ledd-1">Deltakere i arbeid med støtte kan få tilbud om<ul class="defaultList"><li data-li-identifier="a." data-name="a."><article class="listArticle" id="kapittel-2-foreslåttparagraf-1-ledd-1-punkt-1"><article class="legalP" id="kapittel-2-foreslåttparagraf-1-ledd-1-punkt-1-ledd-1">regelmessig og tilpasset oppfølging fra en jobbspesialist,</article></article></li><li data-li-identifier="b." data-name="b."><article class="listArticle" id="kapittel-2-foreslåttparagraf-1-ledd-1-punkt-2"><article class="legalP" id="kapittel-2-foreslåttparagraf-1-ledd-1-punkt-2-ledd-1">karriereveiledning og yrkesplanlegging,</article></article></li><li data-li-identifier="c." data-name="c."><article class="listArticle" id="kapittel-2-foreslåttparagraf-1-ledd-1-punkt-3"><article class="legalP" id="kapittel-2-foreslåttparagraf-1-ledd-1-punkt-3-ledd-1">bistand til å komme i arbeid i en ordinær virksomhet,</article></article></li><li data-li-identifier="d." data-name="d."><article class="listArticle" id="kapittel-2-foreslåttparagraf-1-ledd-1-punkt-4"><article class="legalP" id="kapittel-2-foreslåttparagraf-1-ledd-1-punkt-4-ledd-1">tilrettelegging på arbeidsplassen tilpasset den enkeltes behov og i samarbeid med arbeidsgiver, og</article></article></li><li data-li-identifier="e." data-name="e."><article class="listArticle" id="kapittel-2-foreslåttparagraf-1-ledd-1-punkt-5"><article class="legalP" id="kapittel-2-foreslåttparagraf-1-ledd-1-punkt-5-ledd-1">nødvendig hjelp til å samhandle med andre relevante instanser som kan bistå deltakeren.</article></article></li></ul></article><article class="legalP" id="kapittel-2-foreslåttparagraf-1-ledd-2">Jobbspesialisten kan også tilby nødvendig oppfølging til arbeidsgivere som ansetter deltakere gjennom arbeid med støtte. Det er en forutsetning at behovet for bistand går utover arbeidsgivers tilretteleggingsplikt etter arbeidsmiljøloven § 4-2.</article><article class="legalP" id="kapittel-2-foreslåttparagraf-1-ledd-3">Deltakere i arbeid med støtte som får fag- og yrkesopplæring etter tiltaksforskriften § 7-2 første ledd bokstav d, kan få bistand til å gjennomføre opplæringen.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2025-01-31-117/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Forskriften trer i kraft 1. juli 2025.</article></section></main></body></html>