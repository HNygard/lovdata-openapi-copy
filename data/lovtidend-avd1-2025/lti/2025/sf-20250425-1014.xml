<!DOCTYPE html><html lang="nb"><head><title>Forskrift om endring i forskrift for graden philosophiae doctor (ph.d.) ved Høgskolen i Innlandet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-04-25-1014</dd><dt class="dokid">DokumentID</dt><dd class="dokid">LTI/forskrift/2025-04-25-1014</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Universitetet i Innlandet</li></ul></dd><dt class="dateInForce">I kraft fra</dt><dd class="dateInForce">2025-04-25</dd><dt class="changesToDocuments">Endrer</dt><dd class="changesToDocuments"><ul><li>forskrift/2017-12-19-2396</li></ul></dd><dt class="basedOn">Hjemmel</dt><dd class="basedOn"><ul><li>lov/2024-03-08-9/§17-3</li></ul></dd><dt class="dateOfPublication">Kunngjort</dt><dd class="dateOfPublication">2025-06-16 14:25</dd><dt class="journalNumber">Journalnummer</dt><dd class="journalNumber">2025-0600</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om endring i forskrift for graden philosophiae doctor (ph.d.) ved Høgskolen i Innlandet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av rektor ved Universitetet i Innlandet 25. april 2025 med hjemmel i lov 8. mars 2024 nr. 9 om universiteter og høyskoler (universitets- og høyskoleloven) § 17-3.</dd><dt class="refid">RefID</dt><dd class="refid">forskrift/2025-04-25-1014</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift for graden philosophiae doctor (ph.d.) ved Høgskolen i Innlandet<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-04-25-1014" id="dokument"><h1>Forskrift om endring i forskrift for graden philosophiae doctor (ph.d.) ved Høgskolen i Innlandet</h1><section class="section" data-name="kapI" id="kapittel-1" data-lovdata-URL="LTI/forskrift/2025-04-25-1014/KAPITTEL_1"><h2 data-text-align="center">I</h2><article class="defaultP">I forskrift 19. desember 2017 nr. 2396 for graden philosophiae doctor (ph.d.) ved Høgskolen i Innlandet gjøres følgende endringer:</article> <article class="defaultP" margin-top="true">Alle forekomster av «Høgskolen i Innlandet», «høgskolen», «høgskole», «høgskolens» og «høgskolestyret» erstattes med hhv. «Universitetet i Innlandet», «universitetet», «universitet», «universitetets» og «universitetsstyret».</article> <article class="defaultP" margin-top="true">Tittelen skal lyde:</article><article class="defaultP"><i>Forskrift for graden philosophiae doctor (ph.d.) ved Universitetet i Innlandet</i></article> <article class="defaultP" margin-top="true">§ 1 første ledd skal lyde:</article><article class="legalP" id="kapittel-1-ledd-1">Denne forskriften gjelder all utdanning som fører fram til graden philosophiae doctor (ph.d.) ved Universitetet i Innlandet. Forskriften gir regler om opptak til samt gjennomføring og avslutning av ph.d.-utdanningen, herunder fellesgrader og cotutelle.</article> <article class="defaultP" margin-top="true">§ 4 første ledd skal lyde:</article><article class="legalP" id="kapittel-1-ledd-2">Ph.d.-utdanningen omfattes av Universitetet i Innlandets kvalitetssystem for utdanningsvirksomheten.</article> <article class="defaultP" margin-top="true">§ 5-2 andre ledd skal lyde:</article><article class="legalP" id="kapittel-1-ledd-3">Universitetet fastsetter søknadsskjema for opptak.</article> <article class="defaultP" margin-top="true">§ 5-4 tredje ledd strekpunkt to skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">de immaterielle rettslige avtaler som er inngått er så urimelige at Universitetet i Innlandet ikke bør medvirke i prosjektet.</article></article></li></ul></article> <article class="defaultP" margin-top="true">§ 5-5 tredje ledd skal lyde:</article><article class="legalP" id="kapittel-1-ledd-4">Etter avtaleperiodens utløp opphører partenes rettigheter og plikter i henhold til ph.d.-avtalen, slik at ph.d.-kandidaten kan miste sin rett til veiledning, kursdeltakelse og tilgang til Universitetet i Innlandets infrastruktur. Kandidaten kan likevel søke om å få levere inn avhandlingen til bedømmelse for ph.d.-graden etter at avtaleperioden og/eller maksimaltid for gjennomføring er gått ut.</article> <article class="defaultP" margin-top="true">§ 5-6 tredje ledd skal lyde:</article><article class="legalP" id="kapittel-1-ledd-5">Klager på vedtak etter denne paragrafen behandles av universitetets nemnd for studentsaker.</article> <article class="defaultP" margin-top="true">§ 5-7 første ledd skal lyde:</article><article class="legalP" id="kapittel-1-ledd-6">Ved fusk på eksamener eller prøver underveis i ph.d.-utdanningen, kan universitetets nemnd for studentsaker vedta annullering, jf. universitets- og høyskolelovens § 12-4. Dersom forholdet eller forholdene er så alvorlig at det er å anse som uredelighet, jf. samme lovs § 12-4, jf. forskningsetikklovens § 8, kan institusjonen vedta tvungen avslutning, jf. § 5-8 nedenfor.</article> <article class="defaultP" margin-top="true">§ 5-8 første ledd skal lyde:</article><article class="legalP" id="kapittel-1-ledd-7">Dersom en ph.d.-kandidat har opptrådt vitenskapelig uredelig, jf. universitets- og høyskolelovens § 13-2, jf. forskningsetikklovens § 8, kan universitetet vedta tvungen avslutning.</article> <article class="defaultP" margin-top="true">§ 6 andre ledd skal lyde:</article><article class="legalP" id="kapittel-1-ledd-8">I tilfeller hvor ph.d.-kandidaten skal ha tilknytning til utenlandske institusjoner, må Universitetet i Innlandets retningslinjer for slikt samarbeid følges og egne avtaler inngås på fastsatte skjema. Avtalen skal normalt foreligge sammen med opptaksavtalen.</article> <article class="defaultP" margin-top="true">§ 7-1 andre ledd skal lyde:</article><article class="legalP" id="kapittel-1-ledd-9">Hovedveilederen har det faglige hovedansvaret for kandidaten og skal normalt være ansatt ved Universitetet i Innlandet.</article> <article class="defaultP" margin-top="true">§ 8-1 andre ledd skal lyde:</article><article class="legalP" id="kapittel-1-ledd-10">Universitetet har ansvar for at opplæringsdelen sammen med avhandlingsarbeidet, gir utdanning på høyt faglig nivå og i henhold til internasjonal standard med gjennomføring av et forskningsarbeid, trening i faglig formidling og innføring i forskningsetikk, vitenskapsteori og vitenskapsmetode. Opplæringen skal sammen med forskningsarbeidet bidra til oppnåelse av forventet læringsutbytte i henhold til det nasjonale kvalifikasjonsrammeverket.</article> <article class="defaultP" margin-top="true">§ 8-1 tredje ledd skal lyde:</article><article class="legalP" id="kapittel-1-ledd-11">Dersom Universitetet i Innlandet ikke selv arrangerer hele opplæringsdelen, skal forholdene legges til rette for at kandidaten får tilsvarende opplæring ved andre institusjoner.</article> <article class="defaultP" margin-top="true">§ 8-1 sjuende ledd skal lyde:</article><article class="legalP" id="kapittel-1-ledd-12">Eksamener i opplæringsdelen er regulert av bestemmelsene om eksamen i lov om universiteter og høyskoler samt forskrift om opptak, studier og eksamen ved Universitet i Innlandet, kapittel 6.</article> <article class="defaultP" margin-top="true">§ 8-2 skal lyde:</article><article class="legalP" id="kapittel-1-ledd-13">Ph.d.-kandidater som har foreldrepermisjon fra ph.d.-utdanningen, kan likevel følge undervisning og avlegge eksamener i emner som skal inngå som en del av kandidatens opplæringsdel, jf. UH-lovens § 10-6 andre ledd.</article> <article class="defaultP" margin-top="true">§ 11 andre ledd skal lyde:</article><article class="legalP" id="kapittel-1-ledd-14">Arbeidsgivers gjeldende regelverk skal danne utgangspunkt for hvilken meldeplikt ph.d.-kandidater med tilsetting ved Universitetet i Innlandet har for arbeidsresultater med næringsmessig potensial som gjøres i arbeidsforholdet.</article> <article class="defaultP" margin-top="true">§ 11 tredje ledd skal lyde:</article><article class="legalP" id="kapittel-1-ledd-15">For ph.d.-kandidater med ekstern arbeidsgiver skal tilsvarende meldeplikt nedfelles i avtale mellom Universitetet i Innlandet, ph.d.-kandidaten og den eksterne arbeidsgiver.</article> <article class="defaultP" margin-top="true">§ 11 fjerde ledd skal lyde:</article><article class="legalP" id="kapittel-1-ledd-16">For ph.d.-kandidater uten arbeidsgiver skal tilsvarende meldeplikt nedfelles i opptaksavtalen mellom Universitetet i Innlandet og ph.d.-kandidaten.</article> <article class="defaultP" margin-top="true">§ 12-2 første ledd skal lyde:</article><article class="legalP" id="kapittel-1-ledd-17">Universitetet i Innlandet bestreber at tiden fra innlevering til disputas er kortest mulig. Det skal normalt ikke gå mer enn fem (5) måneder fra innlevering til disputas.</article> <article class="defaultP" margin-top="true">§ 13-1 andre ledd første strekpunkt skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-17-punkt-1"><article class="legalP" id="kapittel-1-ledd-17-punkt-1-ledd-1">avhandlingen i godkjent format og i henhold til Universitetet i Innlandets retningslinjer i den form og det antall eksemplarer som er bestemt</article></article></li></ul></article> <article class="defaultP" margin-top="true">§ 14 tredje ledd andre strekpunkt skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-17-punkt-2"><article class="legalP" id="kapittel-1-ledd-17-punkt-2-ledd-1">kun ett av medlemmene er ansatt ved Universitetet i Innlandet</article></article></li></ul></article> <article class="defaultP" margin-top="true">§ 18-1 første ledd skal lyde:</article><article class="legalP" id="kapittel-1-ledd-18">Når avhandlingen er funnet verdig til å forsvares, skal ph.d.-kandidaten levere avhandlingen til ph.d.-utvalget i godkjent format og i henhold til Universitetet i Innlandets bestemmelser, jf. § 13-1.</article> <article class="defaultP" margin-top="true">§ 18-2 andre ledd skal lyde:</article><article class="legalP" id="kapittel-1-ledd-19">Det kan ikke legges restriksjoner på offentliggjøring av en doktorgradsavhandling med unntak av en på forhånd avtalt utsettelse av datoen for offentliggjøring. Slik utsettelse kan finne sted for at Universitetet i Innlandet og eventuelt ekstern part som helt eller delvis har finansiert ph.d.-utdanningen, skal kunne ta stilling til eventuell patentering. Ekstern part kan ikke stille krav om at hele eller deler av ph.d.-avhandlingen ikke skal kunne offentliggjøres, jf. § 11.</article> <article class="defaultP" margin-top="true">§ 18-2 tredje ledd skal lyde:</article><article class="legalP" id="kapittel-1-ledd-20">Ved offentliggjøring av avhandlingen skal kandidater følge gjeldende retningslinjer for kreditering av institusjoner. Dette gjelder også for andre arbeider og presentasjoner som holdes på bakgrunn av ph.d.-arbeidet. Hovedregelen er at Universitetet i Innlandet skal oppgis av ph.d.-kandidaten som adresse i en publikasjon dersom det er gitt et nødvendig og vesentlig bidrag til eller grunnlag for det publiserte arbeidet. Andre institusjoner kan oppgis som adresse dersom disse i hvert enkelt tilfelle tilfredsstiller kravet til medvirkning.</article> <article class="defaultP" margin-top="true">§ 21 andre ledd skal lyde:</article><article class="legalP" id="kapittel-1-ledd-21">Vitnemål utstedes av Universitetet i Innlandet. I vitnemålet skal det gis opplysninger om den faglige opplæringen kandidaten har deltatt i. Universitetet i Innlandet fastsetter hvilke ytterligere opplysninger som skal inngå i vitnemålet.</article> <article class="defaultP" margin-top="true">§ 22 første ledd skal lyde:</article><article class="legalP" id="kapittel-1-ledd-22">Universitetet i Innlandet skal utstede vedlegg til doktorgradsdiplomet i tråd med gjeldende retningslinjer for Diploma Supplement.</article> <article class="defaultP" margin-top="true">§ 23-1 første ledd skal lyde:</article><article class="legalP" id="kapittel-1-ledd-23">Avslag på søknad om opptak, vedtak om opphør av studierett og klage på søknad om godkjenning av elementer i opplæringsdelen kan påklages etter reglene i forvaltningsloven § 28 flg. Grunngitt klage sendes ph.d.-utvalget. Blir avslaget opprettholdt, sendes klagen til universitetets nemnd for studentsaker for endelig avgjørelse.</article> <article class="defaultP" margin-top="true">§ 24-1 første ledd skal lyde:</article><article class="legalP" id="kapittel-1-ledd-24">Universitetet i Innlandet kan lage avtaler med en eller flere norske eller utenlandske institusjoner om samarbeid i form av fellesgrader eller cotutelle-avtaler.</article> <article class="defaultP" margin-top="true">§ 24-2 andre ledd skal lyde:</article><article class="legalP" id="kapittel-1-ledd-25">Fellesgrader skal normalt bare inngås dersom det fra før er et etablert, stabilt faglig samarbeid mellom Universitetet i Innlandet og minst en av de andre konsortiedeltakerne. Styret vedtar nærmere retningslinjer for fellesgradssamarbeid, herunder mal for samarbeidsavtaler jf. første ledd.</article> <article class="defaultP" margin-top="true">§ 24-3 første ledd skal lyde:</article><article class="legalP" id="kapittel-1-ledd-26">Med cotutelle-avtaler menes felles veiledning av ph.d.-kandidat(er) og samarbeid om utdanning av ph.d.-kandidat(er) mellom Universitetet i Innlandet og annen institusjon i inn- eller utland. Cotutelle-avtalen inngås for hver enkelt kandidat og bør bygges på et stabilt, faglig institusjonelt samarbeid.</article> <article class="defaultP" margin-top="true">§ 24-4 første ledd skal lyde:</article><article class="legalP" id="kapittel-1-ledd-27">Ved avtaler om fellesgradssamarbeid og cotutelle kan rektor dispensere fra forskriften dersom det er nødvendig av hensyn til regelverket ved samarbeidende institusjon. Slike unntak skal fremstå som fullt forsvarlige ut fra de faglige kvalitetskravene som stilles til en tilsvarende ph.d.-grad ved Universitetet i Innlandet. Kvalifikasjonskrav for opptak, krav om at avhandlingen er offentlig tilgjengelig og krav om offentlig disputas med en habil bedømmelseskomité, kan ikke fravikes.</article></section><section class="section" data-name="kapII" id="kapittel-2" data-lovdata-URL="LTI/forskrift/2025-04-25-1014/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>