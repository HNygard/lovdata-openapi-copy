<!DOCTYPE html><html lang="nb"><head><title>Forskrift om endring i forskrift om jernbanevirksomhet, serviceanlegg, avgifter og fordeling av infrastrukturkapasitet mv. (jernbaneforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-03-26-542</dd><dt class="dokid">DokumentID</dt><dd class="dokid">LTI/forskrift/2025-03-26-542</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Bane-, plan- og miljøavdelingen</li></ul></dd><dt class="dateInForce">I kraft fra</dt><dd class="dateInForce">2025-03-26, 2026-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2021-06-30-2315</li></ul></dd><dt class="basedOn">Hjemmel</dt><dd class="basedOn"><ul><li>lov/1993-06-11-100/§4a</li><li>lov/1993-06-11-100/§5a</li><li>lov/1993-06-11-100/§6</li><li>lov/1993-06-11-100/§7</li><li>lov/1993-06-11-100/§8</li><li>lov/1993-06-11-100/§11</li><li>lov/1993-06-11-100/§11a</li><li>lov/1993-06-11-100/§13a</li><li>lov/1993-06-11-100/§15</li><li>lov/1993-06-11-100/§16</li><li>forskrift/1997-04-04-275</li><li>forskrift/2016-12-16-1590</li></ul></dd><dt class="dateOfPublication">Kunngjort</dt><dd class="dateOfPublication">2025-03-27 15:45</dd><dt class="journalNumber">Journalnummer</dt><dd class="journalNumber">2025-0319</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="titleShort">Korttittel</dt><dd class="titleShort">Endr. i jernbaneforskriften</dd><dt class="title">Tittel</dt><dd class="title">Forskrift om endring i forskrift om jernbanevirksomhet, serviceanlegg, avgifter og fordeling av infrastrukturkapasitet mv. (jernbaneforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 26. mars 2025 med hjemmel i lov 11. juni 1993 nr. 100 om anlegg og drift av jernbane, herunder sporvei, tunnelbane og forstadsbane m.m. (jernbaneloven) § 4a, § 5a, § 6, § 7, § 8, § 11, § 11a, § 13a, § 15 og § 16, jf. delegeringsvedtak 4. april 1997 nr. 275 og delegeringsvedtak 16. desember 2016 nr. 1590.</dd><dt class="refid">RefID</dt><dd class="refid">forskrift/2025-03-26-542</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om jernbanevirksomhet, serviceanlegg, avgifter og fordeling av infrastrukturkapasitet mv. (jernbaneforskriften)<ul class="tocSubUl"><li>I<ul class="tocSubUl"><li>§ 3-5a. Planlegging av vedlikeholdsarbeider og andre midlertidige kapasitetsbegrensninger</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-03-26-542" id="dokument"><h1>Forskrift om endring i forskrift om jernbanevirksomhet, serviceanlegg, avgifter og fordeling av infrastrukturkapasitet mv. (jernbaneforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2025-03-26-542/KAPITTEL_1"><h2 data-text-align="center">I</h2><article class="defaultP">I forskrift 30. juni 2021 nr. 2315 om jernbanevirksomhet, serviceanlegg, avgifter og fordeling av infrastrukturkapasitet mv. (jernbaneforskriften) gjøres følgende endringer:</article> <article class="defaultP" margin-top="true">Ny § 3-5a skal lyde:</article><article class="futureLegalArticle" data-name="§3-5a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-5a</span>. <span class="legalArticleTitle">Planlegging av vedlikeholdsarbeider og andre midlertidige kapasitetsbegrensninger</span></span><article class="legalP" id="kapittel-1-foreslåttparagraf-1-ledd-1">Infrastrukturforvalter skal sikre at vedlikeholdsarbeider og andre midlertidige kapasitetsbegrensninger planlegges på en måte som gir størst mulig samfunnsøkonomisk lønnsomhet og som begrenser negative virkninger for søkerne og brukere av jernbanetjenester. Infrastrukturforvalter skal ta hensyn til innspill fra søkere, særlig gjennom bruk av koordineringsmekanismen omhandlet i § 3-8 og samråd med berørte parter ved utarbeidelsen av netterklæringen etter § 5-1.</article></article> <article class="defaultP" margin-top="true">§ 3-8 første ledd skal lyde:</article><article class="numberedLegalP" data-numerator="1" id="kapittel-1-nummer-1">(1) Infrastrukturforvalter skal etablere en koordineringsmekanisme for å sikre samordning mellom infrastrukturforvalter, berørte jernbaneforetak og andre søkere. Innspillene fra berørte jernbaneforetak og andre søkere skal tas i betraktning, og det må gis en begrunnelse dersom de ikke tas til følge. Brukere av gods- og passasjertransport, samt nasjonale og lokale myndigheter, skal også inviteres til å delta i koordineringen. Markedsovervåkingsorganet skal inviteres, og kan delta som observatør.</article> <article class="defaultP" margin-top="true">§ 5-2 bokstav c punkt 1 skal lyde:</article><article class="legalP" id="kapittel-1-ledd-1">kjøretekniske planforutsetninger og prinsipper for utforming av ruteplanen, samt framgangsmåtene for inngivelse av søknader om kapasitet til infrastrukturforvalter, herunder krav til innholdet i søknaden, jf. § 8-2.</article> <article class="defaultP" margin-top="true">§ 5-2 bokstav c punkt 2 skal lyde:</article><article class="legalP" id="kapittel-1-ledd-2">kravene som stilles til søknadene og søkerne etter § 8-2 tredje ledd</article> <article class="defaultP" margin-top="true">§ 8-2 annet ledd skal lyde:</article><article class="numberedLegalP" data-numerator="2" id="kapittel-1-nummer-2">(2) Søknader om infrastrukturkapasitet for å utføre planlagt vedlikehold skal inngis under ruteplanleggingen. Infrastrukturforvalteren skal ved fordeling av infrastrukturkapasitet til nødvendig planlagt vedlikehold så langt det er mulig redusere innvirkningen overfor andre søkere, særlig gjennom involvering av søkere som angitt i § 3-5 fjerde ledd, § 3-5a og bruk av koordineringsmekanismen angitt i § 3-8.</article> <article class="defaultP" margin-top="true">§ 8-2 tredje ledd skal lyde:</article><article class="numberedLegalP" data-numerator="3" id="kapittel-1-nummer-3">(3) Infrastrukturforvalteren fastsetter i netterklæringen nærmere krav til søknadene etter første og annet ledd for å sikre at dens berettigede forventninger om framtidige inntekter og utnytting av infrastrukturen kan oppfylles. Kravene skal være rimelige, åpne og ikke innebære forskjellsbehandling. Infrastrukturforvalter kan kreve at søknadene inneholder dokumentasjon på at søker har en plan for å oppfylle planforutsetninger som angitt i netterklæringen. Planen må ta utgangspunkt i kjøretekniske forutsetninger for de aktuelle kjøretøyene, historisk, erfaringsmessig tidsbruk og andre forhold av betydning for etterlevelse av ruteplanen.</article> <article class="defaultP" margin-top="true">§ 8-2 fjerde ledd skal lyde:</article><article class="numberedLegalP" data-numerator="4" id="kapittel-1-nummer-4">(4) Krav til søkerne kan bare inneholde bestemmelser om en finansiell garanti som ikke kan overstige et hensiktsmessig nivå som skal stå i forhold til søkerens forventede virksomhetsnivå, og en forsikring med hensyn til evnen til å utarbeide bud på infrastrukturkapasitet som er i samsvar med reglene.</article> <article class="defaultP" margin-top="true">§ 8-2 nåværende fjerde og femte ledd blir femte og sjette ledd.</article> <article class="defaultP" margin-top="true">§ 8-6 annet ledd skal lyde:</article><article class="numberedLegalP" data-numerator="2" id="kapittel-1-nummer-5">(2) Infrastrukturforvalter kan prioritere visse togtjenester i forbindelse med ruteplan- og samordningsprosessen, men bare i de tilfeller som nevnt i § 8-8 og § 9-5.</article> <article class="defaultP" margin-top="true">§ 8-6 tredje ledd skal lyde:</article><article class="numberedLegalP" data-numerator="3" id="kapittel-1-nummer-6">(3) Infrastrukturforvalteren skal rådføre seg om utkastet til ruteplanen med alle som har søkt om infrastrukturkapasitet og gi dem en tidsfrist på minst en måned for å fremsette sine synspunkter. Tilsvarende gjelder også for andre som ønsker muligheten til å kommentere hvordan ruteplanen kan påvirke deres mulighet til å anskaffe jernbanetjenester i ruteplanperioden. Infrastrukturforvalter kan foreslå eventuelle justeringer i omsøkte ruteleier når dette kan begrunnes i kjøreplantekniske forutsetninger og prinsippene for ruteplanen slik de fremgår av netterklæringen.</article> <article class="defaultP" margin-top="true">§ 9-3 første ledd skal lyde:</article><article class="numberedLegalP" data-numerator="1" id="kapittel-1-nummer-7">(1) Dersom det etter samordning av søknadene om ruteleier og etter samråd med søkerne ikke er mulig å imøtekomme alle søknader om infrastrukturkapasitet til togtjenester i tilstrekkelig omfang, skal infrastrukturforvalteren umiddelbart erklære den berørte jernbaneinfrastrukturen som overbelastet. Det samme gjelder for jernbaneinfrastruktur der det kan forventes kapasitetsmangel i nær framtid.</article> <article class="defaultP" margin-top="true">§ 9-5 første og annet ledd skal lyde:</article><article class="numberedLegalP" data-numerator="1" id="kapittel-1-nummer-8">(1) Hvis avgifter i henhold til § 6-2 annet ledd ikke har blitt innkrevd eller ikke har gitt et tilfredsstillende resultat, og jernbaneinfrastrukturen er blitt erklært overbelastet, skal infrastrukturforvalter prioritere følgende tjenester ved fordeling av infrastrukturkapasitet i synkende rekkefølge:<ul class="defaultList"><li data-li-identifier="1." data-name="1."><article class="listArticle" id="kapittel-1-nummer-8-punkt-1"><article class="legalP" id="kapittel-1-nummer-8-punkt-1-ledd-1">tjenester som inngår i kontrakt med staten om offentlig tjenesteyting</article></article></li><li data-li-identifier="2." data-name="2."><article class="listArticle" id="kapittel-1-nummer-8-punkt-2"><article class="legalP" id="kapittel-1-nummer-8-punkt-2-ledd-1">nasjonal og internasjonal godstransport</article></article></li><li data-li-identifier="3." data-name="3."><article class="listArticle" id="kapittel-1-nummer-8-punkt-3"><article class="legalP" id="kapittel-1-nummer-8-punkt-3-ledd-1">bestemte typer trafikk på strekninger som nevnt i § 8-8 annet ledd</article></article></li><li data-li-identifier="4." data-name="4."><article class="listArticle" id="kapittel-1-nummer-8-punkt-4"><article class="legalP" id="kapittel-1-nummer-8-punkt-4-ledd-1">persontransport for øvrig.</article></article></li></ul></article><article class="numberedLegalP" data-numerator="2" id="kapittel-1-nummer-9">(2) Hvis det er søkt om flere ruteleier enn det er kapasitet til, skal infrastrukturforvalter tildele ruteleier etter en annen rekkefølge enn etter første ledd hvis transporttjenesten har vesentlig større betydning for samfunnet enn andre tjenester som derved utelukkes. Det skal også tas hensyn til virkningene av en slik utelukkelse i andre EØS-stater.</article></section><section class="section" data-name="kapII" id="kapittel-2" data-lovdata-URL="LTI/forskrift/2025-03-26-542/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks, med unntak av endringene i § 9-5 første ledd, som trer i kraft 1. januar 2026. Fram til sistnevnte dato skal § 9-5 første ledd lyde:</article><article class="numberedLegalP" data-numerator="1" id="kapittel-2-nummer-1">(1) Hvis avgifter i henhold til § 6-2 annet ledd ikke har blitt innkrevd eller ikke har gitt et tilfredsstillende resultat, og jernbaneinfrastrukturen er blitt erklært overbelastet, skal infrastrukturforvalter prioritere følgende tjenester ved fordeling av infrastrukturkapasitet, i synkende rekkefølge:<ul class="defaultList"><li data-li-identifier="1." data-name="1."><article class="listArticle" id="kapittel-2-nummer-1-punkt-1"><article class="legalP" id="kapittel-2-nummer-1-punkt-1-ledd-1">vedlikeholdsarbeider</article></article></li><li data-li-identifier="2." data-name="2."><article class="listArticle" id="kapittel-2-nummer-1-punkt-2"><article class="legalP" id="kapittel-2-nummer-1-punkt-2-ledd-1">tjenester som inngår i kontrakt med staten om offentlig tjenesteyting</article></article></li><li data-li-identifier="3." data-name="3."><article class="listArticle" id="kapittel-2-nummer-1-punkt-3"><article class="legalP" id="kapittel-2-nummer-1-punkt-3-ledd-1">nasjonal og internasjonal godstransport</article></article></li><li data-li-identifier="4." data-name="4."><article class="listArticle" id="kapittel-2-nummer-1-punkt-4"><article class="legalP" id="kapittel-2-nummer-1-punkt-4-ledd-1">bestemte typer trafikk på strekninger som nevnt i § 8-8 annet ledd</article></article></li><li data-li-identifier="5." data-name="5."><article class="listArticle" id="kapittel-2-nummer-1-punkt-5"><article class="legalP" id="kapittel-2-nummer-1-punkt-5-ledd-1">persontransport for øvrig.</article></article></li></ul></article></section></main></body></html>