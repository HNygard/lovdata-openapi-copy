<!DOCTYPE html><html lang="nb"><head><title>Forskrift om endring i forskrift om inn- og utførsel av varer (vareførselsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-03-28-564</dd><dt class="dokid">DokumentID</dt><dd class="dokid">LTI/forskrift/2025-03-28-564</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Tolletaten</li></ul></dd><dt class="dateInForce">I kraft fra</dt><dd class="dateInForce">2025-04-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2022-10-27-1901</li></ul></dd><dt class="basedOn">Hjemmel</dt><dd class="basedOn"><ul><li>lov/2022-03-11-9/§2-1</li><li>forskrift/2022-10-19-1761</li></ul></dd><dt class="dateOfPublication">Kunngjort</dt><dd class="dateOfPublication">2025-04-01 14:20</dd><dt class="journalNumber">Journalnummer</dt><dd class="journalNumber">2025-0332</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="titleShort">Korttittel</dt><dd class="titleShort">Endr. i vareførselsforskriften</dd><dt class="title">Tittel</dt><dd class="title">Forskrift om endring i forskrift om inn- og utførsel av varer (vareførselsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Tolletaten 28. mars 2025 med hjemmel i lov 11. mars 2022 nr. 9 om inn- og utførsel av varer (vareførselsloven) § 2-1, jf. delegeringsvedtak 19. oktober 2022 nr. 1761.</dd><dt class="refid">RefID</dt><dd class="refid">forskrift/2025-03-28-564</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om inn- og utførsel av varer (vareførselsforskriften)<ul class="tocSubUl"><li>I<ul class="tocSubUl"><li>§ 2-1-1. Forhåndsvarsel ved innførsel</li><li>§ 2-1-5. Opplysninger i forhåndsvarsel ved innførsel</li><li>§ 2-1-6. Endring av forhåndsvarsel ved innførsel</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-03-28-564" id="dokument"><h1>Forskrift om endring i forskrift om inn- og utførsel av varer (vareførselsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2025-03-28-564/KAPITTEL_1"><h2 data-text-align="center">I</h2><article class="defaultP">I forskrift 27. oktober 2022 nr. 1901 om inn- og utførsel av varer (vareførselsforskriften) gjøres følgende endringer:</article> <article class="defaultP" margin-top="true">§ 2-1-1 skal lyde:</article><article class="futureLegalArticle" data-name="§2-1-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-1-1</span>. <span class="legalArticleTitle">Forhåndsvarsel ved innførsel</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Avgivelse, anmodning om endring og kansellering, behandling og lagring av et forhåndsvarsel eller opplysningene i dette, samt utveksling av tilhørende opplysninger med tollmyndighetene skal skje gjennom importkontrollsystemet ICS2. For varer som transporteres med luftfartøy skal det i tillegg avgis et begrenset forhåndsvarsel før lasting av varene om bord i luftfartøyet i form av et minimumsdatasett. Et forhåndsvarsel kan gis ved at det avgis mer enn ett datasett.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) For varer som transporteres med motorvogn eller tog kan tollmyndighetene gi tillatelse til å avgi forhåndsvarsel i tollmyndighetenes elektroniske transitteringssystem (NCTS) i henhold til frister for tilkobling til ICS2 fastsatt i medhold av EØS-avtalens protokoll 10 kapittel IIa vedlegg 1, artikkel 1 nr. 2 annet ledd.</article></article> <article class="defaultP" margin-top="true">§ 2-1-4 annet ledd skal lyde:</article><article class="numberedLegalP" data-numerator="2" id="kapittel-1-nummer-1">(2) Ved innførsel av varer med luftfartøy skal minimumsdatasett som nevnt i § 2-1-1 første ledd andre punktum gis så snart som mulig og senest før varene lastes om bord i luftfartøyet. I tilfeller hvor det ikke er gitt et minimumsdatasett eller minimumsdatasettet ikke anses som fullstendig forhåndsvarsel skal fullstendig forhåndsvarsel gis så snart som mulig og innen følgende frister:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-1-punkt-1"><article class="legalP" id="kapittel-1-nummer-1-punkt-1-ledd-1">for flyginger på over 4 timer – minst 4 timer før ankomst til første lufthavn i tollområdet,</article></article></li><li data-li-identifier="b." data-name="b."><article class="listArticle" id="kapittel-1-nummer-1-punkt-2"><article class="legalP" id="kapittel-1-nummer-1-punkt-2-ledd-1">for flyginger på under 4 timer – senest ved avgang i utlandet.</article></article></li></ul></article> <article class="defaultP" margin-top="true">§ 2-1-5 skal lyde:</article><article class="futureLegalArticle" data-name="§2-1-5" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2-1-5</span>. <span class="legalArticleTitle">Opplysninger i forhåndsvarsel ved innførsel</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Forhåndsvarsel ved innførsel skal inneholde de opplysninger som er fastsatt i vedlegg 2.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Hvis tollmyndighetene finner det nødvendig, kan det kreves ytterligere informasjon ved avgivelse av forhåndsvarsel. Tollmyndighetene kan kreve at det foretas en screening av varen i henhold til EØS-avtalen vedlegg XIII del I punkt VI artikkel 66h og 66hf og at opplysningene fra denne screeningen fremlegges.</article></article> <article class="defaultP" margin-top="true">§ 2-1-6 skal lyde:</article><article class="futureLegalArticle" data-name="§2-1-6" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 2-1-6</span>. <span class="legalArticleTitle">Endring av forhåndsvarsel ved innførsel</span></span><article class="legalP" id="kapittel-1-foreslåttparagraf-3-ledd-1">Enhver kan, gjennom elektronisk system nevnt i § 2-1-1, anmode om endring eller kansellering av de opplysningene i et forhåndsvarsel som vedkommende selv har avgitt.</article></article> <article class="defaultP" margin-top="true">Tittel til vedlegg 1 til forskriften skal hete: «Vedlegg 1. Opplysninger som skal gis ved forhåndsvarsel ved utførsel»</article> <article class="defaultP" margin-top="true">Tittel til vedlegg 2 til forskriften skal hete «Vedlegg 2. Opplysninger som skal gis ved forhåndsvarsel ved innførsel»</article></section><section class="section" data-name="kapII" id="kapittel-2" data-lovdata-URL="LTI/forskrift/2025-03-28-564/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. april 2025.</article></section></main></body></html>