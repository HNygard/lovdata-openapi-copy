<!DOCTYPE html><html lang="nb"><head><title>Lov om endringer i straffeloven og legemiddelloven mv. (befatning med mindre mengder narkotika til egen bruk)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2025-06-20-83</dd><dt class="dokid">DokumentID</dt><dd class="dokid">LTI/lov/2025-06-20-83</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1981-05-22-25</li><li>lov/1992-12-04-132</li><li>lov/1995-08-04-53</li><li>lov/2002-06-14-20</li><li>lov/2005-05-20-28</li><li>lov/2011-06-24-30</li></ul></dd><dt class="legalArea">Rettsområde</dt><dd class="legalArea"><ul><li>Forvaltnings- og kommunalrett &gt; Politi</li> <li>HMS og beredskaps- og sikkerhetsrett &gt; Beredskap</li> <li>HMS og beredskaps- og sikkerhetsrett &gt; Helse, miljø og sikkerhet</li> <li>HMS og beredskaps- og sikkerhetsrett &gt; Redningsetater</li> <li>HMS og beredskaps- og sikkerhetsrett &gt; Samfunnssikkerhet</li> <li>Helse- og omsorgsrett &gt; Kommunehelsetjeneste</li> <li>Helse- og omsorgsrett &gt; Legemidler. Apotek</li> <li>Sivil- og straffeprosess &gt; Straffeprosess/straffeprosessloven</li> <li>Strafferett</li></ul></dd><dt class="dateOfPublication">Kunngjort</dt><dd class="dateOfPublication">2025-06-20 12:45</dd><dt class="journalNumber">Journalnummer</dt><dd class="journalNumber">2025-0644</dd><dt class="titleShort">Korttittel</dt><dd class="titleShort">Endringslov til straffeloven og legemiddelloven mv.</dd><dt class="title">Tittel</dt><dd class="title">Lov om endringer i straffeloven og legemiddelloven mv. (befatning med mindre mengder narkotika til egen bruk)</dd><dt class="miscInformation">Annet om dokumentet</dt><dd class="miscInformation">Prop. 112 L (2024–2025), Innst. 518 L (2024–2025), Lovvedtak 118 (2024–2025). Stortingets første og andre gangs behandling hhv. 10. og 13. juni 2025. Fremmet av Justis- og beredskapsdepartementet.</dd><dt class="refid">RefID</dt><dd class="refid">lov/2025-06-20-83</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i straffeloven og legemiddelloven mv. (befatning med mindre mengder narkotika til egen bruk)<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li><li>VII</li></ul></li></ul></dd></dl></header><main class="documentBody" data-lovdata-URL="LTI/lov/2025-06-20-83" id="dokument"><h1>Lov om endringer i straffeloven og legemiddelloven mv. (befatning med mindre mengder narkotika til egen bruk)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 22. mai 1981 nr. 25 om rettergangsmåten i straffesaker (Straffeprosessloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 4. desember 1992 nr. 132 om legemidler m.v. (legemiddelloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 4. august 1995 nr. 53 om politiet (politiloven).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 14. juni 2002 nr. 20 om vern mot brann, eksplosjon og ulykker med farlig stoff og om brannvesenets redningsoppgaver (brann- og eksplosjonsvernloven).</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 20. mai 2005 nr. 28 om straff (straffeloven).</article></article></li><li data-li-identifier="6" data-name="6"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov 24. juni 2011 nr. 30 om kommunale helse- og omsorgstjenester m.m. (helse- og omsorgstjenesteloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2025-06-20-83/KAPITTEL_1"><h2 data-text-align="center">I</h2><article class="document-change" data-document="lov/1981-05-22-25" id="kapittel-1-dokumentendring-1"><article class="change" data-change-part="lov/1981-05-22-25/§171/ledd/2" id="kapittel-1-dokumentendring-1-endring-1"><article class="defaultP">I lov 22. mai 1981 nr. 25 om rettergangsmåten i straffesaker skal § 171 andre ledd lyde:</article><article class="legalP" id="kapittel-1-dokumentendring-1-endring-1-ledd-1">Det samme gjelder den som med skjellig grunn mistenkes for overtredelse av straffeloven § 323 eller legemiddelloven § 31 annet ledd, jf. § 24 første ledd.</article></article></article></section><section class="section" data-name="kapII" id="kapittel-2" data-lovdata-URL="LTI/lov/2025-06-20-83/KAPITTEL_2"><h2 data-text-align="center">II</h2><article class="document-change" data-document="lov/1992-12-04-132" id="kapittel-2-dokumentendring-1"><article class="defaultP">I lov 4. desember 1992 nr. 132 om legemidler m.v. gjøres følgende endringer:</article> <article class="change" data-change-part="lov/1992-12-04-132/§24/ledd/1" id="kapittel-2-dokumentendring-1-endring-1"><article class="defaultP">§ 24 første ledd skal lyde:</article><article class="legalP" id="kapittel-2-dokumentendring-1-endring-1-ledd-1">Det er forbudt uten lovlig adkomst å erverve, oppbevare eller bruke narkotika og å skaffe seg adgang til å få kjøpt slike varer under falske opplysninger, f.eks. om navn, bosted, sykdom eller sykdomstegn.</article></article> <article class="change" data-change-part="lov/1992-12-04-132/kapX" id="kapittel-2-dokumentendring-1-endring-2"><article class="defaultP">Kapittel X overskriften skal lyde:</article><span class="futuretitle" id="kapittel-2-dokumentendring-1-endring-2-foreslåttittel-1">Kap. X. Straff, inndragning og bevissikring.</span></article> <article class="change" data-add-new-part="lov/1992-12-04-132/§31/ledd/3" data-change-part="lov/1992-12-04-132/§31/ledd/2" id="kapittel-2-dokumentendring-1-endring-3"><article class="defaultP">§ 31 andre og tredje ledd skal lyde:</article><article class="legalP" id="kapittel-2-dokumentendring-1-endring-3-ledd-1">Erverv og oppbevaring av en mindre mengde narkotika til egen bruk og bruk av narkotika straffes med bot eller fengsel inntil 6 måneder. Kongen kan gi forskrift om at erverv og oppbevaring av særlig farlige stoffer straffes etter straffeloven § 231.</article><article class="legalP" id="kapittel-2-dokumentendring-1-endring-3-ledd-2">Erverv, besittelse og bruk av dopingmidler straffes med bøter eller fengsel inntil 6 måneder, eller begge deler.</article></article> <article class="change" data-move-part="lov/1992-12-04-132/§31/ledd/3;;lov/1992-12-04-132/§31/ledd/4 lov/1992-12-04-132/§31/ledd/4;;lov/1992-12-04-132/§31/ledd/5" id="kapittel-2-dokumentendring-1-endring-4"><article class="defaultP">Nåværende tredje og fjerde ledd blir fjerde og nytt femte ledd.</article></article> <article class="change" data-add-new-part="lov/1992-12-04-132/§31a" id="kapittel-2-dokumentendring-1-endring-5"><article class="defaultP">Ny § 31 a skal lyde:</article><article class="futureLegalArticle" data-name="§31a" id="kapittel-2-dokumentendring-1-endring-5-foreslåttparagraf-1"><span class="futureLegalArticleHeader"><span class="legalArticleValue">§ 31 a</span>.</span><article class="legalP" id="kapittel-2-dokumentendring-1-endring-5-foreslåttparagraf-1-ledd-1">Kongen kan bestemme at bøteleggelse på stedet eller i ettertid for lovbrudd av nærmere angitt art kan skje ved forenklet forelegg etter faste bøtesatser. I slikt forelegg kan straffebudet og det straffbare forhold betegnes ved stikkord eller på liknende måte.</article><article class="legalP" id="kapittel-2-dokumentendring-1-endring-5-foreslåttparagraf-1-ledd-2">Forelegget kan omfatte inndragning i tillegg til bot.</article><article class="legalP" id="kapittel-2-dokumentendring-1-endring-5-foreslåttparagraf-1-ledd-3">Forelegg utskrevet på stedet faller bort dersom det ikke straks vedtas. For forelegg utskrevet i ettertid gjelder straffeprosessloven § 256 nr. 5 tilsvarende. Slikt forelegg faller bort dersom det ikke vedtas innen fristen. Kongen kan gi nærmere regler om framgangsmåten når forelegget utskrives i ettertid.</article><article class="legalP" id="kapittel-2-dokumentendring-1-endring-5-foreslåttparagraf-1-ledd-4">Påtalemyndigheten kan til gunst for siktede oppheve vedtatt forelegg.</article><article class="legalP" id="kapittel-2-dokumentendring-1-endring-5-foreslåttparagraf-1-ledd-5">Polititjenesteperson som ellers ikke har foreleggsmyndighet, kan gis myndighet til å utferdige forenklet forelegg.</article><article class="legalP" id="kapittel-2-dokumentendring-1-endring-5-foreslåttparagraf-1-ledd-6">Kongen gir nærmere regler om bruk av forenklet forelegg og fastsetter bøtesatser og subsidiær fengselsstraff for de forskjellige lovbrudd som ordningen skal omfatte.</article></article></article> <article class="change" data-add-new-part="lov/1992-12-04-132/§33" id="kapittel-2-dokumentendring-1-endring-6"><article class="defaultP">Ny § 33 skal lyde:</article><article class="futureLegalArticle" data-name="§33" id="kapittel-2-dokumentendring-1-endring-6-foreslåttparagraf-1"><span class="futureLegalArticleHeader"><span class="legalArticleValue">§ 33</span>.</span><article class="legalP" id="kapittel-2-dokumentendring-1-endring-6-foreslåttparagraf-1-ledd-1">Den som med skjellig grunn mistenkes for overtredelse av § 31 andre ledd, jf. § 24 første ledd, kan av polititjenesteperson undersøkes for tegn og symptomer på bruk av narkotika, dersom undersøkelsen antas å være av betydning for opplysningen av saken og ikke fremstår som et uforholdsmessig inngrep.</article><article class="legalP" id="kapittel-2-dokumentendring-1-endring-6-foreslåttparagraf-1-ledd-2">Den som med skjellig grunn mistenkes for overtredelse av § 31 andre ledd, jf. § 24 første ledd, kan etter kjennelse fra retten testes for bruk av narkotika, blant annet ved innhenting av spyttprøve, urinprøve eller blodprøve, dersom undersøkelsen antas å være av vesentlig betydning for opplysningen av saken og ikke fremstår som et uforholdsmessig inngrep.</article><article class="legalP" id="kapittel-2-dokumentendring-1-endring-6-foreslåttparagraf-1-ledd-3">Dersom formålet med undersøkelsen ellers kunne forspilles, kan ordre fra påtalemyndigheten tre i stedet for kjennelse av retten. Ordren skal være skriftlig og grunngitt. Er det fare ved opphold, kan beslutningen gis muntlig, men den skal da snarest mulig nedtegnes.</article><article class="legalP" id="kapittel-2-dokumentendring-1-endring-6-foreslåttparagraf-1-ledd-4">Reglene i straffeprosessloven § 157 femte ledd gjelder tilsvarende for undersøkelser etter denne paragrafen.</article></article></article></article></section><section class="section" data-name="kapIII" id="kapittel-3" data-lovdata-URL="LTI/lov/2025-06-20-83/KAPITTEL_3"><h2 data-text-align="center">III</h2><article class="document-change" data-document="lov/1995-08-04-53" id="kapittel-3-dokumentendring-1"><article class="change" data-add-new-part="lov/1995-08-04-53/§9a" id="kapittel-3-dokumentendring-1-endring-1"><article class="defaultP">I lov 4. august 1995 nr. 53 om politiet skal ny § 9 a lyde:</article><article class="futureLegalArticle" data-name="§9a" id="kapittel-3-dokumentendring-1-endring-1-foreslåttparagraf-1"><span class="futureLegalArticleHeader"><span class="legalArticleValue">§ 9 a</span>. <span class="legalArticleTitle">Henvisning til rådgivende enhet for russaker</span></span><article class="legalP" id="kapittel-3-dokumentendring-1-endring-1-foreslåttparagraf-1-ledd-1">Politiet kan henvise en person til frivillig oppmøte hos kommunal rådgivende enhet for russaker når det er grunn til å tro at personen har brukt narkotika eller ervervet eller oppbevart en mindre mengde narkotika til egen bruk.</article><article class="legalP" id="kapittel-3-dokumentendring-1-endring-1-foreslåttparagraf-1-ledd-2">Henvisning etter første ledd skal være skriftlig og begrunnet. Før henvisningen skal personen, og verger for personer under 18 år, gis anledning til å uttale seg. Reglene om underretning i forvaltningsloven § 27 første ledd gjelder tilsvarende.</article></article></article></article></section><section class="section" data-name="kapIV" id="kapittel-4" data-lovdata-URL="LTI/lov/2025-06-20-83/KAPITTEL_4"><h2 data-text-align="center">IV</h2><article class="document-change" data-document="lov/2002-06-14-20" id="kapittel-4-dokumentendring-1"><article class="change" data-change-part="lov/2002-06-14-20/§17a/ledd/4/setning/1" id="kapittel-4-dokumentendring-1-endring-1"><article class="defaultP">I lov 14. juni 2002 nr. 20 om vern mot brann, eksplosjon og ulykker med farlig stoff og om brannvesenets redningsoppgaver skal § 17 a fjerde ledd første punktum lyde:</article><article class="legalP" id="kapittel-4-dokumentendring-1-endring-1-ledd-1">Overtredelse av første ledd andre punktum straffes etter legemiddelloven § 31 tredje ledd.</article></article></article></section><section class="section" data-name="kapV" id="kapittel-5" data-lovdata-URL="LTI/lov/2025-06-20-83/KAPITTEL_5"><h2 data-text-align="center">V</h2><article class="document-change" data-document="lov/2005-05-20-28" id="kapittel-5-dokumentendring-1"><article class="defaultP">I lov 20. mai 2005 nr. 28 om straff gjøres følgende endringer:</article> <article class="change" data-change-part="lov/2005-05-20-28/§37/ledd/1/bokstav/j" id="kapittel-5-dokumentendring-1-endring-1"><article class="defaultP">§ 37 første ledd bokstav j skal lyde:<ul class="defaultList"><li data-li-identifier="j." data-name="j."><article class="listArticle" id="kapittel-5-dokumentendring-1-endring-1-punkt-1"><article class="legalP" id="kapittel-5-dokumentendring-1-endring-1-punkt-1-ledd-1">møte inntil tre ganger hos rådgivende enhet for russaker etter innkalling i løpet av en periode på inntil tre måneder, forutsatt at domfellelsen gjelder bruk, erverv eller oppbevaring av narkotika til domfeltes egen bruk etter § 231 eller legemiddelloven § 31 annet ledd, jf. § 24 første ledd, eller</article></article></li></ul></article></article> <article class="change" data-change-part="lov/2005-05-20-28/§53/ledd/4/setning/2" id="kapittel-5-dokumentendring-1-endring-2"><article class="defaultP">§ 53 fjerde ledd andre punktum skal lyde:</article><article class="legalP" id="kapittel-5-dokumentendring-1-endring-2-ledd-1">Det samme gjelder når en lovbryter har brukt, ervervet eller oppbevart narkotika til egen bruk etter § 231 eller legemiddelloven § 31 annet ledd, jf. § 24 første ledd.</article></article> <article class="change" data-add-new-part="lov/2005-05-20-28/§231" data-change-part="lov/2005-05-20-28/§231" id="kapittel-5-dokumentendring-1-endring-3"><article class="defaultP">§ 231 nytt tredje ledd skal lyde:</article><article class="legalP" id="kapittel-5-dokumentendring-1-endring-3-ledd-1">Erverv og oppbevaring av en mindre mengde narkotika til egen bruk straffes etter legemiddelloven § 31 annet ledd, jf. § 24 første ledd.</article></article></article></section><section class="section" data-name="kapVI" id="kapittel-6" data-lovdata-URL="LTI/lov/2025-06-20-83/KAPITTEL_6"><h2 data-text-align="center">VI</h2><article class="document-change" data-document="lov/2011-06-24-30" id="kapittel-6-dokumentendring-1"><article class="change" data-add-new-part="lov/2011-06-24-30/§3-9c/ledd/1/setning/3" id="kapittel-6-dokumentendring-1-endring-1"><article class="defaultP">I lov 24. juni 2011 nr. 30 om kommunale helse- og omsorgstjenester m.m. skal § 3-9 c første ledd nytt tredje punktum lyde:</article><article class="legalP" id="kapittel-6-dokumentendring-1-endring-1-ledd-1">Enheten skal også ha ansvar for å møte personer som er henvist til enheten etter politiloven § 9 a.</article></article></article></section><section class="section" data-name="kapVII" id="kapittel-7" data-lovdata-URL="LTI/lov/2025-06-20-83/KAPITTEL_7"><h2 data-text-align="center">VII</h2><article class="legalP" id="kapittel-7-ledd-1">Loven gjelder fra den tiden Kongen bestemmer. Kongen kan sette i kraft de enkelte bestemmelsene til forskjellig tid.</article></section></main></body></html>