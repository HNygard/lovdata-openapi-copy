<!DOCTYPE html><html lang="nb"><head><title>Lov om endringer i arbeidsmiljøloven mv. (Arbeidstilsynets virkemidler)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2025-06-20-34</dd><dt class="dokid">DokumentID</dt><dd class="dokid">LTI/lov/2025-06-20-34</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1993-06-04-58</li><li>lov/2005-06-17-62</li><li>lov/2008-05-15-35</li><li>lov/2016-06-17-73</li></ul></dd><dt class="legalArea">Rettsområde</dt><dd class="legalArea"><ul><li>Arbeidsrett &gt; Arbeidsforhold. Sysselsetting</li> <li>Arbeidsrett &gt; Tariffavtaler</li> <li>Arbeidsrett &gt; Ansettelse. Avskjed. Oppsigelse</li> <li>Arbeidsrett &gt; Arbeidsmiljø</li> <li>Arbeidsrett &gt; Arbeidstvister</li> <li>Arbeidsrett &gt; Likestilling og diskriminering</li> <li>Arbeidsrett &gt; Offentlige tjenestemenn</li> <li>HMS og beredskaps- og sikkerhetsrett &gt; Helse, miljø og sikkerhet</li> <li>Utlendingsrett</li> <li>Anskaffelser, avtaler, bygg og entrepriser &gt; Anskaffelser</li> <li>Forvaltnings- og kommunalrett &gt; Offentlig forvaltning</li></ul></dd><dt class="dateOfPublication">Kunngjort</dt><dd class="dateOfPublication">2025-06-20 12:45</dd><dt class="journalNumber">Journalnummer</dt><dd class="journalNumber">2025-0547</dd><dt class="titleShort">Korttittel</dt><dd class="titleShort">Endringslov til arbeidsmiljøloven mv.</dd><dt class="title">Tittel</dt><dd class="title">Lov om endringer i arbeidsmiljøloven mv. (Arbeidstilsynets virkemidler)</dd><dt class="miscInformation">Annet om dokumentet</dt><dd class="miscInformation">Prop. 80 L (2024–2025), Innst. 334 L (2024–2025), Lovvedtak 74 (2024–2025). Stortingets første og andre gangs behandling hhv. 27. mai og 2. juni 2025. Fremmet av Arbeids- og inkluderingsdepartementet.</dd><dt class="refid">RefID</dt><dd class="refid">lov/2025-06-20-34</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i arbeidsmiljøloven mv. (Arbeidstilsynets virkemidler)<ul class="tocSubUl"><li>I</li><li>II</li><li>III</li><li>IV</li><li>V</li></ul></li></ul></dd></dl></header><main class="documentBody" data-lovdata-URL="LTI/lov/2025-06-20-34" id="dokument"><h1>Lov om endringer i arbeidsmiljøloven mv. (Arbeidstilsynets virkemidler)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 4. juni 1993 nr. 58 om allmenngjøring av tariffavtaler m.v. (allmenngjøringsloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 15. mai 2008 nr. 35 om utlendingers adgang til riket og deres opphold her (utlendingsloven).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 17. juni 2016 nr. 73 om offentlige anskaffelser (anskaffelsesloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2025-06-20-34/KAPITTEL_1"><h2 data-text-align="center">I</h2><article class="document-change" data-document="lov/2005-06-17-62" id="kapittel-1-dokumentendring-1"><article class="defaultP">I lov 17. juni 2005 nr. 62 om arbeidsmiljø, arbeidstid og stillingsvern mv. gjøres følgende endringer:</article> <article class="change" data-add-new-part="lov/2005-06-17-62/§18-4/ledd/1/setning/5" id="kapittel-1-dokumentendring-1-endring-1"><article class="defaultP">§ 18-4 første ledd nytt femte punktum skal lyde:</article><article class="legalP" id="kapittel-1-dokumentendring-1-endring-1-ledd-1">Dersom Arbeidstilsynet ikke gis adgang til sted som nevnt i første punktum, kan Arbeidstilsynet selv iverksette nødvendige tiltak for å skaffe seg adgang.</article></article> <article class="change" data-add-new-part="lov/2005-06-17-62/§18-5/ledd/3 lov/2005-06-17-62/§18-5/ledd/4" id="kapittel-1-dokumentendring-1-endring-2"><article class="defaultP">§ 18-5 nytt tredje og fjerde ledd skal lyde:</article><article class="numberedLegalP" data-numerator="3" id="kapittel-1-dokumentendring-1-endring-2-nummer-1">(3) Opplysninger som nevnt i første ledd kan, når særlige forhold gjør det nødvendig, også kreves utlevert fra en annen virksomhet enn den et tilsyn er rettet mot. Arbeidstilsynet kan bare kreve opplysninger fra en slik annen virksomhet når det anses forholdsmessig. I forholdsmessighetsvurderingen skal det blant annet legges vekt på:<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-2-nummer-1-punkt-1"><article class="legalP" id="kapittel-1-dokumentendring-1-endring-2-nummer-1-punkt-1-ledd-1">om det er mistanke om lovbrudd, og hvor alvorlige lovbruddene er,</article></article></li><li data-li-identifier="b." data-name="b."><article class="listArticle" id="kapittel-1-dokumentendring-1-endring-2-nummer-1-punkt-2"><article class="legalP" id="kapittel-1-dokumentendring-1-endring-2-nummer-1-punkt-2-ledd-1">hvor sensitive de etterspurte opplysningene er, og</article></article></li><li data-li-identifier="c." data-name="c."><article class="listArticle" id="kapittel-1-dokumentendring-1-endring-2-nummer-1-punkt-3"><article class="legalP" id="kapittel-1-dokumentendring-1-endring-2-nummer-1-punkt-3-ledd-1">arbeidsbyrden for virksomheten som skal utlevere opplysningene.</article></article></li></ul></article><article class="numberedLegalP" data-numerator="4" id="kapittel-1-dokumentendring-1-endring-2-nummer-2">(4) Arbeidstilsynets rett til å kreve opplysninger etter tredje ledd omfatter ikke særlige kategorier av personopplysninger etter personvernforordningen artikkel 9. Forvaltningslovens regler om enkeltvedtak gjelder ikke for pålegg om opplysninger etter tredje ledd.</article></article> <article class="change" data-change-part="lov/2005-06-17-62/§18-6/ledd/1/setning/1" id="kapittel-1-dokumentendring-1-endring-3"><article class="defaultP">§ 18-6 første ledd første punktum skal lyde:</article><article class="numberedLegalP" data-numerator="1" id="kapittel-1-dokumentendring-1-endring-3-nummer-1">(1) Arbeidstilsynet gir de pålegg og treffer de enkeltvedtak ellers som er nødvendig for gjennomføringen av bestemmelsene i og i medhold av § 1-7, kapittel 2, § 2 A-6, kapittel 3 til kapittel 11, samt § 14-1 b andre ledd, §§ 14-5 til 14-8, § 14-12 første, andre, femte og sjette ledd, § 14-12 a første ledd, § 14-12 b første ledd, § 14-13 a, § 14-14 a, § 14-15 andre og sjette ledd og §§ 15-2, 15-15, 18-4, 18-5 og 18-8.</article></article> <article class="change" data-change-part="lov/2005-06-17-62/§18-10/ledd/1/setning/1" id="kapittel-1-dokumentendring-1-endring-4"><article class="defaultP">§ 18-10 første ledd første punktum skal lyde:</article><article class="numberedLegalP" data-numerator="1" id="kapittel-1-dokumentendring-1-endring-4-nummer-1">(1) Arbeidstilsynet kan ilegge en virksomhet overtredelsesgebyr dersom noen som har handlet på vegne av virksomheten uaktsomt eller forsettlig har overtrådt bestemmelser som nevnt i § 18-6 første ledd.</article></article> <article class="change" data-add-new-part="lov/2005-06-17-62/§18-10/ledd/3/setning/5 lov/2005-06-17-62/§18-10/ledd/3/setning/6 lov/2005-06-17-62/§18-10/ledd/3/setning/7" id="kapittel-1-dokumentendring-1-endring-5"><article class="defaultP">§ 18-10 tredje ledd nytt femte til sjuende punktum skal lyde:</article><article class="legalP" id="kapittel-1-dokumentendring-1-endring-5-ledd-1">Overtredelsesgebyr kan ilegges på stedet ved klart konstaterbare overtredelser. Andre ledd gjelder ikke ved slik ileggelse av overtredelsesgebyr. Forhåndsvarsel etter forvaltningsloven § 16 kan unnlates når overtredelsesgebyr ilegges på stedet.</article></article> <article class="change" data-change-part="lov/2005-06-17-62/§18-10/ledd/4/setning/1" id="kapittel-1-dokumentendring-1-endring-6"><article class="defaultP">§ 18-10 fjerde ledd første punktum skal lyde:</article><article class="numberedLegalP" data-numerator="4" id="kapittel-1-dokumentendring-1-endring-6-nummer-1">(4) Adgangen til å ilegge overtredelsesgebyr foreldes fem år etter at overtredelsen er opphørt.</article></article> <article class="change" data-add-new-part="lov/2005-06-17-62/§18-10a" id="kapittel-1-dokumentendring-1-endring-7"><article class="defaultP">Ny § 18-10 a skal lyde:</article><article class="futureLegalArticle" data-name="§18-10a" id="kapittel-1-dokumentendring-1-endring-7-foreslåttparagraf-1"><span class="futureLegalArticleHeader"><span class="legalArticleValue">§ 18-10 a</span>. <span class="legalArticleTitle">Overtredelsesgebyr til fysiske personer</span></span><article class="numberedLegalP" data-numerator="1" id="kapittel-1-dokumentendring-1-endring-7-foreslåttparagraf-1-nummer-1">(1) Arbeidstilsynet kan ilegge overtredelsesgebyr til den som i arbeidsgivers sted leder virksomheten, hvis vedkommende forsettlig eller grovt uaktsomt overtrer bestemmelser som nevnt i § 18-6 første ledd. Overtredelsesgebyret tilfaller statskassen, og kan utgjøre inntil 25 ganger grunnbeløpet i folketrygden.</article><article class="numberedLegalP" data-numerator="2" id="kapittel-1-dokumentendring-1-endring-7-foreslåttparagraf-1-nummer-2">(2) Ved vurderingen av om det skal ilegges overtredelsesgebyr etter første ledd, og ved utmålingen, skal Arbeidstilsynet blant annet legge vekt på:<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-7-foreslåttparagraf-1-nummer-2-punkt-1"><article class="legalP" id="kapittel-1-dokumentendring-1-endring-7-foreslåttparagraf-1-nummer-2-punkt-1-ledd-1">overtredelsens omfang og virkninger,</article></article></li><li data-li-identifier="b." data-name="b."><article class="listArticle" id="kapittel-1-dokumentendring-1-endring-7-foreslåttparagraf-1-nummer-2-punkt-2"><article class="legalP" id="kapittel-1-dokumentendring-1-endring-7-foreslåttparagraf-1-nummer-2-punkt-2-ledd-1">fordeler som er eller kunne vært oppnådd ved lovbruddet,</article></article></li><li data-li-identifier="c." data-name="c."><article class="listArticle" id="kapittel-1-dokumentendring-1-endring-7-foreslåttparagraf-1-nummer-2-punkt-3"><article class="legalP" id="kapittel-1-dokumentendring-1-endring-7-foreslåttparagraf-1-nummer-2-punkt-3-ledd-1">overtrederens skyld og økonomiske evne, og</article></article></li><li data-li-identifier="d." data-name="d."><article class="listArticle" id="kapittel-1-dokumentendring-1-endring-7-foreslåttparagraf-1-nummer-2-punkt-4"><article class="legalP" id="kapittel-1-dokumentendring-1-endring-7-foreslåttparagraf-1-nummer-2-punkt-4-ledd-1">om det er rimelig grunn til å tro at overtrederen har innrettet, eller vil forsøke å innrette, virksomheten på en slik måte at et overtredelsesgebyr mot virksomheten ikke vil ha tilstrekkelig effekt.</article></article></li></ul></article><article class="numberedLegalP" data-numerator="3" id="kapittel-1-dokumentendring-1-endring-7-foreslåttparagraf-1-nummer-3">(3) Ved ileggelse av overtredelsesgebyr etter første ledd gjelder § 18-10 tredje og fjerde ledd tilsvarende.</article></article></article> <article class="change" data-add-new-part="lov/2005-06-17-62/§18-12" id="kapittel-1-dokumentendring-1-endring-8"><article class="defaultP">Ny § 18-12 skal lyde:</article><article class="futureLegalArticle" data-name="§18-12" id="kapittel-1-dokumentendring-1-endring-8-foreslåttparagraf-1"><span class="futureLegalArticleHeader"><span class="legalArticleValue">§ 18-12</span>. <span class="legalArticleTitle">Politiets bistandsplikt</span></span><article class="legalP" id="kapittel-1-dokumentendring-1-endring-8-foreslåttparagraf-1-ledd-1">Når det er nødvendig, kan Arbeidstilsynet kreve at politiet bistår ved gjennomføring av tilsyn og fullbyrdelse av vedtak gitt i medhold av kapittel 18. Politiet kan anvende makt i den utstrekning det er nødvendig og forsvarlig.</article></article></article> <article class="change" data-add-new-part="lov/2005-06-17-62/§18-13" id="kapittel-1-dokumentendring-1-endring-9"><article class="defaultP">Ny § 18-13 skal lyde:</article><article class="futureLegalArticle" data-name="§18-13" id="kapittel-1-dokumentendring-1-endring-9-foreslåttparagraf-1"><span class="futureLegalArticleHeader"><span class="legalArticleValue">§ 18-13</span>. <span class="legalArticleTitle">Bevissikring</span></span><article class="numberedLegalP" data-numerator="1" id="kapittel-1-dokumentendring-1-endring-9-foreslåttparagraf-1-nummer-1">(1) Arbeidstilsynet kan foreta bevissikring når det er sannsynlig at det foreligger overtredelse av bestemmelser som nevnt i § 18-6 første ledd, og bevissikring er nødvendig og ikke uforholdsmessig inngripende.</article><article class="numberedLegalP" data-numerator="2" id="kapittel-1-dokumentendring-1-endring-9-foreslåttparagraf-1-nummer-2">(2) Når vilkårene i første ledd er oppfylt, kan Arbeidstilsynet, etter beslutning fra tingretten, kreve:<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-9-foreslåttparagraf-1-nummer-2-punkt-1"><article class="legalP" id="kapittel-1-dokumentendring-1-endring-9-foreslåttparagraf-1-nummer-2-punkt-1-ledd-1">å få adgang til lokaler, eiendommer, transportmidler og andre oppbevaringssteder hvor det kan finnes bevis for overtredelse,</article></article></li><li data-li-identifier="b." data-name="b."><article class="listArticle" id="kapittel-1-dokumentendring-1-endring-9-foreslåttparagraf-1-nummer-2-punkt-2"><article class="legalP" id="kapittel-1-dokumentendring-1-endring-9-foreslåttparagraf-1-nummer-2-punkt-2-ledd-1">å få adgang til bolig dersom det er sannsynlig at bevis oppbevares der,</article></article></li><li data-li-identifier="c." data-name="c."><article class="listArticle" id="kapittel-1-dokumentendring-1-endring-9-foreslåttparagraf-1-nummer-2-punkt-3"><article class="legalP" id="kapittel-1-dokumentendring-1-endring-9-foreslåttparagraf-1-nummer-2-punkt-3-ledd-1">å ta med ting, herunder kopi av dokumenter og annen informasjon og elektronisk lagret informasjon, som kan ha betydning som bevis for nærmere undersøkelse, og</article></article></li><li data-li-identifier="d." data-name="d."><article class="listArticle" id="kapittel-1-dokumentendring-1-endring-9-foreslåttparagraf-1-nummer-2-punkt-4"><article class="legalP" id="kapittel-1-dokumentendring-1-endring-9-foreslåttparagraf-1-nummer-2-punkt-4-ledd-1">å forsegle arbeidssteder, forretningspapirer eller elektroniske lagringsmedier så lenge undersøkelsen varer og dette anses nødvendig.</article></article></li></ul><article class="legalP" id="kapittel-1-dokumentendring-1-endring-9-foreslåttparagraf-1-nummer-2-ledd-1">Originale dokumenter kan tas med etter første punktum bokstav c når originalen i seg selv antas å ha særskilt bevisverdi, bevisverdien vil reduseres ved kopiering, eller dokumentet antas å være et særlig sentralt bevis for lovovertredelse. Tas originaldokumenter med etter denne bestemmelsen, skal de kontrollerte få kopi av dokumentene, så fremt det kan skje uten skade eller fare for kontrollen.</article></article><article class="numberedLegalP" data-numerator="3" id="kapittel-1-dokumentendring-1-endring-9-foreslåttparagraf-1-nummer-3">(3) Begjæring om adgang til bevissikring fremsettes av Arbeidstilsynet for tingretten på det stedet hvor det mest praktisk kan skje.</article><article class="numberedLegalP" data-numerator="4" id="kapittel-1-dokumentendring-1-endring-9-foreslåttparagraf-1-nummer-4">(4) Retten treffer avgjørelse ved beslutning før bevissikring settes i verk. Rettens beslutning skal angi hvor bevissikring skal gjennomføres, og hvilken type overtredelse som antas å foreligge. Dersom det er fare for bevisforspillelse, kan beslutningen treffes uten at den som avgjørelsen rammer, gis adgang til å uttale seg. En anke over beslutning om bevissikring gir ikke utsatt iverksettelse.</article><article class="numberedLegalP" data-numerator="5" id="kapittel-1-dokumentendring-1-endring-9-foreslåttparagraf-1-nummer-5">(5) Straffeprosessloven § 200, § 201 første ledd, § 204, § 205 tredje ledd og §§ 207, 208, 209, 213, kapittel 26 samt forvaltningsloven § 15 andre og tredje ledd gjelder tilsvarende.</article><article class="numberedLegalP" data-numerator="6" id="kapittel-1-dokumentendring-1-endring-9-foreslåttparagraf-1-nummer-6">(6) Arbeidstilsynet kan be om bistand fra politiet til å iverksette en beslutning om bevissikring etter § 18-12. Ved bevissikring i bolig skal Arbeidstilsynet alltid ha bistand fra politiet.</article><article class="numberedLegalP" data-numerator="7" id="kapittel-1-dokumentendring-1-endring-9-foreslåttparagraf-1-nummer-7">(7) Dersom det ikke er tid til å avvente rettens beslutning, kan Arbeidstilsynet kreve at politiet avstenger områder der bevisene kan være, inntil rettens beslutning foreligger.</article><article class="numberedLegalP" data-numerator="8" id="kapittel-1-dokumentendring-1-endring-9-foreslåttparagraf-1-nummer-8">(8) Departementet kan gi forskrift om gjennomføring av bevissikring.</article></article></article></article></section><section class="section" data-name="kapII" id="kapittel-2" data-lovdata-URL="LTI/lov/2025-06-20-34/KAPITTEL_2"><h2 data-text-align="center">II</h2><article class="document-change" data-document="lov/1993-06-04-58" id="kapittel-2-dokumentendring-1"><article class="defaultP">I lov 4. juni 1993 nr. 58 om allmenngjøring av tariffavtaler m.v. gjøres følgende endringer:</article> <article class="change" data-change-part="lov/1993-06-04-58/§11/ledd/2/setning/3" id="kapittel-2-dokumentendring-1-endring-1"><article class="defaultP">§ 11 andre ledd tredje punktum skal lyde:</article><article class="legalP" id="kapittel-2-dokumentendring-1-endring-1-ledd-1">Arbeidsmiljøloven § 18-4, § 18-5, § 18-6 første, andre, sjette, syvende og åttende ledd samt §§ 18-7, 18-8, 18-10, 18-10 a, 18-12 og 18-13 får tilsvarende anvendelse ved tilsyn etter loven her.</article></article> <article class="change" data-change-part="lov/1993-06-04-58/§11/ledd/3" id="kapittel-2-dokumentendring-1-endring-2"><article class="defaultP">§ 11 tredje ledd skal lyde:</article><article class="legalP" id="kapittel-2-dokumentendring-1-endring-2-ledd-1">Opplysninger som er nødvendige for utøvelse av tilsynet, skal uten hinder av taushetsplikt også fremlegges når Statens vegvesen krever det, ved kontroll rettet mot virksomhet som driver transport på vei. Statens vegvesen kan uten hinder av taushetsplikt utlevere opplysninger innhentet på grunnlag av første punktum til Arbeidstilsynet til bruk i Arbeidstilsynets tilsyn etter denne paragrafen.</article></article></article></section><section class="section" data-name="kapIII" id="kapittel-3" data-lovdata-URL="LTI/lov/2025-06-20-34/KAPITTEL_3"><h2 data-text-align="center">III</h2><article class="document-change" data-document="lov/2008-05-15-35" id="kapittel-3-dokumentendring-1"><article class="defaultP">I lov 15. mai 2008 nr. 35 om utlendingers adgang til riket og deres opphold her gjøres følgende endringer:</article> <article class="change" data-repeal-part="lov/2008-05-15-35/§27/ledd/1/setning/3 lov/2008-05-15-35/§27/ledd/1/setning/4" id="kapittel-3-dokumentendring-1-endring-1"><article class="defaultP">§ 27 første ledd tredje og fjerde punktum oppheves.</article></article> <article class="change" data-change-part="lov/2008-05-15-35/§27/ledd/2/setning/2" id="kapittel-3-dokumentendring-1-endring-2"><article class="defaultP">§ 27 andre ledd andre punktum skal lyde:</article><article class="legalP" id="kapittel-3-dokumentendring-1-endring-2-ledd-1">Arbeidsmiljøloven § 18-4, § 18-5, § 18-6 første, annet, sjette, sjuende og åttende ledd samt §§ 18-7, 18-8, 18-10, 18-10 a, 18-12 og 18-13 får tilsvarende anvendelse ved tilsyn etter loven her.</article></article></article></section><section class="section" data-name="kapIV" id="kapittel-4" data-lovdata-URL="LTI/lov/2025-06-20-34/KAPITTEL_4"><h2 data-text-align="center">IV</h2><article class="document-change" data-document="lov/2016-06-17-73" id="kapittel-4-dokumentendring-1"><article class="defaultP">I lov 17. juni 2016 nr. 73 om offentlige anskaffelser gjøres følgende endringer:</article> <article class="change" data-change-part="lov/2016-06-17-73/§6/ledd/3/setning/3" id="kapittel-4-dokumentendring-1-endring-1"><article class="defaultP">§ 6 tredje ledd tredje punktum skal lyde:</article><article class="legalP" id="kapittel-4-dokumentendring-1-endring-1-ledd-1">Arbeidsmiljøloven § 18-4, § 18-5, § 18-6 første, annet, sjette, sjuende og åttende ledd samt §§ 18-7, 18-8, 18-10, 18-10 a, 18-12 og 18-13 får tilsvarende anvendelse.</article></article></article></section><section class="section" data-name="kapV" id="kapittel-5" data-lovdata-URL="LTI/lov/2025-06-20-34/KAPITTEL_5"><h2 data-text-align="center">V</h2><ul class="defaultList"><li data-li-identifier="1." data-name="1."><article class="listArticle" id="kapittel-5-punkt-1"><article class="legalP" id="kapittel-5-punkt-1-ledd-1">Loven gjelder fra den tiden Kongen bestemmer. Kongen kan sette i kraft de enkelte bestemmelsene til forskjellig tid.</article></article></li><li data-li-identifier="2." data-name="2."><article class="listArticle" id="kapittel-5-punkt-2"><article class="legalP" id="kapittel-5-punkt-2-ledd-1">Kongen kan gi overgangsbestemmelser.</article></article></li></ul></section></main></body></html>