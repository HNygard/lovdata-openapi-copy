<!DOCTYPE html><html lang="nb"><head><title>Forskrift om endring i yrkestransportforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-01-22-54</dd><dt class="dokid">DokumentID</dt><dd class="dokid">LTI/forskrift/2025-01-22-54</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Veg-, by- og trafikksikkerhetsavdelingen</li></ul></dd><dt class="dateInForce">I kraft fra</dt><dd class="dateInForce">2026-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-03-26-401</li></ul></dd><dt class="basedOn">Hjemmel</dt><dd class="basedOn"><ul><li>lov/2002-06-21-45/§5</li><li>lov/2002-06-21-45/§35</li></ul></dd><dt class="dateOfPublication">Kunngjort</dt><dd class="dateOfPublication">2025-01-22 14:45</dd><dt class="journalNumber">Journalnummer</dt><dd class="journalNumber">2025-0061</dd><dt class="titleShort">Korttittel</dt><dd class="titleShort">Endr. i yrkestransportforskriften</dd><dt class="title">Tittel</dt><dd class="title">Forskrift om endring i yrkestransportforskriften</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 22. januar 2025 med hjemmel i lov 21. juni 2002 nr. 45 om yrkestransport med motorvogn og fartøy (yrkestransportlova) § 5 og 35.</dd><dt class="refid">RefID</dt><dd class="refid">forskrift/2025-01-22-54</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i yrkestransportforskriften<ul class="tocSubUl"><li>I<ul class="tocSubUl"><li>§ 11. Skifte av transportleder, daglig leder eller styreleder</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-01-22-54" id="dokument"><h1>Forskrift om endring i yrkestransportforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2025-01-22-54/KAPITTEL_1"><h2 data-text-align="center">I</h2><article class="defaultP">I forskrift 26. mars 2003 nr. 401 om yrkestransport med motorvogn og fartøy (yrkestransportforskriften) gjøres følgende endringer:</article> <article class="defaultP" margin-top="true">§ 1 første ledd bokstav a og ny bokstav i og j skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1">Løyve for godstransport, løyve som gir innehaveren rett til å drive godstransport med motorvogn eller motorvogn med tilhenger med tillatt totalvekt over 3500 kg,</article></article></li><li data-li-identifier="i." data-name="i."><article class="listArticle" id="kapittel-1-punkt-2"><article class="legalP" id="kapittel-1-punkt-2-ledd-1">Internasjonalt varebilløyve, løyve som gir innehaveren rett til å drive internasjonal godstransport med motorvogn eller motorvogn med tilhenger med tillatt totalvekt over 2500 kg og opp til 3500 kg,</article></article></li><li data-li-identifier="j." data-name="j."><article class="listArticle" id="kapittel-1-punkt-3"><article class="legalP" id="kapittel-1-punkt-3-ledd-1">Nasjonalt varebilløyve, løyve som gir innehaveren rett til å drive nasjonal godstransport med motorvogn eller motorvogn med tilhenger med tillatt totalvekt over 2500 kg og opp til 3500 kg.</article></article></li></ul></article> <article class="defaultP" margin-top="true">§ 2 første ledd skal lyde:</article><article class="legalP" id="kapittel-1-ledd-1">Den som mot vederlag vil drive<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">godstransport med motorvogn<sup class="footnotereference" data-footnotereferencevalue="1" data-unique-footnote-counter="1">1</sup> eller motorvogn med tilhenger med tillatt totalvekt over 2500 kg, eller</article></article></li><li data-li-identifier="b." data-name="b."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">persontransport i rute med motorvogn eller fartøy, eller</article></article></li><li data-li-identifier="c." data-name="c."><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">persontransport med motorvogn utenfor rute,</article></article></li></ul><p class="leddfortsettelse">må ha løyve fra vedkommende løyvemyndighet.</p></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Som definert i yrkestransportlova § 5 (2).</article></footer> <article class="defaultP" margin-top="true">§ 5a første setning skal lyde:</article><article class="legalP" id="kapittel-1-ledd-2">For den som har eller søker om løyve for godstransport, internasjonalt eller nasjonalt varebilløyve eller turvognløyve fremgår kravene til etablering av forordning (EF) nr. 1071/2009 art. 5.</article> <article class="defaultP" margin-top="true">§ 6 første ledd skal lyde:</article><article class="legalP" id="kapittel-1-ledd-3">For den som har eller søker om løyve for godstransport, internasjonalt eller nasjonalt varebilløyve og turvognløyve er kravene til god vandel fastsatt i forordning (EF) nr. 1071/2009 art. 6.</article> <article class="defaultP" margin-top="true">§ 8 første og andre ledd skal lyde:</article><article class="legalP" id="kapittel-1-ledd-4">For den som har eller søker om løyve for godstransport, internasjonalt varebilløyve og turvognløyve følger de nærmere kravene til faglig kompetanse og dokumentasjon av slik kompetanse av forordning (EF) nr. 1071/2009 art. 8 og 21. Kravet om faglig kompetanse anses å være oppfylt dersom søkeren enten kan fremlegge vitnemål for bestått eksamen, innehar løyve for den løyvetype det søkes om, eller har ledet et transportforetak sammenhengende i perioden på 10 år før 4. desember 2009. For søkere om internasjonalt varebilløyve, anses kravet om faglig kompetanse å være oppfylt dersom søkeren har ledet et transportforetak sammenhengende i perioden på 10 år før 20. august 2020.</article><article class="legalP" id="kapittel-1-ledd-5">For den som har eller søker om nasjonalt varebilløyve må søkeren kunne dokumentere nødvendig kunnskap innen yrkestransport med tilhørende forskrifter, vegtrafikkloven, arbeidsmiljøloven og ferieloven, opplæring av ansatte, internkontroll, foretaksformer, økonomiforståelse, skatter og avgifter. Statens vegvesen fastsetter det nærmere innholdet i kravene til fagkompetanse for nasjonalt varebilløyve. Kravet om faglig kompetanse å være oppfylt dersom søkeren har ledet et transportforetak sammenhengende i perioden på 10 år før 1. januar 2026, kan fremlegge vitnemål for bestått eksamen hos Statens vegvesen eller oppfyller kravene i første ledd. Statens vegvesen kan godkjenne vitnemål eller kompetansebevis utstedt av offentlig myndighet i annen EØS-stat eller Sveits som bevis på tilsvarende kompetanse.</article> <article class="defaultP" margin-top="true">§ 9 første setning skal lyde:</article><article class="legalP" id="kapittel-1-ledd-6">Den som søker om løyve for godstransport, internasjonalt varebilløyve, nasjonalt varebilløyve, turvognløyve, eller drosjeløyve skal avlegge løyveeksamen hos Statens vegvesen.</article> <article class="defaultP" margin-top="true">§ 10 første ledd skal lyde:</article><article class="legalP" id="kapittel-1-ledd-7">Er den som har eller søker om løyve for godstransport, internasjonalt varebilløyve, nasjonalt varebilløyve eller turvognløyve et selskap eller annen juridisk person, følger det av forordning (EF) nr. 1071/2009 hvem som skal oppfylle kravene i § 4, jf. § 6– § 8. I tillegg må styrets leder oppfylle kravene til god vandel etter § 6.</article> <article class="defaultP" margin-top="true">Overskriften i § 11 skal lyde:</article><article class="futureLegalArticle" data-name="§11" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Skifte av transportleder, daglig leder eller styreleder</span></span></article> <article class="defaultP" margin-top="true">§ 11 første ledd skal lyde:</article><article class="legalP" id="kapittel-1-ledd-8">Dersom godkjent transportleder eller daglig leder fratrer virksomheten, skal dette meldes løyvemyndigheten snarest og senest innen 28 dager. Løyvene kalles tilbake dersom ikke virksomheten innen 3 måneder etter fratreden kan dokumentere at det er ansatt ny transportleder eller daglig leder som fyller kravene i § 6 og/eller § 8. For virksomhet som har løyve for godstransport, internasjonalt varebilløyve, nasjonalt varebilløyve eller turvognløyve gjelder tilsvarende for styrets leder når virksomheten har et styre.</article></section><section class="section" data-name="kapII" id="kapittel-2" data-lovdata-URL="LTI/forskrift/2025-01-22-54/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2026.</article></section></main></body></html>