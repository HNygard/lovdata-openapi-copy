<!DOCTYPE html><html lang="nn"><head><title>Forskrift om endring i forskrift om grunnskoleopplæringa og den vidaregåande opplæringa (opplæringsforskrifta)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-09-29-1988</dd><dt class="dokid">DokumentID</dt><dd class="dokid">LTI/forskrift/2025-09-29-1988</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Juridisk avdeling</li></ul></dd><dt class="dateInForce">I kraft frå</dt><dd class="dateInForce">2025-09-29</dd><dt class="changesToDocuments">Endrar</dt><dd class="changesToDocuments"><ul><li>forskrift/2024-06-03-900</li></ul></dd><dt class="basedOn">Heimel</dt><dd class="basedOn"><ul><li>lov/2023-06-09-30/§5-1</li><li>lov/2023-06-09-30/§5-4</li><li>lov/2023-06-09-30/§7-12</li><li>lov/2023-06-09-30/§17-3</li><li>lov/2023-06-09-30/§19-1</li></ul></dd><dt class="dateOfPublication">Kunngjort</dt><dd class="dateOfPublication">2025-10-07 14:40</dd><dt class="journalNumber">Journalnummer</dt><dd class="journalNumber">2025-1282</dd><dt class="a11yStatus">Tilgjengelegheitsstatus</dt><dd class="a11yStatus">Mangler vurdering.</dd><dt class="titleShort">Korttittel</dt><dd class="titleShort">Endr. i opplæringsforskrifta</dd><dt class="title">Tittel</dt><dd class="title">Forskrift om endring i forskrift om grunnskoleopplæringa og den vidaregåande opplæringa (opplæringsforskrifta)</dd><dt class="miscInformation">Anna om dokumentet</dt><dd class="miscInformation"><strong>Heimel:</strong> Fastsett av Kunnskapsdepartementet 29. september 2025 med heimel i lov 9. juni 2023 nr. 30 om grunnskoleopplæringa og den vidaregåande opplæringa (opplæringslova) § 5-1 sjuande ledd, § 5-4 andre ledd, § 5-4 tredje ledd, § 7-12 andre ledd, § 17-3 fjerde ledd og § 19-1 tredje ledd.</dd><dt class="refid">RefID</dt><dd class="refid">forskrift/2025-09-29-1988</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om grunnskoleopplæringa og den vidaregåande opplæringa (opplæringsforskrifta)<ul class="tocSubUl"><li>I<ul class="tocSubUl"><li>§ 6-12. Unntak frå godskrivingsreglane</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-09-29-1988" id="dokument"><h1>Forskrift om endring i forskrift om grunnskoleopplæringa og den vidaregåande opplæringa (opplæringsforskrifta)</h1><section class="section" data-name="kapI" id="kapittel-1" data-lovdata-URL="LTI/forskrift/2025-09-29-1988/KAPITTEL_1"><h2 data-text-align="center">I</h2><article class="defaultP">I forskrift 3. juni 2024 nr. 900 om grunnskoleopplæringa og den vidaregåande opplæringa (opplæringsforskrifta) blir det gjort følgjande endringar:</article> <article class="defaultP" margin-top="true">§ 4-3 andre ledd andre punktum skal lyde:</article><article class="legalP" id="kapittel-1-ledd-1">Fristen må vere minst ei veke etter det siste av tidspunkta for fastsetjing av standpunktkarakter og sensur av ordinær eksamen i faget.</article> <article class="defaultP" margin-top="true">§ 4-6 andre ledd skal lyde:</article><article class="legalP" id="kapittel-1-ledd-2">Fylkeskommunen kan fastsetje at inntak til yrkesfaglege utdanningsløp som fører fram til både yrkeskompetanse og studiekompetanse, og til utdanningsløp som fører fram til praksisbrevprøve, skal fordelast etter poeng og intervju.</article> <article class="defaultP" margin-top="true">§ 4-19 andre ledd første punktum skal lyde:</article><article class="legalP" id="kapittel-1-ledd-3">Poengsummen til søkjarar som har vitnemål frå førebuande opplæring for vaksne etter § 15-26, skal reknast ut etter første ledd bokstav a.</article> <article class="defaultP" margin-top="true">§ 6-12 skal lyde:</article><article class="futureLegalArticle" data-name="§6-12" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6-12</span>. <span class="legalArticleTitle">Unntak frå godskrivingsreglane</span></span><article class="legalP" id="kapittel-1-foreslåttparagraf-1-ledd-1">Fylkeskommunen kan ved særlege fagkombinasjonar og andre særlege tilfelle godskrive tidlegare gjennomgått opplæring eller praksis utover det reglane i § 6-7 til § 6-11 opnar for, når ei fagleg vurdering viser at reglane vil gi eit urimeleg resultat.</article></article> <article class="defaultP" margin-top="true">§ 6-18 første ledd skal lyde:</article><article class="legalP" id="kapittel-1-ledd-4">For å inngå avtale om lærekontrakt eller tilskot etter opplæringslova § 7-2 og § 7-8, eller bistå lærebedrifter med opplæring, må eit samarbeidsorgan for lærebedrifter ha godkjenning av fylkeskommunen som må meine at samarbeidsorganet bidrar til å sikre kvaliteten i opplæringa.</article> <article class="defaultP" margin-top="true">§ 9-56 tredje ledd siste punktum skal lyde:</article><article class="legalP" id="kapittel-1-ledd-5">Dei skal ikkje betale for utsett prøve etter § 9-67, eller for ny prøve ved medhald i klage på bortvising eller annullering etter §§ 9-68 og 9-69.</article> <article class="defaultP" margin-top="true">§ 9-69 siste ledd skal lyde:</article><article class="legalP" id="kapittel-1-ledd-6">Dersom fag- eller sveineprøva, praksisbrevprøva eller kompetanseprøva til ein kandidat blir annullert på grunn av juks eller forsøk på juks, kan kandidaten få meir opplæring og gå opp til ny prøve tidlegast eitt år etter at prøva blei annullert.</article> <article class="defaultP" margin-top="true">§ 10-5 andre ledd skal lyde:</article><article class="legalP" id="kapittel-1-ledd-7">Dersom skolen ikkje gjer nytt vedtak, skal skolen saman med klaga sende ei grunngiving for at det ikkje er sett standpunktkarakter, ei fråsegn om saksbehandlinga og ein kopi av varselet om at karakteren kan falle bort, jf. § 9-7, til klageinstansen. Grunngivinga for at det ikkje er sett karakter, skal vere gitt i samråd med faglæraren.</article> <article class="defaultP" margin-top="true">§ 12-13 nytt femte ledd skal lyde:</article><article class="legalP" id="kapittel-1-ledd-8">Dei som har lærarutdanning i praktiske og estetiske fag for trinn 1–13, kan tilsetjast på lik linje med dei som har faglærarutdanning.</article> <article class="defaultP" margin-top="true">§ 15-21 første ledd skal lyde:</article><article class="legalP" id="kapittel-1-ledd-9">Reglane om talet på eksamenar i § 9-29 første ledd, § 9-30 og § 9-31 gjeld for vaksne deltakarar i førebuande og vidaregåande opplæring for vaksne.</article> <article class="defaultP" margin-top="true">§ 15-26 andre ledd første punktum skal lyde:</article><article class="legalP" id="kapittel-1-ledd-10">Vitnemålet skal innehalde standpunktkarakterar, eksamenskarakterar og godkjend realkompetanse i avsluttande modular.</article> <article class="defaultP" margin-top="true">§ 15-29 første ledd skal lyde:</article><article class="legalP" id="kapittel-1-ledd-11">Reglane om vitnemål og kompetansebevis i vidaregåande opplæring og særskilde reglar om dokumentasjon i yrkesfaglege utdanningsprogram i § 9-46 første ledd, § 9-49, § 9-50 og § 9-51 gjeld for deltakarar i vidaregåande opplæring for vaksne så langt dei passar.</article></section><section class="section" data-name="kapII" id="kapittel-2" data-lovdata-URL="LTI/forskrift/2025-09-29-1988/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringane blir sette i verk straks.</article></section></main></body></html>