<!DOCTYPE html><html lang="nb"><head><title>Lov om endringer i tobakksskadeloven, strålevernloven og atomenergiloven (utvidelse av røykeforbudene og forbud mot grensekryssende fjernsalg)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2025-06-20-70</dd><dt class="dokid">DokumentID</dt><dd class="dokid">LTI/lov/2025-06-20-70</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">2025-06-20, Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1972-05-12-28</li><li>lov/1973-03-09-14</li><li>lov/2000-05-12-36</li><li>lov/2017-02-10-5</li><li>lov/2018-06-22-76</li><li>lov/2018-06-22-77</li></ul></dd><dt class="legalArea">Rettsområde</dt><dd class="legalArea"><ul><li>Energirett &gt; Atomenergi</li> <li>EU/EØS-rett &gt; Mattrygghet</li> <li>HMS og beredskaps- og sikkerhetsrett &gt; Beredskap</li> <li>HMS og beredskaps- og sikkerhetsrett &gt; Helse, miljø og sikkerhet</li> <li>HMS og beredskaps- og sikkerhetsrett &gt; Samfunnssikkerhet</li> <li>Helse- og omsorgsrett</li> <li>Næringsrett &gt; Handel og tjenester</li></ul></dd><dt class="dateOfPublication">Kunngjort</dt><dd class="dateOfPublication">2025-06-20 12:45</dd><dt class="journalNumber">Journalnummer</dt><dd class="journalNumber">2025-0622</dd><dt class="titleShort">Korttittel</dt><dd class="titleShort">Endringslov til tobakksskadeloven, strålevernloven og atomenergiloven</dd><dt class="title">Tittel</dt><dd class="title">Lov om endringer i tobakksskadeloven, strålevernloven og atomenergiloven (utvidelse av røykeforbudene og forbud mot grensekryssende fjernsalg)</dd><dt class="miscInformation">Annet om dokumentet</dt><dd class="miscInformation">Prop. 116 L (2024–2025), Innst. 398 L (2024–2025), Lovvedtak 108 (2024–2025). Stortingets første og andre gangs behandling hhv. 5. og 10. juni 2025. Fremmet av Helse- og omsorgsdepartementet.</dd><dt class="refid">RefID</dt><dd class="refid">lov/2025-06-20-70</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i tobakksskadeloven, strålevernloven og atomenergiloven (utvidelse av røykeforbudene og forbud mot grensekryssende fjernsalg)<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li></ul></li></ul></dd></dl></header><main class="documentBody" data-lovdata-URL="LTI/lov/2025-06-20-70" id="dokument"><h1>Lov om endringer i tobakksskadeloven, strålevernloven og atomenergiloven (utvidelse av røykeforbudene og forbud mot grensekryssende fjernsalg)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 9. mars 1973 nr. 14 om vern mot tobakksskader (tobakksskadeloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 10. februar 2017 nr. 5 om endringer i tobakksskadeloven (gjennomføring av direktiv 2014/40/EU og standardiserte tobakkspakninger).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 22. juni 2018 nr. 77 om endringer i tobakksskadeloven (ulovlig handel med tobakksvarer mv.).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 22. juni 2018 nr. 76 om endringer i alkoholloven, atomenergiloven, folkehelseloven, legemiddelloven, lov om medisinsk utstyr og strålevernloven (overtredelsesgebyr mv.).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2025-06-20-70/KAPITTEL_1"><h2 data-text-align="center">I</h2><article class="document-change" data-document="lov/1973-03-09-14" id="kapittel-1-dokumentendring-1"><article class="defaultP">I lov 9. mars 1973 nr. 14 om vern mot tobakksskader gjøres følgende endringer:</article> <article class="change" data-change-part="lov/1973-03-09-14/§2/ledd/1" id="kapittel-1-dokumentendring-1-endring-1"><article class="defaultP">§ 2 første ledd skal lyde:</article><article class="legalP" id="kapittel-1-dokumentendring-1-endring-1-ledd-1">Med tobakk forstås i denne lov tobakksblader og andre naturlige, bearbeidede eller ubearbeidede deler av tobakksplanten, herunder ekspandert og rekonstituert tobakk.</article></article> <article class="change" data-move-part="lov/1973-03-09-14/§2/ledd/1;;lov/1973-03-09-14/§2/ledd/2 lov/1973-03-09-14/§2/ledd/2;;lov/1973-03-09-14/§2/ledd/3 lov/1973-03-09-14/§2/ledd/3;;lov/1973-03-09-14/§2/ledd/4" id="kapittel-1-dokumentendring-1-endring-2"><article class="defaultP">Nåværende første til tredje ledd blir annet til fjerde ledd.</article></article> <article class="change" data-change-part="lov/1973-03-09-14/§2/ledd/5" id="kapittel-1-dokumentendring-1-endring-3"><article class="defaultP">§ 2 femte ledd skal lyde:</article><article class="legalP" id="kapittel-1-dokumentendring-1-endring-3-ledd-1">Med sigarett forstås i denne lov sammenrullet tobakk som kan brukes via forbrenning, og som er nærmere definert i artikkel 2 nr. 10 i Europaparlaments- og rådsdirektiv 2014/40/EU.</article></article> <article class="change" data-move-part="lov/1973-03-09-14/§2/ledd/4;;lov/1973-03-09-14/§2/ledd/6 lov/1973-03-09-14/§2/ledd/5;;lov/1973-03-09-14/§2/ledd/7 lov/1973-03-09-14/§2/ledd/6;;lov/1973-03-09-14/§2/ledd/8 lov/1973-03-09-14/§2/ledd/7;;lov/1973-03-09-14/§2/ledd/9" id="kapittel-1-dokumentendring-1-endring-4"><article class="defaultP">Nåværende fjerde til syvende ledd blir sjette til niende ledd.</article></article> <article class="change" data-change-part="lov/1973-03-09-14/§2/ledd/10" id="kapittel-1-dokumentendring-1-endring-5"><article class="defaultP">§ 2 tiende ledd skal lyde:</article><article class="legalP" id="kapittel-1-dokumentendring-1-endring-5-ledd-1">Med nikotinprodukter forstås i denne lov ethvert produkt som inneholder nikotin, og som er beregnet for konsum ved inhalasjon, tygging, absorpsjon eller i oppløsninger, eller som inntas på annen måte, med unntak av tobakksvarer, jf. annet ledd.</article></article> <article class="change" data-move-part="lov/1973-03-09-14/§2/ledd/8;;lov/1973-03-09-14/§2/ledd/11 lov/1973-03-09-14/§2/ledd/9;;lov/1973-03-09-14/§2/ledd/12 lov/1973-03-09-14/§2/ledd/10;;lov/1973-03-09-14/§2/ledd/13 lov/1973-03-09-14/§2/ledd/11;;lov/1973-03-09-14/§2/ledd/14 lov/1973-03-09-14/§2/ledd/12;;lov/1973-03-09-14/§2/ledd/15 lov/1973-03-09-14/§2/ledd/13;;lov/1973-03-09-14/§2/ledd/16" id="kapittel-1-dokumentendring-1-endring-6"><article class="defaultP">Nåværende åttende til trettende ledd blir ellevte til nytt fjortende, femtende og sekstende ledd.</article></article> <article class="change" data-change-part="lov/1973-03-09-14/§3/ledd/2" id="kapittel-1-dokumentendring-1-endring-7"><article class="defaultP">§ 3 annet ledd skal lyde:</article><article class="legalP" id="kapittel-1-dokumentendring-1-endring-7-ledd-1">Loven, med unntak av § 28 a, får ikke anvendelse på elektroniske sigaretter, gjenoppfyllingsbeholdere eller andre nikotinprodukter som omfattes av legemiddelloven eller lov om medisinsk utstyr.</article></article> <article class="change" data-change-part="lov/1973-03-09-14/§4/ledd/3" id="kapittel-1-dokumentendring-1-endring-8"><article class="defaultP">§ 4 tredje ledd skal lyde:</article><article class="legalP" id="kapittel-1-dokumentendring-1-endring-8-ledd-1">Til forbruker er det kun tillatt å selge tobakksvarer, tobakkssurrogater og gjenoppfyllingsbeholdere som er lovlig produsert, importert eller kjøpt fra registrerte grossister.</article></article> <article class="change" data-change-part="lov/1973-03-09-14/§8/ledd/2" id="kapittel-1-dokumentendring-1-endring-9"><article class="defaultP">§ 8 annet ledd skal lyde:</article><article class="legalP" id="kapittel-1-dokumentendring-1-endring-9-ledd-1">Privatpersoner kan uten bevilling innføre tobakksvarer til personlig bruk som reisegods.</article></article> <article class="change" data-change-part="lov/1973-03-09-14/§17/ledd/1/setning/2 lov/1973-03-09-14/§17/ledd/1/setning/3" id="kapittel-1-dokumentendring-1-endring-10"><article class="defaultP">§ 17 første ledd annet og tredje punktum skal lyde:</article><article class="legalP" id="kapittel-1-dokumentendring-1-endring-10-ledd-1">Det er også forbudt å innføre slike produkter for personer under 18 år. Er det tvil om personens alder, kan salg og innførsel bare finne sted dersom personen dokumenterer å ha fylt 18 år.</article></article> <article class="change" data-add-new-part="lov/1973-03-09-14/§21b" id="kapittel-1-dokumentendring-1-endring-11"><article class="defaultP">Ny § 21 b skal lyde:</article><article class="futureLegalArticle" data-name="§21b" id="kapittel-1-dokumentendring-1-endring-11-foreslåttparagraf-1"><span class="futureLegalArticleHeader"><span class="legalArticleValue">§ 21 b</span>. <span class="legalArticleTitle">Forbud mot grensekryssende fjernsalg</span></span><article class="legalP" id="kapittel-1-dokumentendring-1-endring-11-foreslåttparagraf-1-ledd-1">Det er forbudt å drive grensekryssende fjernsalg av tobakksvarer, elektroniske sigaretter og gjenoppfyllingsbeholdere til eller fra Norge.</article><article class="legalP" id="kapittel-1-dokumentendring-1-endring-11-foreslåttparagraf-1-ledd-2">Departementet kan i forskrift utvide forbudet i første ledd til å gjelde andre tobakkssurrogater og nikotinprodukter samt tobakksimitasjoner og tobakksutstyr. Departementet kan i forskrift også gi nærmere bestemmelser om grensekryssende fjernsalg av slike produkter, herunder mengdebegrensninger.</article><article class="legalP" id="kapittel-1-dokumentendring-1-endring-11-foreslåttparagraf-1-ledd-3">Departementet kan gi forskrift om det nærmere innholdet i forbudet i første ledd og gjøre unntak fra det.</article></article></article> <article class="change" data-add-new-part="lov/1973-03-09-14/§28/ledd/2 lov/1973-03-09-14/§28/ledd/3 lov/1973-03-09-14/§28/ledd/4 lov/1973-03-09-14/§28/ledd/5" id="kapittel-1-dokumentendring-1-endring-12"><article class="defaultP">§ 28 nytt annet til femte ledd skal lyde:</article><article class="legalP" id="kapittel-1-dokumentendring-1-endring-12-ledd-1">Det er forbudt å røyke<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-12-ledd-1-punkt-1"><article class="legalP" id="kapittel-1-dokumentendring-1-endring-12-ledd-1-punkt-1-ledd-1">på arealer utendørs som er opparbeidet for eller tilpasset til bruk til idrett. Områdene skal være røykfrie også når disse brukes til andre formål enn idrettsutøving.</article></article></li><li data-li-identifier="b." data-name="b."><article class="listArticle" id="kapittel-1-dokumentendring-1-endring-12-ledd-1-punkt-2"><article class="legalP" id="kapittel-1-dokumentendring-1-endring-12-ledd-1-punkt-2-ledd-1">på areal, opparbeidet eller naturlig, hvor allmennheten har adgang, og som er tilrettelagt for barns lek (lekeplass).</article></article></li><li data-li-identifier="c." data-name="c."><article class="listArticle" id="kapittel-1-dokumentendring-1-endring-12-ledd-1-punkt-3"><article class="legalP" id="kapittel-1-dokumentendring-1-endring-12-ledd-1-punkt-3-ledd-1">i private kjøretøy med barn under 18 år til stede.</article></article></li></ul></article><article class="legalP" id="kapittel-1-dokumentendring-1-endring-12-ledd-2">Forbudet i annet ledd bokstav c gjelder ikke for kjøretøyets boenhet når den anvendes som bosted, eller for kjøretøy uten tak.</article><article class="legalP" id="kapittel-1-dokumentendring-1-endring-12-ledd-3">Bestemmelsene i § 25 tredje og fjerde ledd gjelder tilsvarende for områder omfattet av § 28 annet ledd bokstav a eller b.</article><article class="legalP" id="kapittel-1-dokumentendring-1-endring-12-ledd-4">Departementet kan gi forskrift om krav til røykfrie buffersoner eller avgrensning for områdene som reguleres i annet ledd bokstav a og b.</article></article> <article class="change" data-change-part="lov/1973-03-09-14/§29/ledd/1" id="kapittel-1-dokumentendring-1-endring-13"><article class="defaultP">§ 29 første ledd skal lyde:</article><article class="legalP" id="kapittel-1-dokumentendring-1-endring-13-ledd-1">Kommunen skal føre tilsyn med at reglene i og i medhold av §§ 25, 26 første ledd, § 27 første og annet ledd, § 28 annet ledd bokstav a og b og § 28 a overholdes. Dreier det seg om arbeidslokaler, føres tilsynet av Arbeidstilsynet.</article></article> <article class="change" data-change-part="lov/1973-03-09-14/§29/ledd/3" id="kapittel-1-dokumentendring-1-endring-14"><article class="defaultP">§ 29 tredje ledd skal lyde:</article><article class="legalP" id="kapittel-1-dokumentendring-1-endring-14-ledd-1">Politiet skal føre tilsyn med at reglene i § 28 annet ledd bokstav c overholdes.</article></article> <article class="change" data-move-part="lov/1973-03-09-14/§29/ledd/3;;lov/1973-03-09-14/§29/ledd/4 lov/1973-03-09-14/§29/ledd/4;;lov/1973-03-09-14/§29/ledd/5" id="kapittel-1-dokumentendring-1-endring-15"><article class="defaultP">Nåværende tredje og fjerde ledd blir fjerde og femte ledd.</article></article> <article class="change" data-change-part="lov/1973-03-09-14/§29/ledd/5" data-move-part="lov/1973-03-09-14/§29/ledd/5;;lov/1973-03-09-14/§29/ledd/6" id="kapittel-1-dokumentendring-1-endring-16"><article class="defaultP">§ 29 femte ledd blir sjette ledd og skal lyde:</article><article class="legalP" id="kapittel-1-dokumentendring-1-endring-16-ledd-1">Sysselmesteren fører tilsyn med at reglene i og i medhold av §§ 25, 26, 27, 28 annet ledd bokstav a og b og § 28 a overholdes på Svalbard. Sysselmesteren kan overlate til Longyearbyen lokalstyre å føre tilsyn for Longyearbyen.</article></article> <article class="change" data-change-part="lov/1973-03-09-14/§29/ledd/6" data-move-part="lov/1973-03-09-14/§29/ledd/6;;lov/1973-03-09-14/§29/ledd/7" id="kapittel-1-dokumentendring-1-endring-17"><article class="defaultP">§ 29 sjette ledd blir syvende ledd og skal lyde:</article><article class="legalP" id="kapittel-1-dokumentendring-1-endring-17-ledd-1">Tilsynsmyndigheten kan i særlige tilfeller gi dispensasjon fra regler gitt i eller i medhold av §§ 25 og 28 annet ledd bokstav a og b og sette vilkår for eventuell dispensasjon. På arbeidsplasser med arbeidsmiljøutvalg skal uttalelse fra utvalget legges ved søknaden. På arbeidsplasser uten arbeidsmiljøutvalg skal uttalelse fra verneombud legges ved.</article></article> <article class="change" data-move-part="lov/1973-03-09-14/§29/ledd/7;;lov/1973-03-09-14/§29/ledd/8" id="kapittel-1-dokumentendring-1-endring-18"><article class="defaultP">Nåværende syvende ledd blir nytt åttende ledd.</article></article> <article class="change" data-change-part="lov/1973-03-09-14/§34d/ledd/1 lov/1973-03-09-14/§34d/ledd/2 lov/1973-03-09-14/§34d/ledd/3" id="kapittel-1-dokumentendring-1-endring-19"><article class="defaultP">§ 34 d første til tredje ledd skal lyde:</article><article class="legalP" id="kapittel-1-dokumentendring-1-endring-19-ledd-1">Det er forbudt å føre inn i Norge, selge eller overlate til andre nye tobakks- eller nikotinprodukter uten at produktet er godkjent av direktoratet.</article><article class="legalP" id="kapittel-1-dokumentendring-1-endring-19-ledd-2">Med nye tobakks- og nikotinprodukter forstås produkter som er brakt i omsetning etter 19. mai 2014 og som ikke faller inn under følgende kategorier: sigaretter, rulletobakk, pipetobakk, vannpipetobakk, sigarer, sigarillos, tyggetobakk, nesetobakk eller snus.</article><article class="legalP" id="kapittel-1-dokumentendring-1-endring-19-ledd-3">Helsedirektoratet skal ta stilling til en søknad om godkjenning av et nytt produkt senest innen seks måneder. Produktet anses ikke for godkjent selv om saksbehandlingstiden er utløpt.</article></article> <article class="change" data-move-part="lov/1973-03-09-14/§34d/ledd/3;;lov/1973-03-09-14/§34d/ledd/4" id="kapittel-1-dokumentendring-1-endring-20"><article class="defaultP">Nåværende tredje ledd blir nytt fjerde ledd.</article></article> <article class="change" data-change-part="lov/1973-03-09-14/§35/ledd/1" id="kapittel-1-dokumentendring-1-endring-21"><article class="defaultP">§ 35 første ledd skal lyde:</article><article class="legalP" id="kapittel-1-dokumentendring-1-endring-21-ledd-1">Helsedirektoratet fører tilsyn med at §§ 4, 5, 6, 8, 11, 12, 14 til 24, 30 til 34 d, 36 b, 36 c, 41 og 42 og forskrifter gitt i medhold av disse bestemmelsene overholdes.</article></article> <article class="change" data-change-part="lov/1973-03-09-14/§44/ledd/2" id="kapittel-1-dokumentendring-1-endring-22"><article class="defaultP">§ 44 annet ledd skal lyde:</article><article class="legalP" id="kapittel-1-dokumentendring-1-endring-22-ledd-1">Denne bestemmelse får ikke anvendelse på § 28 første ledd.</article></article> <article class="change" data-add-new-part="lov/1973-03-09-14/§44a" id="kapittel-1-dokumentendring-1-endring-23"><article class="defaultP">Ny § 44 a skal lyde:</article><article class="futureLegalArticle" data-name="§44a" id="kapittel-1-dokumentendring-1-endring-23-foreslåttparagraf-1"><span class="futureLegalArticleHeader"><span class="legalArticleValue">§ 44 a</span>. <span class="legalArticleTitle">Gebyr for røyking i private kjøretøy med barn til stede</span></span><article class="legalP" id="kapittel-1-dokumentendring-1-endring-23-foreslåttparagraf-1-ledd-1">Gebyr for brudd på røykeforbudet i § 28 annet ledd bokstav c kan ilegges av politiet. Gebyr kan ilegges både fører av kjøretøyet og den som røyker, dersom vedkommende har fylt 18 år.</article><article class="legalP" id="kapittel-1-dokumentendring-1-endring-23-foreslåttparagraf-1-ledd-2">Blir ilagt gebyr ikke betalt innen tre uker etter ileggelsen, forhøyes gebyret med 50 prosent. Dette gjelder selv om gebyret er påklaget. Gebyr ilagt i medhold av denne bestemmelsen er tvangsgrunnlag for utlegg.</article><article class="legalP" id="kapittel-1-dokumentendring-1-endring-23-foreslåttparagraf-1-ledd-3">Ileggelse av gebyr kan innklages for tingretten innen tre uker. Blir klage fremsatt etter utløpet av fristen, skal den avvises med mindre retten finner at oversittelsen ikke kan legges den som er ilagt gebyret, til last og klagen er fremsatt så snart det var mulig. Retten kan oppheve ilagt gebyr hvis den finner at vilkårene for ileggelse ikke forelå. Avgjørelsen treffes ved kjennelse og kan ankes. Ileggelse av gebyr kan ikke prøves under tvangsinndrivelse av gebyret.</article><article class="legalP" id="kapittel-1-dokumentendring-1-endring-23-foreslåttparagraf-1-ledd-4">Kongen kan i forskrift fastsette størrelsen på gebyret og nærmere regler om ileggelse og inndriving, betalingsfrist og klagebehandlingen.</article></article></article></article></section><section class="section" data-name="kapII" id="kapittel-2" data-lovdata-URL="LTI/lov/2025-06-20-70/KAPITTEL_2"><h2 data-text-align="center">II</h2><article class="document-change" data-document="lov/2017-02-10-5 lov/1973-03-09-14" id="kapittel-2-dokumentendring-1"><article class="defaultP">I lov 10. februar 2017 nr. 5 om endringer i tobakksskadeloven (gjennomføring av direktiv 2014/40/EU og standardiserte tobakkspakninger) gjøres følgende endringer:</article> <article class="change" data-change-part="lov/1973-03-09-14/§21a" id="kapittel-2-dokumentendring-1-endring-1"><article class="defaultP">§ 21 a overskriften skal lyde:</article><article class="futureLegalArticle" data-name="§21a" id="kapittel-2-dokumentendring-1-endring-1-foreslåttparagraf-1"><span class="futureLegalArticleHeader"><span class="legalArticleValue">§ 21 a</span>. <span class="legalArticleTitle">Registreringsordning for innenlands fjernsalg</span></span></article></article> <article class="change" data-change-part="lov/1973-03-09-14/§21a/ledd/1" id="kapittel-2-dokumentendring-1-endring-2"><article class="defaultP">§ 21 a første ledd skal lyde:</article><article class="legalP" id="kapittel-2-dokumentendring-1-endring-2-ledd-1">Det er forbudt å drive innenlands fjernsalg av tobakksvarer, elektroniske sigaretter og gjenoppfyllingsbeholdere i Norge, uten registrering hos Helsedirektoratet.</article></article> <article class="change" data-move-part="lov/1973-03-09-14/§21a/ledd/4;;lov/1973-03-09-14/§21a/ledd/3" data-repeal-part="lov/1973-03-09-14/§21a/ledd/3 lov/1973-03-09-14/§21a/ledd/4 lov/1973-03-09-14/§21a/ledd/5" id="kapittel-2-dokumentendring-1-endring-3"><article class="defaultP">Tredje og femte ledd oppheves. Fjerde ledd blir tredje ledd.</article></article></article></section><section class="section" data-name="kapIII" id="kapittel-3" data-lovdata-URL="LTI/lov/2025-06-20-70/KAPITTEL_3"><h2 data-text-align="center">III</h2><article class="document-change" data-document="lov/2018-06-22-77 lov/1973-03-09-14" id="kapittel-3-dokumentendring-1"><article class="defaultP">I lov 22. juni 2018 nr. 77 om endringer i tobakksskadeloven (ulovlig handel med tobakksvarer mv.) gjøres følgende endringer:</article> <article class="change" data-change-part="lov/1973-03-09-14/§16e/ledd/1/setning/1" id="kapittel-3-dokumentendring-1-endring-1"><article class="defaultP">§16 e første ledd første punktum skal lyde:</article><article class="legalP" id="kapittel-3-dokumentendring-1-endring-1-ledd-1">Produsenter og importører av tobakksvarer plikter å inngå avtale med uavhengig tredjepart om datalagring av informasjon som skal knyttes til identifikasjonsmerket etter § 16 d.</article></article></article></section><section class="section" data-name="kapIV" id="kapittel-4" data-lovdata-URL="LTI/lov/2025-06-20-70/KAPITTEL_4"><h2 data-text-align="center">IV</h2><article class="document-change" data-document="lov/2018-06-22-76 lov/1972-05-12-28" id="kapittel-4-dokumentendring-1"><article class="defaultP">I lov 22. juni 2018 nr. 76 om endringer i alkoholloven, atomenergiloven, folkehelseloven, legemiddelloven, lov om medisinsk utstyr og strålevernloven (overtredelsesgebyr mv.) del IV gjøres følgende endringer:</article> <article class="change" data-change-part="lov/1972-05-12-28/§55a/ledd/1/setning/1" id="kapittel-4-dokumentendring-1-endring-1"><article class="defaultP">§ 55 a første ledd første punktum skal lyde:</article><article class="legalP" id="kapittel-4-dokumentendring-1-endring-1-ledd-1">Direktoratet for strålevern og atomsikkerhet kan ilegge den som forsettlig eller uaktsomt overtrer bestemmelsene i §§ 4, 5, 11 til 16, 50, 51, 53 og 54, overtredelsesgebyr.</article></article> <article class="change" data-move-part="lov/1972-05-12-28/§55a/ledd/3;;lov/1972-05-12-28/§55a/ledd/2 lov/1972-05-12-28/§55a/ledd/4;;lov/1972-05-12-28/§55a/ledd/3 lov/1972-05-12-28/§55a/ledd/5;;4" data-repeal-part="lov/1972-05-12-28/§55a/ledd/2" id="kapittel-4-dokumentendring-1-endring-2"><article class="defaultP">§ 55 a annet ledd oppheves. Nåværende tredje til femte ledd blir annet til fjerde ledd.</article></article></article></section><section class="section" data-name="kapV" id="kapittel-5" data-lovdata-URL="LTI/lov/2025-06-20-70/KAPITTEL_5"><h2 data-text-align="center">V</h2><article class="document-change" data-document="lov/2018-06-22-76 lov/2000-05-12-36" id="kapittel-5-dokumentendring-1"><article class="defaultP">I lov 22. juni 2018 nr. 76 om endringer i alkoholloven, atomenergiloven, folkehelseloven, legemiddelloven, lov om medisinsk utstyr og strålevernloven (overtredelsesgebyr mv.) del V gjøres følgende endringer:</article> <article class="change" data-change-part="lov/2000-05-12-36/§23a/ledd/1/setning/1" id="kapittel-5-dokumentendring-1-endring-1"><article class="defaultP">§ 23 a første ledd første punktum skal lyde:</article><article class="legalP" id="kapittel-5-dokumentendring-1-endring-1-ledd-1">Direktoratet for strålevern og atomsikkerhet kan ilegge den som forsettlig eller uaktsomt overtrer bestemmelsene i §§ 5, 6, 7 til 9, 12 til 15, og 18 til 20, overtredelsesgebyr.</article></article> <article class="change" data-repeal-part="lov/2000-05-12-36/§23a/ledd/2" id="kapittel-5-dokumentendring-1-endring-2"><article class="defaultP">§ 23 a annet ledd oppheves.</article></article> <article class="change" data-move-part="lov/2000-05-12-36/§23a/ledd/3;;lov/2000-05-12-36/§23a/ledd/2 lov/2000-05-12-36/§23a/ledd/4;;lov/2000-05-12-36/§23a/ledd/3 lov/2000-05-12-36/§23a/ledd/5;;lov/2000-05-12-36/§23a/ledd/4" id="kapittel-5-dokumentendring-1-endring-3"><article class="defaultP">Nåværende tredje til femte ledd blir annet til fjerde ledd.</article></article></article></section><section class="section" data-name="kapVI" id="kapittel-6" data-lovdata-URL="LTI/lov/2025-06-20-70/KAPITTEL_6"><h2 data-text-align="center">VI</h2><ul class="defaultList"><li data-li-identifier="1." data-name="1."><article class="listArticle" id="kapittel-6-punkt-1"><article class="legalP" id="kapittel-6-punkt-1-ledd-1">Endringene i I gjelder fra den tiden Kongen bestemmer. Kongen kan sette i kraft de enkelte bestemmelsene til ulik tid.</article></article></li><li data-li-identifier="2." data-name="2."><article class="listArticle" id="kapittel-6-punkt-2"><article class="legalP" id="kapittel-6-punkt-2-ledd-1">Endringene i II, III, IV og V trer i kraft straks.</article></article></li><li data-li-identifier="3." data-name="3."><article class="listArticle" id="kapittel-6-punkt-3"><article class="legalP" id="kapittel-6-punkt-3-ledd-1">Kongen kan gi overgangsregler.</article></article></li></ul></section></main></body></html>