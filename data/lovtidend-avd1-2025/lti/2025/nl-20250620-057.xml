<?xml version="1.0"?>
<!DOCTYPE html>
<html lang="nb">
  <head>
    <title>Lov om godtgj&#xF8;ring og andre ytelser til stortingsrepresentanter (representantytelsesloven)</title>
    <base href="https://lovdata.no/"/>
  </head>
  <body>
    <header class="documentHeader" id="hode">
      <dl class="data-document-key-info">
        <dt class="legacyID">Datokode</dt>
        <dd class="legacyID">LOV-2025-06-20-57</dd>
        <dt class="dokid">DokumentID</dt>
        <dd class="dokid">LTI/lov/2025-06-20-57</dd>
        <dt class="ministry">Departement</dt>
        <dd class="ministry">
          <ul>
            <li>Finansdepartementet</li>
          </ul>
        </dd>
        <dt class="dateInForce">I kraft fra</dt>
        <dd class="dateInForce">2025-10-01</dd>
        <dt class="changesToDocuments">Endrer</dt>
        <dd class="changesToDocuments">
          <ul>
            <li>lov/2016-12-20-106</li>
          </ul>
        </dd>
        <dt class="legalArea">Rettsomr&#xE5;de</dt>
        <dd class="legalArea">
          <ul>
            <li>Stats-, statsforfatnings- og statsborgerrett &gt; Stortinget</li>
          </ul>
        </dd>
        <dt class="dateOfPublication">Kunngjort</dt>
        <dd class="dateOfPublication">2025-06-20 12:45</dd>
        <dt class="journalNumber">Journalnummer</dt>
        <dd class="journalNumber">2025-0673</dd>
        <dt class="titleShort">Korttittel</dt>
        <dd class="titleShort">Representantytelsesloven</dd>
        <dt class="title">Tittel</dt>
        <dd class="title">Lov om godtgj&#xF8;ring og andre ytelser til stortingsrepresentanter (representantytelsesloven)</dd>
        <dt class="miscInformation">Annet om dokumentet</dt>
        <dd class="miscInformation">Stortingsvedtak 856 (2022-2023), Innst. 529 L (2024&#x2013;2025), Lovvedtak 134 (2024&#x2013;2025). Stortingets f&#xF8;rste og andre gangs behandling hhv. 13. og 17. juni 2025. Fremmet av Finansdepartementet.</dd>
        <dt class="refid">RefID</dt>
        <dd class="refid">lov/2025-06-20-57</dd>
        <dt class="table-of-contents">Innhold</dt>
        <dd class="table-of-contents">
          <ul class="tocTopUl">
            <li>Lov om godtgj&#xF8;ring og andre ytelser til stortingsrepresentanter (representantytelsesloven)<ul class="tocSubUl"><li>Kapittel 1 Innledende bestemmelser<ul class="tocSubUl"><li>&#xA7; 1. Lovens form&#xE5;l</li><li>&#xA7; 2. Definisjoner</li><li>&#xA7; 3. Utfyllende retningslinjer</li><li>&#xA7; 4. Delegering av beslutningsmyndighet</li></ul></li><li>Kapittel 2 Godtgj&#xF8;ring<ul class="tocSubUl"><li>&#xA7; 5. Stortingets godtgj&#xF8;ringsutvalg</li><li>&#xA7; 6. Stortingsrepresentanters godtgj&#xF8;ring</li><li>&#xA7; 7. Innkalte vararepresentanters godtgj&#xF8;ring</li><li>&#xA7; 8. Tilleggsgodtgj&#xF8;ring</li><li>&#xA7; 9. Forskudd p&#xE5; godtgj&#xF8;ring</li><li>&#xA7; 10. Godtgj&#xF8;ring ved permisjoner</li></ul></li><li>Kapittel 3 Dekning av utgifter til reiser<ul class="tocSubUl"><li>&#xA7; 11. Definisjon av reisetyper</li><li>&#xA7; 12. Generelt om reiser</li><li>&#xA7; 13. Tjenestereiser</li><li>&#xA7; 14. Arbeidsreiser</li><li>&#xA7; 15. Familiereiser</li></ul></li><li>Kapittel 4 Ytelser til representanter som pendler<ul class="tocSubUl"><li>&#xA7; 16. Pendlerboliger</li><li>&#xA7; 17. Pendlerreiser</li><li>&#xA7; 18. Utgifter til flytting</li></ul></li><li>Kapittel 5 Andre ytelser<ul class="tocSubUl"><li>&#xA7; 19. Feriepenger til innkalte og fast m&#xF8;tende vararepresentanter</li><li>&#xA7; 20. Sykepenger til fratr&#xE5;dte stortingsrepresentanter</li><li>&#xA7; 21. Innkalte vararepresentanters utgifter til barnepass</li><li>&#xA7; 22. Ytelser til etterlatte ved d&#xF8;dsfall</li><li>&#xA7; 23. Yrkesskadeforsikring og andre forsikringer</li><li>&#xA7; 24. Dekning av reise- og overnattingsutgifter for innkalte vararepresentanter</li></ul></li><li>Kapittel 6 Fratredelsesytelse og omstillingsytelse<ul class="tocSubUl"><li>&#xA7; 25. Fratredelsesytelse</li><li>&#xA7; 26. Omstillingsytelse</li><li>&#xA7; 27. Bortfall og avkorting av ytelsene</li></ul></li><li>Kapittel 7 Administrative bestemmelser<ul class="tocSubUl"><li>&#xA7; 28. Representantenes opplysningsplikt</li><li>&#xA7; 29. Innhenting av opplysninger fra andre enn representanten selv</li><li>&#xA7; 30. Behandling av personopplysninger</li><li>&#xA7; 31. Taushetsplikt for ansatte i Stortingets administrasjon</li><li>&#xA7; 32. Tilbakebetaling og trekk i fremtidige ytelser</li></ul></li><li>Kapittel 8 Overgangsbestemmelser og ikrafttredelse<ul class="tocSubUl"><li>&#xA7; 33. Overgangsbestemmelser</li><li>&#xA7; 34. Ikrafttredelse</li></ul></li></ul></li>
          </ul>
        </dd>
      </dl>
    </header>
    <main class="documentBody" data-lovdata-URL="LTI/lov/2025-06-20-57" id="dokument">
      <h1>Lov om godtgj&#xF8;ring og andre ytelser til stortingsrepresentanter (representantytelsesloven)</h1>
      <article class="defaultP" data-text-size="small">F&#xF8;lgende lov oppheves:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 20. desember 2016 nr. 106 om godtgj&#xF8;relse for stortingsrepresentanter (stortingsgodtgj&#xF8;relsesloven).</article></article></li></ul></article>
      <section class="section" data-name="kap1" id="kapittel-1" data-lovdata-URL="LTI/lov/2025-06-20-57/KAPITTEL_1">
        <h2>Kapittel 1 Innledende bestemmelser</h2>
        <article class="legalArticle" data-lovdata-URL="LTI/lov/2025-06-20-57/&#xA7;1" data-name="&#xA7;1" id="kapittel-1-paragraf-1">
          <h3 class="legalArticleHeader"><span class="legalArticleValue">&#xA7; 1</span>. <span class="legalArticleTitle">Lovens form&#xE5;l</span></h3>
          <article class="legalP" id="kapittel-1-paragraf-1-ledd-1">Loven skal bidra til &#xE5; sikre at alle som er valgt inn p&#xE5; Stortinget, har mulighet til &#xE5; ut&#xF8;ve stortingsvervet p&#xE5; like vilk&#xE5;r, uavhengig av geografisk tilh&#xF8;righet og livssituasjon. Loven skal legge til rette for at representantene f&#xE5;r ytelser som kompenserer for kostnader og dekker behov som f&#xF8;lger av vervet. Loven skal videre bidra til en god forvaltning av ytelsene.</article>
        </article>
        <article class="legalArticle" data-lovdata-URL="LTI/lov/2025-06-20-57/&#xA7;2" data-name="&#xA7;2" id="kapittel-1-paragraf-2">
          <h3 class="legalArticleHeader"><span class="legalArticleValue">&#xA7; 2</span>. <span class="legalArticleTitle">Definisjoner</span></h3>
          <article class="legalP" id="kapittel-1-paragraf-2-ledd-1">Fast m&#xF8;tende vararepresentanter er representanter som m&#xF8;ter for<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">stortingsrepresentanter som er utnevnt til statsr&#xE5;der, statssekret&#xE6;rer eller politiske r&#xE5;dgivere i regjeringen</article></article></li><li data-li-identifier="b." data-name="b."><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">stortingsrepresentanter som trer ut av Stortinget fordi de ikke lenger er valgbare etter Grunnloven &#xA7; 62 f&#xF8;rste ledd.</article></article></li></ul></article>
          <article class="legalP" id="kapittel-1-paragraf-2-ledd-2">Innkalte vararepresentanter er personer som m&#xF8;ter for representanter som har f&#xE5;tt innvilget permisjon.</article>
          <article class="legalP" id="kapittel-1-paragraf-2-ledd-3">Med ytelser menes i denne loven utbetalinger, refusjoner og naturalytelser.</article>
        </article>
        <article class="legalArticle" data-lovdata-URL="LTI/lov/2025-06-20-57/&#xA7;3" data-name="&#xA7;3" id="kapittel-1-paragraf-3">
          <h3 class="legalArticleHeader"><span class="legalArticleValue">&#xA7; 3</span>. <span class="legalArticleTitle">Utfyllende retningslinjer</span></h3>
          <article class="legalP" id="kapittel-1-paragraf-3-ledd-1">Stortingets presidentskap kan gi utfyllende retningslinjer om ytelsene som reguleres i loven.</article>
        </article>
        <article class="legalArticle" data-lovdata-URL="LTI/lov/2025-06-20-57/&#xA7;4" data-name="&#xA7;4" id="kapittel-1-paragraf-4">
          <h3 class="legalArticleHeader"><span class="legalArticleValue">&#xA7; 4</span>. <span class="legalArticleTitle">Delegering av beslutningsmyndighet</span></h3>
          <article class="legalP" id="kapittel-1-paragraf-4-ledd-1">Stortingets presidentskap kan delegere sin beslutningsmyndighet etter loven til Stortingets direkt&#xF8;r.</article>
        </article>
      </section>
      <section class="section" data-name="kap2" id="kapittel-2" data-lovdata-URL="LTI/lov/2025-06-20-57/KAPITTEL_2">
        <h2>Kapittel 2 Godtgj&#xF8;ring</h2>
        <article class="legalArticle" data-lovdata-URL="LTI/lov/2025-06-20-57/&#xA7;5" data-name="&#xA7;5" id="kapittel-2-paragraf-1">
          <h3 class="legalArticleHeader"><span class="legalArticleValue">&#xA7; 5</span>. <span class="legalArticleTitle">Stortingets godtgj&#xF8;ringsutvalg</span></h3>
          <article class="legalP" id="kapittel-2-paragraf-1-ledd-1">Stortingets presidentskap oppnevner en leder og to andre medlemmer til Stortingets godtgj&#xF8;ringsutvalg. Utvalget fungerer i fire &#xE5;r. Utvalget er beslutningsdyktig n&#xE5;r alle medlemmene er til stede. Stortingets presidentskap kan fastsette n&#xE6;rmere retningslinjer for utvalgets virksomhet.</article>
          <article class="legalP" id="kapittel-2-paragraf-1-ledd-2">Stortingets godtgj&#xF8;ringsutvalg skal &#xE5;rlig vurdere niv&#xE5;et p&#xE5; godtgj&#xF8;ringene og legge sin tilr&#xE5;ding frem for Stortingets presidentskap.</article>
        </article>
        <article class="legalArticle" data-lovdata-URL="LTI/lov/2025-06-20-57/&#xA7;6" data-name="&#xA7;6" id="kapittel-2-paragraf-2">
          <h3 class="legalArticleHeader"><span class="legalArticleValue">&#xA7; 6</span>. <span class="legalArticleTitle">Stortingsrepresentanters godtgj&#xF8;ring</span></h3>
          <article class="legalP" id="kapittel-2-paragraf-2-ledd-1">Stortinget fastsetter godtgj&#xF8;ring for stortingsrepresentantene, statsministeren og regjeringens medlemmer. Godtgj&#xF8;ringen fastsettes som et &#xE5;rlig bel&#xF8;p.</article>
          <article class="legalP" id="kapittel-2-paragraf-2-ledd-2">Stortingets president har samme godtgj&#xF8;ring som statsministeren.</article>
          <article class="legalP" id="kapittel-2-paragraf-2-ledd-3">De andre stortingsrepresentantene har lik godtgj&#xF8;ring, med tilleggene som fremg&#xE5;r av &#xA7; 8.</article>
          <article class="legalP" id="kapittel-2-paragraf-2-ledd-4">Den &#xE5;rlige godtgj&#xF8;ringen utbetales med en tolvtedel hver m&#xE5;ned. Dette gjelder ogs&#xE5; for fast m&#xF8;tende vararepresentanter i den perioden de m&#xF8;ter.</article>
        </article>
        <article class="legalArticle" data-lovdata-URL="LTI/lov/2025-06-20-57/&#xA7;7" data-name="&#xA7;7" id="kapittel-2-paragraf-3">
          <h3 class="legalArticleHeader"><span class="legalArticleValue">&#xA7; 7</span>. <span class="legalArticleTitle">Innkalte vararepresentanters godtgj&#xF8;ring</span></h3>
          <article class="legalP" id="kapittel-2-paragraf-3-ledd-1">Innkalte vararepresentanter har samme godtgj&#xF8;ring som stortingsrepresentantene for de dagene eller periodene de er innkalt til &#xE5; m&#xF8;te. Innkalte vararepresentanter f&#xE5;r ogs&#xE5; godtgj&#xF8;ring for hver dag eller del av dag p&#xE5; mer enn seks timer som er n&#xF8;dvendig for reise til og fra Stortinget, og som faller utenom de dagene vararepresentanten m&#xF8;ter i Stortinget.</article>
          <article class="legalP" id="kapittel-2-paragraf-3-ledd-2">Stortingets presidentskap kan etter s&#xF8;knad bestemme at vararepresentanter f&#xE5;r beholde godtgj&#xF8;ringen i perioder de ikke er innkalt, i f&#xF8;lgende tilfeller:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-3-ledd-2-punkt-1"><article class="legalP" id="kapittel-2-paragraf-3-ledd-2-punkt-1-ledd-1">i perioder uten m&#xF8;ter i plenum n&#xE5;r vararepresentanten m&#xF8;ter for en representant som m&#xE5; antas &#xE5; fortsette sitt frav&#xE6;r ogs&#xE5; etter den aktuelle perioden.</article></article></li><li data-li-identifier="b." data-name="b."><article class="listArticle" id="kapittel-2-paragraf-3-ledd-2-punkt-2"><article class="legalP" id="kapittel-2-paragraf-3-ledd-2-punkt-2-ledd-1">ut kalender&#xE5;ret etter siste innkallingsdag f&#xF8;r jul hvis vararepresentanten har m&#xF8;tt minst to m&#xE5;neder i sesjonen og ikke har annen inntekt i den perioden han eller hun s&#xF8;ker om &#xE5; beholde godtgj&#xF8;ringen for.</article></article></li><li data-li-identifier="c." data-name="c."><article class="listArticle" id="kapittel-2-paragraf-3-ledd-2-punkt-3"><article class="legalP" id="kapittel-2-paragraf-3-ledd-2-punkt-3-ledd-1">i andre s&#xE6;rlige tilfeller.</article></article></li></ul></article>
          <article class="legalP" id="kapittel-2-paragraf-3-ledd-3">Godtgj&#xF8;ringen blir utbetalt minst &#xE9;n gang per m&#xE5;ned.</article>
        </article>
        <article class="legalArticle" data-lovdata-URL="LTI/lov/2025-06-20-57/&#xA7;8" data-name="&#xA7;8" id="kapittel-2-paragraf-4">
          <h3 class="legalArticleHeader"><span class="legalArticleValue">&#xA7; 8</span>. <span class="legalArticleTitle">Tilleggsgodtgj&#xF8;ring</span></h3>
          <article class="legalP" id="kapittel-2-paragraf-4-ledd-1">Stortingets f&#xF8;rste visepresident har en tilleggsgodtgj&#xF8;ring p&#xE5; 14 prosent av den &#xE5;rlige godtgj&#xF8;ringen. De &#xF8;vrige visepresidentene har en tilleggsgodtgj&#xF8;ring p&#xE5; sju prosent.</article>
          <article class="legalP" id="kapittel-2-paragraf-4-ledd-2">Lederne for Stortingets fagkomiteer har en tilleggsgodtgj&#xF8;ring p&#xE5; sju prosent av den &#xE5;rlige godtgj&#xF8;ringen. Den som fungerer som komit&#xE9;leder ut over fem dager, har tilsvarende tilleggsgodtgj&#xF8;ring som komit&#xE9;lederen for den tiden fungeringen varer.</article>
        </article>
        <article class="legalArticle" data-lovdata-URL="LTI/lov/2025-06-20-57/&#xA7;9" data-name="&#xA7;9" id="kapittel-2-paragraf-5">
          <h3 class="legalArticleHeader"><span class="legalArticleValue">&#xA7; 9</span>. <span class="legalArticleTitle">Forskudd p&#xE5; godtgj&#xF8;ring</span></h3>
          <article class="legalP" id="kapittel-2-paragraf-5-ledd-1">Stortingets presidentskap kan etter s&#xF8;knad bestemme at en representant i s&#xE6;rskilte tilfeller kan f&#xE5; inntil to m&#xE5;neders godtgj&#xF8;ring utbetalt p&#xE5; forskudd. Vilk&#xE5;rene for rett til forskudd og reglene for tilbakebetaling er de samme som for ansatte i staten.</article>
        </article>
        <article class="legalArticle" data-lovdata-URL="LTI/lov/2025-06-20-57/&#xA7;10" data-name="&#xA7;10" id="kapittel-2-paragraf-6">
          <h3 class="legalArticleHeader"><span class="legalArticleValue">&#xA7; 10</span>. <span class="legalArticleTitle">Godtgj&#xF8;ring ved permisjoner</span></h3>
          <article class="legalP" id="kapittel-2-paragraf-6-ledd-1">Representanter som har permisjon fra Stortinget, beholder godtgj&#xF8;ringen i inntil 14 dager med mindre de gir avkall p&#xE5; den.</article>
          <article class="legalP" id="kapittel-2-paragraf-6-ledd-2">Stortingets presidentskap kan etter s&#xF8;knad bestemme at en representant f&#xE5;r beholde godtgj&#xF8;ringen ut over 14 dager hvis representanten har f&#xE5;tt permisjon<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-6-ledd-2-punkt-1"><article class="legalP" id="kapittel-2-paragraf-6-ledd-2-punkt-1-ledd-1">p&#xE5; grunn sykdom eller skade. Representanten m&#xE5; fremlegge sykmelding enten sammen med permisjonss&#xF8;knaden eller snarest mulig etter at permisjonen er innvilget. Dersom representanten ikke gj&#xF8;r dette, kan Stortingets presidentskap bestemme at godtgj&#xF8;ringen skal falle bort for den resterende delen av permisjonen.</article></article></li><li data-li-identifier="b." data-name="b."><article class="listArticle" id="kapittel-2-paragraf-6-ledd-2-punkt-2"><article class="legalP" id="kapittel-2-paragraf-6-ledd-2-punkt-2-ledd-1">for &#xE5; delta p&#xE5; reise som medlem av en delegasjon oppnevnt av Stortinget eller Stortingets presidentskap.</article></article></li><li data-li-identifier="c." data-name="c."><article class="listArticle" id="kapittel-2-paragraf-6-ledd-2-punkt-3"><article class="legalP" id="kapittel-2-paragraf-6-ledd-2-punkt-3-ledd-1">for &#xE5; delta i m&#xF8;ter eller utf&#xF8;re andre oppdrag etter oppnevning av Kongen, Stortinget eller et departement.</article></article></li><li data-li-identifier="d." data-name="d."><article class="listArticle" id="kapittel-2-paragraf-6-ledd-2-punkt-4"><article class="legalP" id="kapittel-2-paragraf-6-ledd-2-punkt-4-ledd-1">av velferdsgrunner. Godtgj&#xF8;ringen kan bare innvilges i s&#xE6;rlige tilfeller og i en tidsavgrenset periode.</article></article></li></ul></article>
          <article class="legalP" id="kapittel-2-paragraf-6-ledd-3">Ved svangerskapspermisjon, omsorgspermisjon, adopsjonspermisjon, f&#xF8;dselspermisjon, foreldrepermisjon og permisjon ved barns og barnepassers sykdom beholder representantene godtgj&#xF8;ringen etter tilsvarende regler som for ansatte i staten, s&#xE5; langt reglene passer. Dette gjelder ogs&#xE5; for innkalte vararepresentanter i den perioden innkallingen gjelder.</article>
        </article>
      </section>
      <section class="section" data-name="kap3" id="kapittel-3" data-lovdata-URL="LTI/lov/2025-06-20-57/KAPITTEL_3">
        <h2>Kapittel 3 Dekning av utgifter til reiser</h2>
        <article class="legalArticle" data-lovdata-URL="LTI/lov/2025-06-20-57/&#xA7;11" data-name="&#xA7;11" id="kapittel-3-paragraf-1">
          <h3 class="legalArticleHeader"><span class="legalArticleValue">&#xA7; 11</span>. <span class="legalArticleTitle">Definisjon av reisetyper</span></h3>
          <article class="legalP" id="kapittel-3-paragraf-1-ledd-1">Med tjenestereiser menes reiser som representantene gjennomf&#xF8;rer som ledd i ut&#xF8;velsen av vervet. Arbeidsreiser og pendlerreiser regnes ikke som tjenestereiser.</article>
          <article class="legalP" id="kapittel-3-paragraf-1-ledd-2">Med arbeidsreiser menes representantenes reiser mellom hjemsted eller pendlerbolig og Stortinget.</article>
          <article class="legalP" id="kapittel-3-paragraf-1-ledd-3">Med pendlerreiser menes reiser representanter som pendler, foretar mellom hjemsted og Stortinget eller pendlerbolig, jf. kapittel 4 om ytelser til representanter som pendler.</article>
          <article class="legalP" id="kapittel-3-paragraf-1-ledd-4">Med familiereiser menes reiser mellom hjemsted og Oslo for representantenes familiemedlemmer.</article>
        </article>
        <article class="legalArticle" data-lovdata-URL="LTI/lov/2025-06-20-57/&#xA7;12" data-name="&#xA7;12" id="kapittel-3-paragraf-2">
          <h3 class="legalArticleHeader"><span class="legalArticleValue">&#xA7; 12</span>. <span class="legalArticleTitle">Generelt om reiser</span></h3>
          <article class="legalP" id="kapittel-3-paragraf-2-ledd-1">Alle reiser som skal dekkes av Stortinget, m&#xE5; ha sammenheng med ut&#xF8;velsen av vervet som stortingsrepresentant. Representantene skal dokumentere at reisen har sammenheng med vervet.</article>
          <article class="legalP" id="kapittel-3-paragraf-2-ledd-2">For &#xE5; f&#xE5; dekket reisekostnader m&#xE5; representantene levere reiseregning snarest mulig etter at reisen er gjennomf&#xF8;rt. Hvis Stortinget har dekket kostnader direkte, skal representantene levere reiseregning innen tre m&#xE5;neder.</article>
          <article class="legalP" id="kapittel-3-paragraf-2-ledd-3">Reisen skal etter en samlet vurdering foretas p&#xE5; den for Stortinget hurtigste, rimeligste og mest milj&#xF8;vennlige m&#xE5;ten s&#xE5; langt dette er forenlig med en effektiv og forsvarlig gjennomf&#xF8;ring av reisen. Hvis vektlegging av milj&#xF8;hensyn gir merkostnader, m&#xE5; representanten redegj&#xF8;re for dette i reiseregningen.</article>
        </article>
        <article class="legalArticle" data-lovdata-URL="LTI/lov/2025-06-20-57/&#xA7;13" data-name="&#xA7;13" id="kapittel-3-paragraf-3">
          <h3 class="legalArticleHeader"><span class="legalArticleValue">&#xA7; 13</span>. <span class="legalArticleTitle">Tjenestereiser</span></h3>
          <article class="legalP" id="kapittel-3-paragraf-3-ledd-1">Stortinget dekker utgiftene til representantenes tjenestereiser innenlands eller utenlands etter bestemmelsene i eller i medhold av denne loven.</article>
          <article class="legalP" id="kapittel-3-paragraf-3-ledd-2">Skal en tjenestereise dekkes av Stortinget, m&#xE5; representanten dokumentere at reisens form&#xE5;l og innhold i hovedsak er tjenesterelatert.</article>
          <article class="legalP" id="kapittel-3-paragraf-3-ledd-3">For utgifter til overnatting p&#xE5; tjenestereiser utenlands dekkes bare legitimerte utgifter.</article>
          <article class="legalP" id="kapittel-3-paragraf-3-ledd-4">Tjenestereiser utenlands i forbindelse med de faste parlamentarikerdelegasjonenes virksomhet skal v&#xE6;re godkjent av delegasjonslederen. Alle andre tjenestereiser utenlands skal v&#xE6;re godkjent av Stortingets presidentskap.</article>
          <article class="legalP" id="kapittel-3-paragraf-3-ledd-5">Stortinget dekker som hovedregel ikke reiseutgifter for ledsagere. N&#xE5;r det er n&#xF8;dvendig &#xE5; ha med ledsager p&#xE5; reisen, kan Stortingets presidentskap likevel beslutte at ledsagers reiseutgifter skal dekkes helt eller delvis.</article>
          <article class="legalP" id="kapittel-3-paragraf-3-ledd-6">N&#xE5;r en representant m&#xE5; ha barn under ett &#xE5;r med p&#xE5; reisen, kan Stortingets presidentskap beslutte at n&#xF8;dvendige merutgifter til barnetilsyn eller reise- og oppholdsutgifter for &#xE9;n barnepasser skal dekkes. Dersom det er s&#xE6;rlige grunner til det, kan tilsvarende utgifter dekkes selv om barnet er over ett &#xE5;r.</article>
          <article class="legalP" id="kapittel-3-paragraf-3-ledd-7">Deltakelse ved gravferder anses som tjenestereiser hvis deltakelsen har tilknytning til vervet som stortingsrepresentant.</article>
          <article class="legalP" id="kapittel-3-paragraf-3-ledd-8">Stortinget kan gi forskudd til dekning av utgifter til tjenestereiser etter tilsvarende regler som for ansatte i staten.</article>
        </article>
        <article class="legalArticle" data-lovdata-URL="LTI/lov/2025-06-20-57/&#xA7;14" data-name="&#xA7;14" id="kapittel-3-paragraf-4">
          <h3 class="legalArticleHeader"><span class="legalArticleValue">&#xA7; 14</span>. <span class="legalArticleTitle">Arbeidsreiser</span></h3>
          <article class="legalP" id="kapittel-3-paragraf-4-ledd-1">Stortinget anses som fast arbeidssted for representantene. Utgifter til reiser mellom Stortinget og hjemstedet eller en pendlerbolig dekkes som hovedregel ikke.</article>
          <article class="legalP" id="kapittel-3-paragraf-4-ledd-2">Representanter som har sitt hjemsted mer enn 40 kilometer fra Stortinget, f&#xE5;r dekket reisekostnader til og fra Stortinget ved tiltredelse og fratredelse og ved sesjons&#xE5;pning og sesjonsavslutning.</article>
          <article class="legalP" id="kapittel-3-paragraf-4-ledd-3">Ved dokumentert sykdom eller skade kan representantene f&#xE5; dekket s&#xE6;rlige utgifter til transport til og fra Stortinget.</article>
          <article class="legalP" id="kapittel-3-paragraf-4-ledd-4">Ved permisjon p&#xE5; grunn av sykdom eller skade eller permisjon av velferdsgrunner kan representantene f&#xE5; dekket utgifter til &#xE9;n reise fra Stortinget eller pendlerboligen til hjemstedet eller annet innenlands oppholdssted og derfra tilbake til Stortinget igjen.</article>
          <article class="legalP" id="kapittel-3-paragraf-4-ledd-5">Utgifter til andre arbeidsreiser kan dekkes i tilfeller der det er fastsatt av presidentskapet i retningslinjer.</article>
          <article class="legalP" id="kapittel-3-paragraf-4-ledd-6">Ved bruk av egen bil f&#xE5;r representantene kilometergodtgj&#xF8;ring etter satsene for tjenestereiser i staten.</article>
        </article>
        <article class="legalArticle" data-lovdata-URL="LTI/lov/2025-06-20-57/&#xA7;15" data-name="&#xA7;15" id="kapittel-3-paragraf-5">
          <h3 class="legalArticleHeader"><span class="legalArticleValue">&#xA7; 15</span>. <span class="legalArticleTitle">Familiereiser</span></h3>
          <article class="legalP" id="kapittel-3-paragraf-5-ledd-1">Representanter kan f&#xE5; dekket utgifter til reise mellom hjemstedet sitt og Oslo for medlemmer av husstanden. Som medlemmer av husstanden regnes ektefelle, samboer og hjemmeboende barn til og med det kalender&#xE5;ret barnet fyller 18 &#xE5;r. I tillegg dekkes utgifter til reise for representantens egne barn som ikke er medlemmer av representantens husstand, mellom barnets hjemsted og Oslo til og med kalender&#xE5;ret barnet fyller 18 &#xE5;r.</article>
          <article class="legalP" id="kapittel-3-paragraf-5-ledd-2">Representantene har krav p&#xE5; inntil to familiereiser i &#xE5;ret per berettiget person for representanter som bor mer enn 40 kilometer fra Oslo. Representanter som har foreldreansvar for barn alene, kan i tillegg f&#xE5; dekket reiseutgifter til ledsager for barnet til og med det kalender&#xE5;ret barnet fyller tolv &#xE5;r.</article>
          <article class="legalP" id="kapittel-3-paragraf-5-ledd-3">Innkalte vararepresentanter som har gjort tjeneste i til sammen seks m&#xE5;neder eller mer i l&#xF8;pet av tolv m&#xE5;neder, har rett til &#xE5; f&#xE5; dekket familiereiser etter f&#xF8;rste og andre ledd.</article>
        </article>
      </section>
      <section class="section" data-name="kap4" id="kapittel-4" data-lovdata-URL="LTI/lov/2025-06-20-57/KAPITTEL_4">
        <h2>Kapittel 4 Ytelser til representanter som pendler</h2>
        <article class="legalArticle" data-lovdata-URL="LTI/lov/2025-06-20-57/&#xA7;16" data-name="&#xA7;16" id="kapittel-4-paragraf-1">
          <h3 class="legalArticleHeader"><span class="legalArticleValue">&#xA7; 16</span>. <span class="legalArticleTitle">Pendlerboliger</span></h3>
          <article class="legalP" id="kapittel-4-paragraf-1-ledd-1">Representanter som har skattemessig bosted minst 40 kilometer fra Stortinget, jf. skatteloven &#xA7; 3-5, kan etter s&#xF8;knad tildeles pendlerbolig.</article>
          <article class="legalP" id="kapittel-4-paragraf-1-ledd-2">Representanter som disponerer annen bolig innenfor avstandskravet i f&#xF8;rste ledd, kan ikke tildeles pendlerbolig. En representant anses &#xE5; disponere en bolig dersom han eller hun gjennom et eie- eller leieforhold st&#xE5;r fritt til daglig &#xE5; bruke hele eller deler av boligen. En representant anses ikke &#xE5; disponere en bolig dersom den i sin helhet er leid ut og leieforholdet er etablert p&#xE5; s&#xF8;knadstidspunktet. Stortingets presidentskap kan i s&#xE6;rlige tilfeller gj&#xF8;re unntak fra kravet om at leieforholdet m&#xE5; v&#xE6;re etablert p&#xE5; s&#xF8;knadstidspunktet.</article>
          <article class="legalP" id="kapittel-4-paragraf-1-ledd-3">Stortingets presidentskap kan stille n&#xE6;rmere vilk&#xE5;r for disponering av pendlerbolig.</article>
        </article>
        <article class="legalArticle" data-lovdata-URL="LTI/lov/2025-06-20-57/&#xA7;17" data-name="&#xA7;17" id="kapittel-4-paragraf-2">
          <h3 class="legalArticleHeader"><span class="legalArticleValue">&#xA7; 17</span>. <span class="legalArticleTitle">Pendlerreiser</span></h3>
          <article class="legalP" id="kapittel-4-paragraf-2-ledd-1">Representanter som har sitt hjemsted mer enn 40 kilometers kj&#xF8;relengde fra Stortinget og har pendlerbolig, kan f&#xE5; dekket utgifter til reise til og fra Stortinget eller pendlerboligen og representantens hjemsted inntil &#xE9;n gang per uke. Representanter f&#xE5;r dekket inntil &#xE9;n ekstra hjemreise per uke til og med kalender&#xE5;ret barn i husstanden fyller 18 &#xE5;r. Frem til og med kalender&#xE5;ret barnet fyller 20 &#xE5;r, kan det i s&#xE6;rlige tilfeller gj&#xF8;res unntak fra aldersgrensen. Vararepresentanter som er innkalt for en kortere periode enn en hel uke, f&#xE5;r ikke dekket reiseutgifter etter dette leddet.</article>
          <article class="legalP" id="kapittel-4-paragraf-2-ledd-2">I uker med helligdag p&#xE5; tirsdag, onsdag eller torsdag, dekker Stortinget ytterligere &#xE9;n pendlerreise til og fra hjemstedet og Stortinget eller pendlerboligen. Stortinget dekker inntil to pendlerreiser i slike uker.</article>
          <article class="legalP" id="kapittel-4-paragraf-2-ledd-3">Presidentskapet kan i s&#xE6;rlige tilfeller utvide antall pendlerreiser per uke.</article>
          <article class="legalP" id="kapittel-4-paragraf-2-ledd-4">Bestemmelsene i kapittel 3 gjelder s&#xE5; langt de passer.</article>
        </article>
        <article class="legalArticle" data-lovdata-URL="LTI/lov/2025-06-20-57/&#xA7;18" data-name="&#xA7;18" id="kapittel-4-paragraf-3">
          <h3 class="legalArticleHeader"><span class="legalArticleValue">&#xA7; 18</span>. <span class="legalArticleTitle">Utgifter til flytting</span></h3>
          <article class="legalP" id="kapittel-4-paragraf-3-ledd-1">Stortinget kan dekke n&#xF8;dvendige utgifter til &#xE9;n flytting fra hjemstedet til en pendlerbolig og &#xE9;n flytting fra pendlerbolig til hjemstedet. Pendlerboligen m&#xE5; ligge innenfor 40 kilometers kj&#xF8;relengde fra Stortinget.</article>
          <article class="legalP" id="kapittel-4-paragraf-3-ledd-2">Stortinget dekker ikke flyttekostnader for innkalte vararepresentanter.</article>
          <article class="legalP" id="kapittel-4-paragraf-3-ledd-3">Stortinget dekker ikke kostnader ved flytting mellom pendlerboliger, med mindre representanten m&#xE5; bytte pendlerbolig etter krav fra Stortinget.</article>
        </article>
      </section>
      <section class="section" data-name="kap5" id="kapittel-5" data-lovdata-URL="LTI/lov/2025-06-20-57/KAPITTEL_5">
        <h2>Kapittel 5 Andre ytelser</h2>
        <article class="legalArticle" data-lovdata-URL="LTI/lov/2025-06-20-57/&#xA7;19" data-name="&#xA7;19" id="kapittel-5-paragraf-1">
          <h3 class="legalArticleHeader"><span class="legalArticleValue">&#xA7; 19</span>. <span class="legalArticleTitle">Feriepenger til innkalte og fast m&#xF8;tende vararepresentanter</span></h3>
          <article class="legalP" id="kapittel-5-paragraf-1-ledd-1">Innkalte vararepresentanter og fast m&#xF8;tende vararepresentanter som trer ut av Stortinget mellom 1. januar og 30. juni, f&#xE5;r feriepenger etter satsene i hovedtariffavtalene i staten p&#xE5; siste ordin&#xE6;re utbetalingsdag f&#xF8;r Stortinget avbryter sine forhandlinger i juni. Feriepengene beregnes p&#xE5; grunnlag av godtgj&#xF8;ringen representantene mottok i det foreg&#xE5;ende kalender&#xE5;ret.</article>
          <article class="legalP" id="kapittel-5-paragraf-1-ledd-2">For valgte stortingsrepresentanter som trer ut av Stortinget utenom valg, eller som har permisjon ut valgperioden, gjelder samme regler som for fast m&#xF8;tende vararepresentanter som trer ut av Stortinget.</article>
          <article class="legalP" id="kapittel-5-paragraf-1-ledd-3">Innkalte vararepresentanter som etter beslutning av Stortingets presidentskap beholder godtgj&#xF8;ringen i perioden etter at Stortinget har avbrutt forhandlingene i juni, f&#xE5;r ikke feriepenger p&#xE5; siste ordin&#xE6;re utbetalingsdag f&#xF8;r Stortinget avbryter sine forhandlinger i juni. Disse f&#xE5;r f&#xF8;rst feriepenger i januar det p&#xE5;f&#xF8;lgende &#xE5;ret etter satsene fastsatt i hovedtariffavtalene i staten. Feriepengegrunnlaget beregnes p&#xE5; grunnlag av godtgj&#xF8;ringen utbetalt i siste kalender&#xE5;r, inkludert eventuell fratredelsesytelse etter &#xA7; 25.</article>
          <article class="legalP" id="kapittel-5-paragraf-1-ledd-4">Stortingsrepresentanter som trer inn i regjeringen, har ikke krav p&#xE5; feriepenger.</article>
        </article>
        <article class="legalArticle" data-lovdata-URL="LTI/lov/2025-06-20-57/&#xA7;20" data-name="&#xA7;20" id="kapittel-5-paragraf-2">
          <h3 class="legalArticleHeader"><span class="legalArticleValue">&#xA7; 20</span>. <span class="legalArticleTitle">Sykepenger til fratr&#xE5;dte stortingsrepresentanter</span></h3>
          <article class="legalP" id="kapittel-5-paragraf-2-ledd-1">Stortingets presidentskap kan etter s&#xF8;knad innvilge sykepenger til stortingsrepresentanter og fast m&#xF8;tende vararepresentanter som er sykmeldte p&#xE5; tidspunktet de trer ut av Stortinget etter valg. Det samme gjelder for fast m&#xF8;tende vararepresentanter som trer ut av Stortinget.</article>
          <article class="legalP" id="kapittel-5-paragraf-2-ledd-2">Sykepenger gis etter tilsvarende regler som for ansatte i staten s&#xE5; langt reglene passer. Sykepenger fra folketrygden og arbeidsgiver skal trekkes fra sykepengene fra Stortinget.</article>
          <article class="legalP" id="kapittel-5-paragraf-2-ledd-3">Representantene m&#xE5; dokumentere arbeidsuf&#xF8;rheten med legeerkl&#xE6;ring. Sykepengene kan falle bort dersom arbeidsuf&#xF8;rheten ikke blir tilfredsstillende dokumentert.</article>
        </article>
        <article class="legalArticle" data-lovdata-URL="LTI/lov/2025-06-20-57/&#xA7;21" data-name="&#xA7;21" id="kapittel-5-paragraf-3">
          <h3 class="legalArticleHeader"><span class="legalArticleValue">&#xA7; 21</span>. <span class="legalArticleTitle">Innkalte vararepresentanters utgifter til barnepass</span></h3>
          <article class="legalP" id="kapittel-5-paragraf-3-ledd-1">Innkalte vararepresentanter kan i s&#xE6;rlige tilfeller f&#xE5; dekket n&#xF8;dvendige og dokumenterte utgifter til barnepass. Tapt arbeidsinntekt for barnepasseren dekkes ikke.</article>
        </article>
        <article class="legalArticle" data-lovdata-URL="LTI/lov/2025-06-20-57/&#xA7;22" data-name="&#xA7;22" id="kapittel-5-paragraf-4">
          <h3 class="legalArticleHeader"><span class="legalArticleValue">&#xA7; 22</span>. <span class="legalArticleTitle">Ytelser til etterlatte ved d&#xF8;dsfall</span></h3>
          <article class="legalP" id="kapittel-5-paragraf-4-ledd-1">Hvis en stortingsrepresentant eller en fast m&#xF8;tende vararepresentant d&#xF8;r i l&#xF8;pet av valgperioden, skal ektefelle eller samboer, eller barn under 18 &#xE5;r dersom representanten ikke hadde ektefelle eller samboer, f&#xE5; utbetalt representantens godtgj&#xF8;ring for m&#xE5;neden representanten d&#xF8;de, og de tre p&#xE5;f&#xF8;lgende m&#xE5;nedene.</article>
          <article class="legalP" id="kapittel-5-paragraf-4-ledd-2">Hvis en stortingsrepresentant eller en fast m&#xF8;tende vararepresentant d&#xF8;r i l&#xF8;pet av valgperioden, dekkes inntil 1 ganger grunnbel&#xF8;pet i folketrygden til gravferden og minnesamv&#xE6;r. Det samme gjelder hvis en innkalt vararepresentant d&#xF8;r p&#xE5; reise til eller fra Stortinget eller i perioden innkallingen gjelder.</article>
          <article class="legalP" id="kapittel-5-paragraf-4-ledd-3">En stortingsrepresentant eller en fast m&#xF8;tende vararepresentant skal ha gruppelivsforsikring tilsvarende som for ansatte i staten. En innkalt vararepresentant skal ha forsikring for den perioden innkallingen gjelder. Dette leddet gjelder ogs&#xE5; for stortingsrepresentanter som er i regjering.</article>
        </article>
        <article class="legalArticle" data-lovdata-URL="LTI/lov/2025-06-20-57/&#xA7;23" data-name="&#xA7;23" id="kapittel-5-paragraf-5">
          <h3 class="legalArticleHeader"><span class="legalArticleValue">&#xA7; 23</span>. <span class="legalArticleTitle">Yrkesskadeforsikring og andre forsikringer</span></h3>
          <article class="legalP" id="kapittel-5-paragraf-5-ledd-1">En stortingsrepresentant eller en fast m&#xF8;tende vararepresentant har rett til ytelser ved yrkesskade tilsvarende som for ansatte i staten. En innkalt vararepresentant har samme rett for den perioden innkallingen gjelder. Dette leddet gjelder ogs&#xE5; for stortingsrepresentanter som er i regjering.</article>
          <article class="legalP" id="kapittel-5-paragraf-5-ledd-2">Stortinget kan tegne andre forsikringer for representantene enn det som f&#xF8;lger av denne bestemmelsen.</article>
        </article>
        <article class="legalArticle" data-lovdata-URL="LTI/lov/2025-06-20-57/&#xA7;24" data-name="&#xA7;24" id="kapittel-5-paragraf-6">
          <h3 class="legalArticleHeader"><span class="legalArticleValue">&#xA7; 24</span>. <span class="legalArticleTitle">Dekning av reise- og overnattingsutgifter for innkalte vararepresentanter</span></h3>
          <article class="legalP" id="kapittel-5-paragraf-6-ledd-1">Vararepresentanter som er innkalt til &#xE5; m&#xF8;te og har sitt hjemsted mer enn 40 kilometer fra Stortinget, f&#xE5;r dekket utgifter til reise til og fra Stortinget og til overnatting i innkallingsperioden. Ved overnatting p&#xE5; hotell dekkes ogs&#xE5; trekkfri sats for merutgifter til mat tilsvarende som for bolig uten kokemuligheter.</article>
        </article>
      </section>
      <section class="section" data-name="kap6" id="kapittel-6" data-lovdata-URL="LTI/lov/2025-06-20-57/KAPITTEL_6">
        <h2>Kapittel 6 Fratredelsesytelse og omstillingsytelse</h2>
        <article class="legalArticle" data-lovdata-URL="LTI/lov/2025-06-20-57/&#xA7;25" data-name="&#xA7;25" id="kapittel-6-paragraf-1">
          <h3 class="legalArticleHeader"><span class="legalArticleValue">&#xA7; 25</span>. <span class="legalArticleTitle">Fratredelsesytelse</span></h3>
          <article class="legalP" id="kapittel-6-paragraf-1-ledd-1">Form&#xE5;let med ytelsen er &#xE5; sikre inntekt for stortingsrepresentanter som ufrivillig blir st&#xE5;ende uten inntekt i en overgangsperiode.</article>
          <article class="legalP" id="kapittel-6-paragraf-1-ledd-2">Stortingets presidentskap kan etter s&#xF8;knad fra stortingsrepresentanter og fast m&#xF8;tende vararepresentanter som ikke fortsetter p&#xE5; Stortinget etter valg, innvilge fratredelsesytelse i inntil tre m&#xE5;neder. Det samme gjelder fast m&#xF8;tende vararepresentanter som trer ut av Stortinget i l&#xF8;pet av valgperioden, og innkalte vararepresentanter som har m&#xF8;tt sammenhengende i minst tolv m&#xE5;neder i &#xE9;n valgperiode. Stortingets presidentskap kan i s&#xE6;rlige tilfeller etter s&#xF8;knad fra en innkalt vararepresentant innvilge fratredelsesytelse i inntil &#xE9;n m&#xE5;ned ogs&#xE5; ved kortere m&#xF8;tetid.</article>
          <article class="legalP" id="kapittel-6-paragraf-1-ledd-3">Ytelsen tilsvarer ordin&#xE6;r godtgj&#xF8;ring etter &#xA7; 6. Tilleggsgodtgj&#xF8;ring og forh&#xF8;yet godtgj&#xF8;ring til stortingspresidenten etter &#xA7; 6 andre ledd og &#xA7; 8 inng&#xE5;r ikke i ytelsen.</article>
          <article class="legalP" id="kapittel-6-paragraf-1-ledd-4">Fast m&#xF8;tende og innkalte vararepresentanter kan ikke f&#xE5; innvilget fratredelsesytelse for mer enn til sammen tre m&#xE5;neder i l&#xF8;pet av &#xE9;n og samme valgperiode.</article>
          <article class="legalP" id="kapittel-6-paragraf-1-ledd-5">En fratr&#xE5;dt stortingsrepresentant som tidligere har mottatt sykepenger etter &#xA7; 20, kan s&#xF8;ke Stortingets presidentskap om fratredelsesytelse. Perioden med fratredelsesytelse forkortes med det antallet dager representanten har mottatt sykepenger.</article>
        </article>
        <article class="legalArticle" data-lovdata-URL="LTI/lov/2025-06-20-57/&#xA7;26" data-name="&#xA7;26" id="kapittel-6-paragraf-2">
          <h3 class="legalArticleHeader"><span class="legalArticleValue">&#xA7; 26</span>. <span class="legalArticleTitle">Omstillingsytelse</span></h3>
          <article class="legalP" id="kapittel-6-paragraf-2-ledd-1">Form&#xE5;let med ytelsen er &#xE5; sikre inntekt for stortingsrepresentanter som ufrivillig blir st&#xE5;ende uten inntekt i en overgangsperiode.</article>
          <article class="legalP" id="kapittel-6-paragraf-2-ledd-2">Stortingets presidentskap kan etter s&#xF8;knad fra stortingsrepresentanter og fast m&#xF8;tende vararepresentanter som etter valg ikke fortsetter p&#xE5; Stortinget, innvilge inntil seks m&#xE5;neders omstillingsytelse i tillegg til ytelsen etter &#xA7; 25. Det er krav om &#xE5; aktivt s&#xF8;ke arbeid, starte egen virksomhet eller heve sin kompetanse.</article>
          <article class="legalP" id="kapittel-6-paragraf-2-ledd-3">For &#xE5; f&#xE5; omstillingsytelse m&#xE5; representanten ha v&#xE6;rt valgt inn eller m&#xF8;tt fast p&#xE5; Stortinget sammenhengende i minst to valgperioder. Fast m&#xF8;tende vararepresentanter oppfyller kravet om &#xE5; ha m&#xF8;tt fast i minst to valgperioder dersom varaperioden begynte i forbindelse med utnevning av regjering i direkte sammenheng med et stortingsvalg. I s&#xE6;rlige tilfeller kan kravet om ansiennitet fravikes.</article>
          <article class="legalP" id="kapittel-6-paragraf-2-ledd-4">Ytelsen tilsvarer 66 prosent av godtgj&#xF8;ringen etter &#xA7; 6. Tilleggsgodtgj&#xF8;ring og forh&#xF8;yet godtgj&#xF8;ring etter &#xA7; 6 andre ledd og &#xA7; 8 inng&#xE5;r ikke i ytelsen.</article>
          <article class="legalP" id="kapittel-6-paragraf-2-ledd-5">En fratr&#xE5;dt stortingsrepresentant som tidligere har mottatt sykepenger etter &#xA7; 20, kan s&#xF8;ke Stortingets presidentskap om omstillingsytelse. Perioden med omstillingsytelse forkortes med det antallet dager representanten har mottatt sykepenger.</article>
        </article>
        <article class="legalArticle" data-lovdata-URL="LTI/lov/2025-06-20-57/&#xA7;27" data-name="&#xA7;27" id="kapittel-6-paragraf-3">
          <h3 class="legalArticleHeader"><span class="legalArticleValue">&#xA7; 27</span>. <span class="legalArticleTitle">Bortfall og avkorting av ytelsene</span></h3>
          <article class="legalP" id="kapittel-6-paragraf-3-ledd-1">Fratredelsesytelse og omstillingsytelse bortfaller dersom mottakeren har bruttoinntekt fra stilling p&#xE5; minst 30 timer per uke.</article>
          <article class="legalP" id="kapittel-6-paragraf-3-ledd-2">Ytelsene skal ellers avkortes mot annen inntekt, men f&#xF8;rst n&#xE5;r inntekt opptjent i ytelsesperiodene samlet overstiger 0,1 ganger grunnbel&#xF8;pet i folketrygden. Det avkortes deretter krone for krone mot f&#xF8;lgende skattepliktige inntekter opptjent i ytelsesperioden:<ul class="defaultList"><li data-li-identifier="a." data-name="a."><article class="listArticle" id="kapittel-6-paragraf-3-ledd-2-punkt-1"><article class="legalP" id="kapittel-6-paragraf-3-ledd-2-punkt-1-ledd-1">brutto arbeidsinntekt,</article></article></li><li data-li-identifier="b." data-name="b."><article class="listArticle" id="kapittel-6-paragraf-3-ledd-2-punkt-2"><article class="legalP" id="kapittel-6-paragraf-3-ledd-2-punkt-2-ledd-1">netto virksomhetsinntekt og</article></article></li><li data-li-identifier="c." data-name="c."><article class="listArticle" id="kapittel-6-paragraf-3-ledd-2-punkt-3"><article class="legalP" id="kapittel-6-paragraf-3-ledd-2-punkt-3-ledd-1">kapitalinntekter i form av netto leieinntekter fra fast eiendom og utbytte fra aksjer og andre selskapsandeler.</article></article></li></ul></article>
          <article class="legalP" id="kapittel-6-paragraf-3-ledd-3">Andre ledd gjelder tilsvarende for brutto pensjon som er utbetalt for ytelsesperioden.</article>
          <article class="legalP" id="kapittel-6-paragraf-3-ledd-4">Ytelsene skal ikke avkortes mot feriepenger.</article>
          <article class="legalP" id="kapittel-6-paragraf-3-ledd-5">Inntekt som opptjenes i utlandet eller i Norge fra internasjonal organisasjon, regnes som inntekt etter andre ledd selv om inntekten er skattefri i Norge.</article>
          <article class="legalP" id="kapittel-6-paragraf-3-ledd-6">Mottakere av fratredelsesytelse og omstillingsytelse som blir kjent med at det er lagt til grunn for lav inntekt, m&#xE5; umiddelbart informere Stortinget og dokumentere den faktiske inntekten.</article>
        </article>
      </section>
      <section class="section" data-name="kap7" id="kapittel-7" data-lovdata-URL="LTI/lov/2025-06-20-57/KAPITTEL_7">
        <h2>Kapittel 7 Administrative bestemmelser</h2>
        <article class="legalArticle" data-lovdata-URL="LTI/lov/2025-06-20-57/&#xA7;28" data-name="&#xA7;28" id="kapittel-7-paragraf-1">
          <h3 class="legalArticleHeader"><span class="legalArticleValue">&#xA7; 28</span>. <span class="legalArticleTitle">Representantenes opplysningsplikt</span></h3>
          <article class="legalP" id="kapittel-7-paragraf-1-ledd-1">Den som s&#xF8;ker om ytelser fra Stortinget, skal legge frem de opplysningene som er n&#xF8;dvendige for at Stortinget skal kunne vurdere om han eller hun har rett til ytelsen. Den som mottar en ytelse, skal underrette Stortingets administrasjon om endringer som kan ha avgj&#xF8;rende betydning for hans eller hennes rett til &#xE5; fortsette &#xE5; motta ytelsen, eller som Stortingets administrasjon m&#xE5; kjenne til for &#xE5; kunne kontrollere ytelsens st&#xF8;rrelse. Opplysningsplikten gjelder ogs&#xE5; den som tidligere har mottatt ytelser fra Stortinget.</article>
        </article>
        <article class="legalArticle" data-lovdata-URL="LTI/lov/2025-06-20-57/&#xA7;29" data-name="&#xA7;29" id="kapittel-7-paragraf-2">
          <h3 class="legalArticleHeader"><span class="legalArticleValue">&#xA7; 29</span>. <span class="legalArticleTitle">Innhenting av opplysninger fra andre enn representanten selv</span></h3>
          <article class="legalP" id="kapittel-7-paragraf-2-ledd-1">Opplysninger fra andre enn representanten skal om mulig innhentes i samr&#xE5;d med representanten selv, slik at han eller hun har kjennskap til innhentingen.</article>
          <article class="legalP" id="kapittel-7-paragraf-2-ledd-2">Stortingets administrasjon kan innhente de opplysningene som er n&#xF8;dvendige for &#xE5; kontrollere om vilk&#xE5;rene for ytelser som er mottatt fra Stortinget, er eller har v&#xE6;rt oppfylt i tilbakelagte perioder. Opplysningene kan innhentes fra n&#xE5;v&#xE6;rende og tidligere arbeidsgivere, pensjonsordninger, utdanningsinstitusjoner, finansinstitusjoner, regnskapsf&#xF8;rere, folketrygdens organer, Folkeregisteret og skattemyndighetene.</article>
          <article class="legalP" id="kapittel-7-paragraf-2-ledd-3">Den som blir p&#xE5;lagt &#xE5; utlevere opplysninger, skal utlevere dem uten godtgj&#xF8;ring og uten hinder av taushetsplikt.</article>
        </article>
        <article class="legalArticle" data-lovdata-URL="LTI/lov/2025-06-20-57/&#xA7;30" data-name="&#xA7;30" id="kapittel-7-paragraf-3">
          <h3 class="legalArticleHeader"><span class="legalArticleValue">&#xA7; 30</span>. <span class="legalArticleTitle">Behandling av personopplysninger</span></h3>
          <article class="legalP" id="kapittel-7-paragraf-3-ledd-1">Stortinget kan behandle personopplysninger, herunder personopplysninger som nevnt i personvernforordningen artikkel 9 og 10, n&#xE5;r dette er n&#xF8;dvendig for &#xE5; kunne utf&#xF8;re oppgaver i eller i medhold av loven her.</article>
        </article>
        <article class="legalArticle" data-lovdata-URL="LTI/lov/2025-06-20-57/&#xA7;31" data-name="&#xA7;31" id="kapittel-7-paragraf-4">
          <h3 class="legalArticleHeader"><span class="legalArticleValue">&#xA7; 31</span>. <span class="legalArticleTitle">Taushetsplikt for ansatte i Stortingets administrasjon</span></h3>
          <article class="legalP" id="kapittel-7-paragraf-4-ledd-1">Ansatte i Stortingets administrasjon har taushetsplikt om opplysninger om personlige forhold og om drifts- eller forretningshemmeligheter som omtalt i forvaltningsloven &#xA7; 13. Taushetsplikten gjelder ogs&#xE5; etter at den ansatte har avsluttet arbeidsforholdet. Han eller hun kan heller ikke benytte slike opplysninger i egen virksomhet eller i tjeneste eller arbeid for andre. Reglene i forvaltningsloven &#xA7;&#xA7; 13 a til 13 f gjelder tilsvarende.</article>
          <article class="legalP" id="kapittel-7-paragraf-4-ledd-2">Dersom en ansatt mottar opplysninger som er underlagt strengere taushetsplikt enn det som f&#xF8;lger av f&#xF8;rste ledd, gjelder de strengere reglene.</article>
          <article class="legalP" id="kapittel-7-paragraf-4-ledd-3">Taushetsplikten etter f&#xF8;rste og andre ledd p&#xE5;hviler ogs&#xE5; andre som utf&#xF8;rer tjeneste eller arbeid for Stortingets administrasjon.</article>
        </article>
        <article class="legalArticle" data-lovdata-URL="LTI/lov/2025-06-20-57/&#xA7;32" data-name="&#xA7;32" id="kapittel-7-paragraf-5">
          <h3 class="legalArticleHeader"><span class="legalArticleValue">&#xA7; 32</span>. <span class="legalArticleTitle">Tilbakebetaling og trekk i fremtidige ytelser</span></h3>
          <article class="legalP" id="kapittel-7-paragraf-5-ledd-1">Dersom en representant har f&#xE5;tt en utbetaling som han eller hun ikke hadde krav p&#xE5;, og forsto eller burde ha forst&#xE5;tt at utbetalingen skyldtes en feil, kan Stortinget kreve tilbake det han eller hun ikke hadde krav p&#xE5;. Det samme gjelder n&#xE5;r mottakeren eller noen som har handlet p&#xE5; mottakerens vegne, har for&#xE5;rsaket feilutbetalingen ved forsettlig eller uaktsomt &#xE5; ha gitt feilaktige eller mangelfulle opplysninger.</article>
          <article class="legalP" id="kapittel-7-paragraf-5-ledd-2">Stortinget skal fremsette krav om tilbakebetaling etter f&#xF8;rste ledd dersom mottakeren eller noen som handlet p&#xE5; mottakerens vegne, har opptr&#xE5;dt forsettlig eller grovt uaktsomt, med mindre det finnes s&#xE6;rlige grunner til &#xE5; la v&#xE6;re &#xE5; fremsette krav.</article>
          <article class="legalP" id="kapittel-7-paragraf-5-ledd-3">Dersom mottakeren var i god tro, kan Stortinget ikke kreve tilbakebetalt mer enn det mottakeren hadde igjen av det utbetalte bel&#xF8;pet da han eller hun ble kjent med feilen. Ved vurderingen av om en utbetaling helt eller delvis skal kreves tilbake, skal det blant annet legges vekt p&#xE5; st&#xF8;rrelsen p&#xE5; det feilutbetalte bel&#xF8;pet, hvor lang tid det er g&#xE5;tt siden utbetalingen fant sted, og om mottakeren har innrettet seg i tillit til den.</article>
          <article class="legalP" id="kapittel-7-paragraf-5-ledd-4">Stortinget kan la v&#xE6;re &#xE5; kreve tilbakebetaling dersom det feilutbetalte bel&#xF8;pet utgj&#xF8;r mindre enn fire ganger rettsgebyret. Dette gjelder likevel ikke dersom mottakeren eller noen som opptr&#xE5;dte p&#xE5; mottakerens vegne, har opptr&#xE5;dt forsettlig eller grovt uaktsomt.</article>
          <article class="legalP" id="kapittel-7-paragraf-5-ledd-5">F&#xF8;rste til fjerde ledd gjelder tilsvarende dersom det som skal kreves tilbake, er verdien av en naturalytelse.</article>
          <article class="legalP" id="kapittel-7-paragraf-5-ledd-6">Stortinget kan kreve at en representant som ikke innen tre m&#xE5;neder har dokumentert utlegg betalt direkte av Stortinget, skal godtgj&#xF8;re Stortinget for utlegget. Stortinget skal frafalle kravet eller tilbakebetale n&#xE5;r dokumentasjon foreligger.</article>
          <article class="legalP" id="kapittel-7-paragraf-5-ledd-7">For &#xE5; dekke krav etter f&#xF8;rste til fjerde ledd kan Stortinget avregne mot fremtidige ytelser. Det kan kreves renter etter forsinkelsesrenteloven. Kravet er tvangsgrunnlag for utlegg. Foreldelsesloven &#xA7; 17 nr. 3 og &#xA7; 21 nr. 1, 4 og 5 gjelder tilsvarende.</article>
        </article>
      </section>
      <section class="section" data-name="kap8" id="kapittel-8" data-lovdata-URL="LTI/lov/2025-06-20-57/KAPITTEL_8">
        <h2>Kapittel 8 Overgangsbestemmelser og ikrafttredelse</h2>
        <article class="legalArticle" data-lovdata-URL="LTI/lov/2025-06-20-57/&#xA7;33" data-name="&#xA7;33" id="kapittel-8-paragraf-1">
          <h3 class="legalArticleHeader"><span class="legalArticleValue">&#xA7; 33</span>. <span class="legalArticleTitle">Overgangsbestemmelser</span></h3>
          <article class="legalP" id="kapittel-8-paragraf-1-ledd-1">Representanter som ikke fortsetter p&#xE5; Stortinget etter valget i 2025, kan s&#xF8;ke om omstillingsytelse etter &#xA7; 26 selv om de ikke oppfyller kravet om minst to valgperioders ansiennitet i bestemmelsens tredje ledd f&#xF8;rste punktum. Tidsbegrensingen p&#xE5; seks m&#xE5;neder i &#xA7; 26 andre ledd gjelder ikke for representanter som ikke fortsetter p&#xE5; Stortinget etter valget i 2025. Dersom vilk&#xE5;rene ellers er oppfylt, kan disse s&#xF8;ke om &#xE5; f&#xE5; omstillingsytelse i inntil tolv m&#xE5;neder.</article>
        </article>
        <article class="legalArticle" data-lovdata-URL="LTI/lov/2025-06-20-57/&#xA7;34" data-name="&#xA7;34" id="kapittel-8-paragraf-2">
          <h3 class="legalArticleHeader"><span class="legalArticleValue">&#xA7; 34</span>. <span class="legalArticleTitle">Ikrafttredelse</span></h3>
          <article class="legalP" id="kapittel-8-paragraf-2-ledd-1">Loven trer i kraft 1. oktober 2025.</article>
          <article class="document-change" data-document="lov/2016-12-20-106" id="kapittel-8-paragraf-2-dokumentendring-1">
            <article class="change" data-repeal-part="lov/2016-12-20-106" id="kapittel-8-paragraf-2-dokumentendring-1-endring-1">
              <article class="legalP" id="kapittel-8-paragraf-2-dokumentendring-1-endring-1-ledd-1">Fra samme tidspunkt oppheves lov 20. desember 2016 nr. 106 om godtgj&#xF8;relse for stortingsrepresentanter (stortingsgodtgj&#xF8;relsesloven).</article>
            </article>
          </article>
        </article>
      </section>
    </main>
  </body>
</html>
