<!DOCTYPE html><html lang="nb"><head><title>Forskrift om endring i forskrift 20. september 2013 nr. 1097 om behandling av opplysninger i politiet og påtalemyndigheten (politiregisterforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-06-06-962</dd><dt class="dokid">DokumentID</dt><dd class="dokid">LTI/forskrift/2025-06-06-962</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Politiavdelingen</li></ul></dd><dt class="dateInForce">I kraft fra</dt><dd class="dateInForce">2025-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-09-20-1097</li></ul></dd><dt class="basedOn">Hjemmel</dt><dd class="basedOn"><ul><li>lov/2010-05-28-16/§65a</li><li>lov/2010-05-28-16/§69</li></ul></dd><dt class="dateOfPublication">Kunngjort</dt><dd class="dateOfPublication">2025-06-10 14:40</dd><dt class="journalNumber">Journalnummer</dt><dd class="journalNumber">2025-0595</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="titleShort">Korttittel</dt><dd class="titleShort">Endr. i politiregisterforskriften</dd><dt class="title">Tittel</dt><dd class="title">Forskrift om endring i forskrift 20. september 2013 nr. 1097 om behandling av opplysninger i politiet og påtalemyndigheten (politiregisterforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 6. juni 2025 med hjemmel i lov 28. mai 2010 nr. 16 om behandling av opplysninger i politiet og påtalemyndigheten (politiregisterloven) §§ 65a og 69. Fremmet av Justis- og beredskapsdepartementet.</dd><dt class="refid">RefID</dt><dd class="refid">forskrift/2025-06-06-962</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift 20. september 2013 nr. 1097 om behandling av opplysninger i politiet og påtalemyndigheten (politiregisterforskriften)<ul class="tocSubUl"><li>I<ul class="tocSubUl"><li>§ 21-8. Særlig om behandling av åpent tilgjengelig informasjon etter politiregisterloven § 65a</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-06-06-962" id="dokument"><h1>Forskrift om endring i forskrift 20. september 2013 nr. 1097 om behandling av opplysninger i politiet og påtalemyndigheten (politiregisterforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2025-06-06-962/KAPITTEL_1"><h2 data-text-align="center">I</h2><article class="defaultP">I forskrift 20. september 2013 nr. 1097 om behandling av opplysninger i politiet og påtalemyndigheten gjøres følgende endringer:</article> <article class="defaultP" margin-top="true">§ 8-2 første ledd skal lyde:</article><article class="legalP" id="kapittel-1-ledd-1">Tilgang til opplysninger kan gis til formål som omfattes av politiregisterloven, jf. politiregisterloven § 21 første ledd, når det er nødvendig for<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">behandling av opplysninger til politimessige formål, jf. politiregisterloven § 2 nr. 13,</article></article></li><li data-li-identifier="2." data-name="2."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">behandling av opplysninger i straffesaker, herunder også påtalemessige formål, jf. også politiregisterloven § 5 nr. 1,</article></article></li><li data-li-identifier="3." data-name="3."><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">å sikre at behandling av opplysninger skjer i samsvar med politiregisterloven og tilhørende forskrift, jf. også § 2-2,</article></article></li><li data-li-identifier="4." data-name="4."><article class="listArticle" id="kapittel-1-ledd-1-punkt-4"><article class="legalP" id="kapittel-1-ledd-1-punkt-4-ledd-1">drift og administrasjon av informasjonssystemet,</article></article></li><li data-li-identifier="5." data-name="5."><article class="listArticle" id="kapittel-1-ledd-1-punkt-5"><article class="legalP" id="kapittel-1-ledd-1-punkt-5-ledd-1">opplæring,</article></article></li><li data-li-identifier="6." data-name="6."><article class="listArticle" id="kapittel-1-ledd-1-punkt-6"><article class="legalP" id="kapittel-1-ledd-1-punkt-6-ledd-1">å utføre oppgaver knyttet til vandelskontroll, jf. kapittel 7 i politiregisterloven,</article></article></li><li data-li-identifier="7." data-name="7."><article class="listArticle" id="kapittel-1-ledd-1-punkt-7"><article class="legalP" id="kapittel-1-ledd-1-punkt-7-ledd-1">formål som nevnt i politiregisterloven § 32 om statistisk bearbeiding mv.,</article></article></li><li data-li-identifier="8." data-name="8."><article class="listArticle" id="kapittel-1-ledd-1-punkt-8"><article class="legalP" id="kapittel-1-ledd-1-punkt-8-ledd-1">behandling av opplysninger til formål som nevnt i politiregisterloven § 64, og</article></article></li><li data-li-identifier="9." data-name="9."><article class="listArticle" id="kapittel-1-ledd-1-punkt-9"><article class="legalP" id="kapittel-1-ledd-1-punkt-9-ledd-1">andre formål når det er særskilt bestemt i lov eller i forskrift gitt i medhold av lov.</article></article></li></ul></article> <article class="defaultP" margin-top="true">§ 9-5 første ledd første punktum skal lyde:</article><article class="legalP" id="kapittel-1-ledd-2">Utlevering av opplysninger etter politiregisterloven § 29 kan også finne sted i form av direktetilgang, jf. § 8-2 første ledd nr. 9, når slik tilgang er hjemlet i forskriften til registrene i del 11.</article> <article class="defaultP" margin-top="true">Ny § 21-8 skal lyde:</article><article class="futureLegalArticle" data-name="§21-8" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 21-8</span>. <span class="legalArticleTitle">Særlig om behandling av åpent tilgjengelig informasjon etter politiregisterloven § 65a</span></span><article class="legalP" id="kapittel-1-foreslåttparagraf-1-ledd-1">Opplysninger som behandles etter politiregisterloven § 65a skal holdes atskilt. Tilgang til opplysningene skal bare gis til personer som har fått særskilt bemyndigelse. Det skal ikke gis tilgang til flere personer enn nødvendig.</article><article class="legalP" id="kapittel-1-foreslåttparagraf-1-ledd-2">Opplysninger som ikke er tatt i bruk til formål som nevnt i politiregisterloven § 65a annet ledd nr. 1 til 3, kan ikke utleveres.</article><article class="legalP" id="kapittel-1-foreslåttparagraf-1-ledd-3">Opplysninger som inngår i etterretningsvurderinger og analyser, jf. politiregisterloven § 65a annet ledd nr. 1, skal registreres og behandles i samsvar med reglene i forskriften del 6. Det samme gjelder opplysninger som tas i bruk i forebyggende saker, jf. politiregisterloven § 65a annet ledd nr. 2. Opplysninger som tas i bruk i etterforskning, jf. politiregisterloven § 65a annet ledd nr. 3, skal registreres og behandles i samsvar med straffeprosessloven og forskriften del 7.</article><article class="legalP" id="kapittel-1-foreslåttparagraf-1-ledd-4">Opplysninger som tas i bruk i saker som nevnt i politiregisterloven § 65a annet ledd nr. 2 og 3 skal merkes.</article><article class="legalP" id="kapittel-1-foreslåttparagraf-1-ledd-5">Bruk av opplysningene skal registreres og kunne spores for å kunne kontrollere om søkene og bruken er tillatt eller ikke. Registreringene skal gjennomgås regelmessig med det formål å avdekke uautorisert tilgang til opplysningene.</article><article class="legalP" id="kapittel-1-foreslåttparagraf-1-ledd-6">Beslutning om utsatt sletting etter politiregisterloven § 65a tredje ledd skal være skriftlig og begrunnet.</article><article class="legalP" id="kapittel-1-foreslåttparagraf-1-ledd-7">Opplysninger som ikke er registrert etter tredje ledd skal slettes i samsvar med § 16-2 annet ledd nr. 2.</article></article> <article class="defaultP" margin-top="true">§ 22-3 femte ledd skal lyde:</article><article class="legalP" id="kapittel-1-ledd-3">Opplysninger som behandles for formål som nevnt i politiloven § 17a skal slettes i samsvar med § 16-2 annet ledd nr. 2 når de ikke lenger er nødvendige for formålet.</article> <article class="defaultP" margin-top="true">Nåværende femte ledd blir nytt sjette ledd.</article></section><section class="section" data-name="kapII" id="kapittel-2" data-lovdata-URL="LTI/forskrift/2025-06-06-962/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. juli 2025.</article></section></main></body></html>