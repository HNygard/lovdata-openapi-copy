<!DOCTYPE html><html lang="nb"><head><title>Forskrift for graden philosophiae doctor (ph.d.) i kunstnerisk utviklingsarbeid ved Universitetet i Bergen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-02-13-283</dd><dt class="dokid">DokumentID</dt><dd class="dokid">LTI/forskrift/2025-02-13-283</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Universitetet i Bergen</li></ul></dd><dt class="dateInForce">I kraft fra</dt><dd class="dateInForce">2025-02-13</dd><dt class="changesToDocuments">Endrer</dt><dd class="changesToDocuments"><ul><li>forskrift/2022-11-24-2595</li></ul></dd><dt class="basedOn">Hjemmel</dt><dd class="basedOn"><ul><li>lov/2024-03-08-9/§3-4</li><li>lov/2024-03-08-9/§11-1</li><li>lov/2024-03-08-9/§11-6</li><li>lov/2024-03-08-9/§11-7</li><li>lov/2024-03-08-9/§13-1</li><li>lov/2024-03-08-9/§13-2</li></ul></dd><dt class="dateOfPublication">Kunngjort</dt><dd class="dateOfPublication">2025-02-25 14:20</dd><dt class="journalNumber">Journalnummer</dt><dd class="journalNumber">2025-0180</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift for graden philosophiae doctor (ph.d.) i kunstnerisk utviklingsarbeid ved Universitetet i Bergen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Universitetet i Bergen 13. februar 2025 med hjemmel i lov 8. mars 2024 nr. 9 om universiteter og høyskoler (universitets- og høyskoleloven) § 3-4, § 11-1, § 11-6, § 11-7, § 13-1 og § 13-2.</dd><dt class="refid">RefID</dt><dd class="refid">forskrift/2025-02-13-283</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for graden philosophiae doctor (ph.d.) i kunstnerisk utviklingsarbeid ved Universitetet i Bergen<ul class="tocSubUl"><li>Del I. Innledende bestemmelser<ul class="tocSubUl"><li>§ 1. Forskriftens virkeområde og begreper</li><li>§ 1-1. Forskriftens virkeområde</li><li>§ 1-2. Definisjoner</li><li>§ 2. Målsetting, innhold og omfang for ph.d.-utdanningen i kunstnerisk utviklingsarbeid</li><li>§ 2-1. Målsetting for ph.d.-utdanningen i kunstnerisk utviklingsarbeid</li><li>§ 2-2. Innhold i ph.d.-utdanningen i kunstnerisk utviklingsarbeid</li><li>§ 2-3. Omfang av ph.d.-utdanningen i kunstnerisk utviklingsarbeid</li><li>§ 3. Ansvaret for ph.d.-utdanningen i kunstnerisk utviklingsarbeid</li><li>§ 4. Kvalitetssikring</li></ul></li><li>Del II. Opptak<ul class="tocSubUl"><li>§ 5. Opptak</li><li>§ 5-1. Vilkår for opptak</li><li>§ 5-2. Opptaksvedtak</li><li>§ 5-3. Avtaleperiode</li><li>§ 5-4. Ph.d.-avtalen</li><li>§ 5-5. Avslutning før avtalt tid</li><li>§ 5-5-1. Frivillig avslutning før avtalt tid</li><li>§ 5-5-2. Tvungen avslutning ved forsinkelse eller betydelige endringer i ph.d.-prosjektet</li><li>§ 5-5-3. Annullering, utestenging og tvungen avslutning ved uredelighet eller fusk på eksamen eller obligatoriske aktiviteter</li><li>§ 5-5-4. Tvungen avslutning av hensyn til eksportkontroll</li></ul></li><li>Del III. Gjennomføring<ul class="tocSubUl"><li>§ 6. Veiledning</li><li>§ 6-1. Veiledning og forskningsmiljø</li><li>§ 6-2. Oppnevning av veiledere</li><li>§ 6-3. Veiledningens innhold</li><li>§ 7. Opplæringsdel</li><li>§ 7-1. Opplæringsdelens formål</li><li>§ 7-2. Opplæringsdelens omfang</li><li>§ 7-3. Opplæringsdelens innhold</li><li>§ 7-4. Kandidatens rettigheter ved permisjon</li><li>§ 8. Rapportering</li><li>§ 9. Midtveisevaluering</li><li>§ 10. Ph.d.-resultatet</li><li>§ 10-1. Krav til ph.d.-resultatet</li><li>§ 10-2. Fellesarbeid</li><li>§ 10-3. Tidligere arbeider</li><li>§ 10-4. Meldeplikt om resultater som har potensial for næringsmessig utnyttelse</li></ul></li><li>Del IV. Fullføring<ul class="tocSubUl"><li>§ 11. Søknad om bedømmelse og bedømmelseskomiteens arbeid</li><li>§ 11-1. Innlevering av søknad om bedømmelse</li><li>§ 11-2. Oppnevning av bedømmelseskomité</li><li>§ 11-3. Bedømmelse av ph.d.-resultatet</li><li>§ 11-4. Bedømmelseskomiteens innstilling</li><li>§ 12. Fakultetets behandling av bedømmelseskomiteens innstilling</li><li>§ 13. Søknad om ny bedømmelse</li><li>§ 14. Retting, offentliggjøring og pressemelding</li><li>§ 14-1. Retting av formelle feil</li><li>§ 14-2. Offentliggjøring</li><li>§ 14-3. Pressemelding</li><li>§ 15. Disputas</li><li>§ 16. Oppnådd grad, vitnemål, vitnemålstillegg og doktorgradsdiplom</li></ul></li><li>Del V. Klage<ul class="tocSubUl"><li>§ 17. Klage i ph.d.-utdanningen</li><li>§ 17-1. Klage over avslag på søknad om opptak, tvungen avslutning av avtaleperioden og avslag på søknad om godkjenning av elementer i opplæringsdelen</li><li>§ 17-2. Klage over annullering og utestenging på bakgrunn av fusk i opplæringsdelen</li><li>§ 17-3. Klage over tvungen avslutning av avtaleperioden på bakgrunn av fusk eller uredelighet</li><li>§ 17-4. Klage over eksamen i opplæringsdelen</li><li>§ 17-5. Klage over avslag på søknad om bedømmelse, ikke godkjent ph.d.-resultat eller disputas</li></ul></li><li>Del VI. Formaliserte ph.d.-samarbeid med andre gradsgivende institusjoner<ul class="tocSubUl"><li>§ 18. Formaliserte ph.d.-samarbeid med andre gradsgivende institusjoner</li></ul></li><li>Del VII. Delegering, ikrafttredelse og overgangsbestemmelser<ul class="tocSubUl"><li>§ 19. Delegering</li><li>§ 20. Ikrafttredelse</li><li>§ 21. Overgangsbestemmelser</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2025-02-13-283" id="dokument"><h1>Forskrift for graden philosophiae doctor (ph.d.) i kunstnerisk utviklingsarbeid ved Universitetet i Bergen</h1><section class="section" data-name="delI" id="kapittel-1" data-lovdata-URL="LTI/forskrift/2025-02-13-283/KAPITTEL_1"><h2>Del I. Innledende bestemmelser</h2><article class="legalArticle" data-lovdata-URL="LTI/forskrift/2025-02-13-283/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde og begreper</span></h3></article><article class="legalArticle" data-lovdata-URL="LTI/forskrift/2025-02-13-283/§1-1" data-name="§1-1" id="kapittel-1-paragraf-2"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Forskriftens virkeområde</span></h3><article class="legalP" id="kapittel-1-paragraf-2-ledd-1">Forskriften gjelder for all utdanning som fører frem til graden philosophiae doctor (ph.d.) i kunstnerisk utviklingsarbeid.</article><article class="legalP" id="kapittel-1-paragraf-2-ledd-2">For andre bestemmelser som regulerer forhold knyttet til ph.d.-graden, se til lov om universiteter og høyskoler (universitets- og høyskoleloven), forskrift om Nasjonalt kvalifikasjonsrammeverk for livslang læring og om henvisningen til Det europeiske kvalifikasjonsrammeverket for livslang læring (nasjonalt kvalifikasjonsrammeverk), forskrift til universitets- og høyskoleloven, forskrift om grader og yrkesutdanninger, beskyttet tittel og normert studietid ved universiteter og høyskoler, Kunnskapsdepartementets forskrift om kvalitetssikring og kvalitetsutvikling i høyere utdanning og fagskoleutdanning, forskrift om tilsyn med utdanningskvaliteten i høyere utdanning, lov om organisering av forskningsetisk arbeid, European Charter for Researchers &amp; Code of Conduct for the Recruitment of Researchers, forskrift om eksport av forsvarsmateriell, flerbruksvarer, teknologi og tjenester, lov om behandlingsmåten i forvaltningssaker (forvaltningsloven), Programbeskrivelse for ph.d.-programmet i kunstnerisk utviklingsarbeid ved Universitetet i Bergen (fakultetets programbeskrivelse) og utfyllende regler.</article></article><article class="legalArticle" data-lovdata-URL="LTI/forskrift/2025-02-13-283/§1-2" data-name="§1-2" id="kapittel-1-paragraf-3"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">I denne forskriften menes med<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1"><i>ph.d. i kunstnerisk utviklingsarbeid</i>, kunstnerisk ph.d.</article></article></li><li data-li-identifier="b." data-name="b."><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1"><i>kunstnerisk utviklingsarbeid</i>, kunstneriske prosesser som fører fram til et offentlig tilgjengelig kunstnerisk resultat. I denne virksomheten inngår det eksplisitt refleksjon som gjør det mulig for andre å ta del i den arbeidsmåten og innsikten som det kunstneriske utviklingsarbeidet genererer</article></article></li><li data-li-identifier="c." data-name="c."><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1"><i>ph.d.-prosjektet</i>, det arbeidet som gjøres innenfor avtalt periode mellom oppstart og avslutning, opplæringsdelen ikke medregnet</article></article></li><li data-li-identifier="d." data-name="d."><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1"><i>ph.d.-resultatet</i>, det utøvende eller skapende kunstneriske resultatet og materialet som dokumenterer refleksjon, som også omtales som refleksjonsdelen, jf. § 10-1.</article></article></li><li data-li-identifier="e." data-name="e."><article class="listArticle" id="kapittel-1-paragraf-3-ledd-1-punkt-5"><article class="legalP" id="kapittel-1-paragraf-3-ledd-1-punkt-5-ledd-1"><i>kunstnerisk resultat</i>, bare det utøvende eller skapende kunstneriske resultatet</article></article></li><li data-li-identifier="f." data-name="f."><article class="listArticle" id="kapittel-1-paragraf-3-ledd-1-punkt-6"><article class="legalP" id="kapittel-1-paragraf-3-ledd-1-punkt-6-ledd-1"><i>fakultetet selv</i>, organer på fakultetsnivå</article></article></li><li data-li-identifier="g." data-name="g."><article class="listArticle" id="kapittel-1-paragraf-3-ledd-1-punkt-7"><article class="legalP" id="kapittel-1-paragraf-3-ledd-1-punkt-7-ledd-1"><i>felles- eller dobbelgrader</i>, et samarbeid mellom institusjoner, der man i fellesskap har ansvar for opptak, veiledning og gradstildeling, jf. § 18.</article></article></li></ul></article></article><article class="legalArticle" data-lovdata-URL="LTI/forskrift/2025-02-13-283/§2" data-name="§2" id="kapittel-1-paragraf-4"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Målsetting, innhold og omfang for ph.d.-utdanningen i kunstnerisk utviklingsarbeid</span></h3></article><article class="legalArticle" data-lovdata-URL="LTI/forskrift/2025-02-13-283/§2-1" data-name="§2-1" id="kapittel-1-paragraf-5"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Målsetting for ph.d.-utdanningen i kunstnerisk utviklingsarbeid</span></h3><article class="legalP" id="kapittel-1-paragraf-5-ledd-1">Ph.d.-utdanningen skal kvalifisere ph.d.-kandidater (heretter omtalt som kandidater) for kunstnerisk utviklingsarbeid av internasjonal standard og for annet arbeid i samfunnet hvor det stilles store krav til kunstnerisk innsikt og kompetanse, i samsvar med god akademisk skikk og etiske standarder.</article><article class="legalP" id="kapittel-1-paragraf-5-ledd-2">Ph.d.-utdanningen skal gi kandidaten kunnskap, ferdigheter og kompetanse slik det fremgår av læringsutbyttebeskrivelsen til ph.d.-programmet i kunstnerisk utviklingsarbeid og i tråd med Nasjonalt kvalifikasjonsrammeverk for livslang læring.</article></article><article class="legalArticle" data-lovdata-URL="LTI/forskrift/2025-02-13-283/§2-2" data-name="§2-2" id="kapittel-1-paragraf-6"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Innhold i ph.d.-utdanningen i kunstnerisk utviklingsarbeid</span></h3><article class="legalP" id="kapittel-1-paragraf-6-ledd-1">Utdanningen omfatter et selvstendig arbeid innen kunstnerisk utviklingsarbeid. Ph.d.-prosjektet skal gjennomføres under aktiv veiledning. I tillegg skal kandidaten gjennomføre en opplæringsdel i faglig metode, teori og etikk som gir dybde og bredde i eget fag, samtidig som faget settes inn i en videre ramme. I ph.d.-utdanningen skal kandidaten også få trening i formidling av kunstnerisk utviklingsarbeid overfor fagfeller, studenter og allmennheten.</article></article><article class="legalArticle" data-lovdata-URL="LTI/forskrift/2025-02-13-283/§2-3" data-name="§2-3" id="kapittel-1-paragraf-7"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Omfang av ph.d.-utdanningen i kunstnerisk utviklingsarbeid</span></h3><article class="legalP" id="kapittel-1-paragraf-7-ledd-1">Utdanningen organiseres som et ph.d.-program i kunstnerisk utviklingsarbeid, normert til tre (3) årsverk.</article><article class="legalP" id="kapittel-1-paragraf-7-ledd-2">Den kunstneriske ph.d.-graden tildeles på grunnlag av<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-7-ledd-2-punkt-1"><article class="legalP" id="kapittel-1-paragraf-7-ledd-2-punkt-1-ledd-1">godkjent ph.d.-resultat</article></article></li><li data-li-identifier="b." data-name="b."><article class="listArticle" id="kapittel-1-paragraf-7-ledd-2-punkt-2"><article class="legalP" id="kapittel-1-paragraf-7-ledd-2-punkt-2-ledd-1">godkjent gjennomføring av opplæringsdelen, eventuelt annen godkjent faglig skolering eller kompetanse</article></article></li><li data-li-identifier="c." data-name="c."><article class="listArticle" id="kapittel-1-paragraf-7-ledd-2-punkt-3"><article class="legalP" id="kapittel-1-paragraf-7-ledd-2-punkt-3-ledd-1">godkjent offentlig forsvar av ph.d.-resultatet (disputas).</article></article></li></ul></article></article><article class="legalArticle" data-lovdata-URL="LTI/forskrift/2025-02-13-283/§3" data-name="§3" id="kapittel-1-paragraf-8"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Ansvaret for ph.d.-utdanningen i kunstnerisk utviklingsarbeid</span></h3><article class="legalP" id="kapittel-1-paragraf-8-ledd-1">Universitetsstyret har det overordnede ansvaret for ph.d.-utdanningen ved Universitetet i Bergen og vedtar forskrift for graden. Rektor kan på fullmakt vedta mindre viktige endringer i denne forskriften. Universitetsdirektøren skal rapportere slike endringer til styret.</article><article class="legalP" id="kapittel-1-paragraf-8-ledd-2">Fakultetet selv kan vedta utfyllende regler som ikke er i strid med denne forskrift.</article><article class="legalP" id="kapittel-1-paragraf-8-ledd-3">Universitetsstyret akkrediterer og nedlegger program for ph.d.-utdanningen ved det enkelte fakultet.</article><article class="legalP" id="kapittel-1-paragraf-8-ledd-4">Fakultetsstyret reakkrediterer program for ph.d.-utdanningen ved det enkelte fakultet etter gjennomført periodisk evaluering.</article><article class="legalP" id="kapittel-1-paragraf-8-ledd-5">Rektor kan fastsette regler om utforming av programbeskrivelser. Fakultetet selv fastsetter og endrer programbeskrivelsen for det enkelte ph.d.-programmet.</article><article class="legalP" id="kapittel-1-paragraf-8-ledd-6">Fakultetet selv oppretter nye ph.d.-emner. Fakultetet selv nedlegger ph.d.-emner som går fast.</article><article class="legalP" id="kapittel-1-paragraf-8-ledd-7">Fakultetet selv fatter vedtak om opptak til ph.d.-program, oppnevning av veiledere, godkjenning av betydelige endringer i ph.d.-prosjektet, tvungen avslutning, ph.d.-resultat kan bedømmes, oppnevning av bedømmelseskomité, ph.d.-resultatet er verdig til å forsvares for ph.d.-graden, disputas kan godkjennes og om vitnemål kan utstedes.</article><article class="legalP" id="kapittel-1-paragraf-8-ledd-8">Universitetet i Bergen og fakultetene skal legge til rette for en god gjennomføring av tverrfakultære ph.d.-prosjekt.</article></article><article class="legalArticle" data-lovdata-URL="LTI/forskrift/2025-02-13-283/§4" data-name="§4" id="kapittel-1-paragraf-9"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Kvalitetssikring</span></h3><article class="legalP" id="kapittel-1-paragraf-9-ledd-1">Fakultetet skal kvalitetssikre ph.d.-utdanningen i tråd med Kvalitetssystem for ph.d.-utdanningen ved Universitetet i Bergen.</article></article></section><section class="section" data-name="delII" id="kapittel-2" data-lovdata-URL="LTI/forskrift/2025-02-13-283/KAPITTEL_2"><h2>Del II. Opptak</h2><article class="legalArticle" data-lovdata-URL="LTI/forskrift/2025-02-13-283/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Opptak</span></h3></article><article class="legalArticle" data-lovdata-URL="LTI/forskrift/2025-02-13-283/§5-1" data-name="§5-1" id="kapittel-2-paragraf-2"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Vilkår for opptak</span></h3><article class="legalP" id="kapittel-2-paragraf-2-ledd-1">For opptak til ph.d.-utdanning som leder frem til ph.d.-grad i kunstnerisk utviklingsarbeid ved Universitetet i Bergen må søkeren normalt ha minimum en treårig bachelorgrad og en toårig mastergrad i utøvende eller skapende kunst, i samsvar med beskrivelsene av nivå 7 i nasjonalt kvalifikasjonsrammeverk.</article><article class="legalP" id="kapittel-2-paragraf-2-ledd-2">Fakultetet selv kan etter særskilt vurdering godkjenne annen likeverdig utdanning som grunnlag for opptak. Der det foreligger utdanning tilsvarende minimum treårig bachelorgrad med påbygging, kan fakultetet etter særskilt vurdering godkjenne tilsvarende kunstnerisk kompetanse, forutsatt at denne har gitt samme læringsutbytte som formalkompetansen ville gitt.</article><article class="legalP" id="kapittel-2-paragraf-2-ledd-3">Søknaden skal inneholde prosjektbeskrivelse og fremdriftsplan. Fakultetet selv fastsetter hvilken dokumentasjon som skal følge søknaden ut over dette.</article><article class="legalP" id="kapittel-2-paragraf-2-ledd-4">I søknaden må det fremkomme at minst ett (1) år av forskningsprosjektet skal gjennomføres etter at søkeren er tatt opp i ph.d.-programmet.</article><article class="legalP" id="kapittel-2-paragraf-2-ledd-5">Fakultetet selv kan stille ytterligere krav til kvalifikasjoner etter kriterier som er åpent tilgjengelige og i tråd med Universitetet i Bergens rekrutteringspolitikk og faglige profil.</article><article class="legalP" id="kapittel-2-paragraf-2-ledd-6">Det skal normalt søkes om opptak til ph.d.-utdanning innen tre (3) måneder etter oppstart av det prosjektet som skal lede frem til graden.</article></article><article class="legalArticle" data-lovdata-URL="LTI/forskrift/2025-02-13-283/§5-2" data-name="§5-2" id="kapittel-2-paragraf-3"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Opptaksvedtak</span></h3><article class="legalP" id="kapittel-2-paragraf-3-ledd-1">Vedtak om opptak fattes av fakultetet selv. Vedtak om opptak baseres på en samlet vurdering av søknaden. Fakultetet kan fastsette kriterier for rangering mellom kvalifiserte søkere når antallet søkere overstiger opptakskapasiteten.</article><article class="legalP" id="kapittel-2-paragraf-3-ledd-2">I vedtaket skal minst én veileder oppnevnes, ansvar for håndtering av andre behov som er skissert i søknaden plasseres, og avtaleperioden fastsettes med startdato og sluttdato. Startdato settes lik startdato for finansiering.</article><article class="legalP" id="kapittel-2-paragraf-3-ledd-3">Opptak bør nektes dersom ett eller flere av følgende forhold foreligger:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-3-ledd-3-punkt-1"><article class="legalP" id="kapittel-2-paragraf-3-ledd-3-punkt-1-ledd-1">Avtaler med ekstern tredjepart er til hinder for offentliggjøring og offentlig forsvar av ph.d.-resultatet.</article></article></li><li data-li-identifier="b." data-name="b."><article class="listArticle" id="kapittel-2-paragraf-3-ledd-3-punkt-2"><article class="legalP" id="kapittel-2-paragraf-3-ledd-3-punkt-2-ledd-1">De immaterialrettslige avtaler som er inngått med tredjepart er så urimelige at Universitetet i Bergen ikke bør medvirke i prosjektet.</article></article></li><li data-li-identifier="c." data-name="c."><article class="listArticle" id="kapittel-2-paragraf-3-ledd-3-punkt-3"><article class="legalP" id="kapittel-2-paragraf-3-ledd-3-punkt-3-ledd-1">Søkeren ikke vil kunne oppfylle kravet om at minimum ett (1) år av prosjektet skal gjennomføres etter at vedkommende er tatt opp i programmet.</article></article></li><li data-li-identifier="d." data-name="d."><article class="listArticle" id="kapittel-2-paragraf-3-ledd-3-punkt-4"><article class="legalP" id="kapittel-2-paragraf-3-ledd-3-punkt-4-ledd-1">Det er planlagt kunstnerisk utviklingsarbeid eller opplæringsdel som er i strid med regelverket om eksportkontroll.</article></article></li></ul></article></article><article class="legalArticle" data-lovdata-URL="LTI/forskrift/2025-02-13-283/§5-3" data-name="§5-3" id="kapittel-2-paragraf-4"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Avtaleperiode</span></h3><article class="legalP" id="kapittel-2-paragraf-4-ledd-1">Ph.d.-utdanningen er normert til tre (3) årsverk.</article><article class="legalP" id="kapittel-2-paragraf-4-ledd-2">Det er ikke anledning til å planlegge gjennomføring av ph.d.-utdanningen med en progresjon som gir lengre avtaleperiode enn seks (6) år. Fakultetet kan i sine utfyllende regler ha strengere krav til progresjon.</article><article class="legalP" id="kapittel-2-paragraf-4-ledd-3">Ved lovhjemlede permisjoner forlenges avtaleperioden tilsvarende. Kandidatene er selv ansvarlige for å melde fra om og dokumentere slike avbrudd.</article><article class="legalP" id="kapittel-2-paragraf-4-ledd-4">Avtaleperioden kan etter søknad til fakultetet forlenges på annet grunnlag. I søknaden må det redegjøres for hva som er gjort og hva som gjenstår av ph.d.-prosjektet. Søknaden må inneholde en ny, planlagt sluttdato. Fakultetet skal gjøre en samlet vurdering av om prosjektet vil kunne gjennomføres i forlengelsesperioden. Bekreftelse fra veileder og grunnenhet om veiledning i forlengelsesperioden må foreligge. Ved innvilget forlengelse kan fakultetet sette ytterligere vilkår.</article><article class="legalP" id="kapittel-2-paragraf-4-ledd-5">Selv om avtaleperioden har opphørt, kan kandidaten søke om å få levere inn det kunstneriske ph.d.-prosjektet til bedømmelse for ph.d.-graden. Dette forutsetter at opplæringsdelen er fullført.</article><article class="legalP" id="kapittel-2-paragraf-4-ledd-6">Semesterregistrering er obligatorisk for kandidater i avtaleperioden.</article></article><article class="legalArticle" data-lovdata-URL="LTI/forskrift/2025-02-13-283/§5-4" data-name="§5-4" id="kapittel-2-paragraf-5"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Ph.d.-avtalen</span></h3><article class="legalP" id="kapittel-2-paragraf-5-ledd-1">Opptak til Universitetet i Bergens ph.d.-utdanning formaliseres gjennom skriftlig avtale som underskrives av kandidaten, veileder(e) og fakultetet selv. Avtalen regulerer partenes rettigheter og plikter i avtaleperioden og skal sikre at kandidaten deltar regelmessig i et aktivt og relevant fagmiljø. I avtalen skal det legges til rette for at utdanningen kan gjennomføres til avtalt tid.</article><article class="legalP" id="kapittel-2-paragraf-5-ledd-2">Infrastruktur som er nødvendig for gjennomføring av ph.d.-prosjektet skal stilles til kandidatens disposisjon. Avgjørelsen av hva som anses som nødvendig infrastruktur for gjennomføring, tas av fakultetet og skal fremkomme av ph.d.-avtalen.</article><article class="legalP" id="kapittel-2-paragraf-5-ledd-3">For kandidat med ekstern arbeidsgiver, skal arbeidsbetingelser for gjennomføringen av ph.d.-utdanningen reguleres i ph.d.-avtalen mellom Universitetet i Bergen og samarbeidsparten. Slik avtale er del av ph.d.-avtalen og skal som hovedregel foreligge på det tidspunkt opptaksvedtaket for den aktuelle kandidaten fattes, eller umiddelbart etterpå.</article><article class="legalP" id="kapittel-2-paragraf-5-ledd-4">Endringer i ph.d.-prosjektet, som fraviker betydelig fra det som fremgår i prosjektbeskrivelsen og som det er inngått ph.d.-avtale om, skal forelegges fakultetet selv til eventuell godkjenning.</article></article><article class="legalArticle" data-lovdata-URL="LTI/forskrift/2025-02-13-283/§5-5" data-name="§5-5" id="kapittel-2-paragraf-6"><h3 class="legalArticleHeader"><span class="legalArticleValue">§ 5-5</span>. <span class="legalArticleTitle">Avslutning før avtalt tid</span></h3></article><article class="legalArticle" data-lovdata-URL="LTI/forskrift/2025-02-13-283/§5-5-1" data-name="§5-5-1" id="kapittel-2-paragraf-7"><h3 class="legalArticleHeader"><span class="legalArticleValue">§ 5-5-1</span>. <span class="legalArticleTitle">Frivillig avslutning før avtalt tid</span></h3><article class="legalP" id="kapittel-2-paragraf-7-ledd-1">Kandidaten og fakultetet kan avtale at utdanningen avsluttes før avtalt tid. Ved slik frivillig avslutning skal det ved egen avtale fastsettes hvordan partene ordner spørsmål om eventuelle tilsettingsforhold, finansiering, utstyr, rettigheter til resultater og lignende.</article></article><article class="legalArticle" data-lovdata-URL="LTI/forskrift/2025-02-13-283/§5-5-2" data-name="§5-5-2" id="kapittel-2-paragraf-8"><h3 class="legalArticleHeader"><span class="legalArticleValue">§ 5-5-2</span>. <span class="legalArticleTitle">Tvungen avslutning ved forsinkelse eller betydelige endringer i ph.d.-prosjektet</span></h3><article class="legalP" id="kapittel-2-paragraf-8-ledd-1">Når ett eller flere av de følgende forhold foreligger, kan fakultetet selv vedta tvungen avslutning av utdanningen ved:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-8-ledd-1-punkt-1"><article class="legalP" id="kapittel-2-paragraf-8-ledd-1-punkt-1-ledd-1">vesentlig forsinkelse i gjennomføringen av opplæringsdelen</article></article></li><li data-li-identifier="b." data-name="b."><article class="listArticle" id="kapittel-2-paragraf-8-ledd-1-punkt-2"><article class="legalP" id="kapittel-2-paragraf-8-ledd-1-punkt-2-ledd-1">gjentatte eller vesentlige brudd fra kandidatens side på informasjons-, oppfølgings- eller rapporteringsplikt, herunder unnlatt innsendelse av fremdriftsrapport, jf. § 8.</article></article></li><li data-li-identifier="c." data-name="c."><article class="listArticle" id="kapittel-2-paragraf-8-ledd-1-punkt-3"><article class="legalP" id="kapittel-2-paragraf-8-ledd-1-punkt-3-ledd-1">forsinkelse i fremdriften av prosjektet som er av en slik art at det skaper begrunnet tvil om kandidaten vil kunne fullføre til avtalt tid</article></article></li><li data-li-identifier="d." data-name="d."><article class="listArticle" id="kapittel-2-paragraf-8-ledd-1-punkt-4"><article class="legalP" id="kapittel-2-paragraf-8-ledd-1-punkt-4-ledd-1">endringer i ph.d.-prosjektet, som fraviker betydelig fra det som fremgår i prosjektbeskrivelsen og som det er inngått ph.d.-avtale om, og som ikke er tilstrekkelig faglig begrunnet.</article></article></li></ul></article><article class="legalP" id="kapittel-2-paragraf-8-ledd-2">Tvungen avslutning etter reglene her kan bare vedtas dersom forsinkelsen eller endringene skyldes forhold som kandidaten selv rår over.</article><article class="legalP" id="kapittel-2-paragraf-8-ledd-3">Vedtak etter denne paragrafen fattes av fakultetet selv, jf. universitets- og høyskoleloven § 13-2 (2).</article></article><article class="legalArticle" data-lovdata-URL="LTI/forskrift/2025-02-13-283/§5-5-3" data-name="§5-5-3" id="kapittel-2-paragraf-9"><h3 class="legalArticleHeader"><span class="legalArticleValue">§ 5-5-3</span>. <span class="legalArticleTitle">Annullering, utestenging og tvungen avslutning ved uredelighet eller fusk på eksamen eller obligatoriske aktiviteter</span></h3><article class="legalP" id="kapittel-2-paragraf-9-ledd-1">Fusk på eksamen eller obligatoriske aktiviteter knyttet til emner i opplæringsdelen kan gi grunnlag for annullering av eksamen eller den obligatoriske aktiviteten, og at kandidaten utestenges fra ph.d.-programmet i inntil ett år, jf. universitets- og høyskoleloven § 13-1 (1). I særlig grove tilfeller kan kandidaten utestenges i inntil to år. Kandidater som er ansatt i stipendiatstillinger ved Universitetet i Bergen eller andre universitet eller høyskoler, er unntatt fra disse reglene om utestenging jf. universitets- og høyskoleloven § 13-1 (2). Alvorlige tilfeller av fusk på eksamen eller obligatorisk aktivitet kan gi grunnlag for tvungen avslutning, jf. universitets- og høyskoleloven § 13-2 (1).</article><article class="legalP" id="kapittel-2-paragraf-9-ledd-2">Vedtak om annullering og utestenging på bakgrunn av fusk fattes av Den sentrale klagenemnd ved Universitetet i Bergen.</article><article class="legalP" id="kapittel-2-paragraf-9-ledd-3">Vitenskapelig uredelighet i det kunstneriske utviklingsarbeidet kan gi grunnlag for tvungen avslutning av avtaleperioden.</article><article class="legalP" id="kapittel-2-paragraf-9-ledd-4">Vedtak om tvungen avslutning på bakgrunn av fusk eller vitenskapelig uredelighet fattes av fakultetsstyret etter uttalelser i Redelighetsutvalget, jf. universitets- og høyskoleloven § 13-2 (1).</article></article><article class="legalArticle" data-lovdata-URL="LTI/forskrift/2025-02-13-283/§5-5-4" data-name="§5-5-4" id="kapittel-2-paragraf-10"><h3 class="legalArticleHeader"><span class="legalArticleValue">§ 5-5-4</span>. <span class="legalArticleTitle">Tvungen avslutning av hensyn til eksportkontroll</span></h3><article class="legalP" id="kapittel-2-paragraf-10-ledd-1">Dersom det etter opptak fremkommer at kandidatens kunstneriske utviklingsarbeid ikke lenger lar seg forene med Universitetet i Bergen sine plikter knyttet til eksportkontroll i henhold til gjeldende lovgivning, kan fakultetsstyret, etter en vurdering av muligheter for alternative løsninger, fatte vedtak om tvungen avslutning av utdanningen.</article></article></section><section class="section" data-name="delIII" id="kapittel-3" data-lovdata-URL="LTI/forskrift/2025-02-13-283/KAPITTEL_3"><h2>Del III. Gjennomføring</h2><article class="legalArticle" data-lovdata-URL="LTI/forskrift/2025-02-13-283/§6" data-name="§6" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Veiledning</span></h3></article><article class="legalArticle" data-lovdata-URL="LTI/forskrift/2025-02-13-283/§6-1" data-name="§6-1" id="kapittel-3-paragraf-2"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Veiledning og forskningsmiljø</span></h3><article class="legalP" id="kapittel-3-paragraf-2-ledd-1">Arbeidet med ph.d.-prosjektet skal foregå under individuell veiledning. Fakultetet, grunnenheten og veilederne skal sammen sikre at kandidaten deltar i et aktivt fagmiljø.</article></article><article class="legalArticle" data-lovdata-URL="LTI/forskrift/2025-02-13-283/§6-2" data-name="§6-2" id="kapittel-3-paragraf-3"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Oppnevning av veiledere</span></h3><article class="legalP" id="kapittel-3-paragraf-3-ledd-1">Kandidaten skal som hovedregel ha to veiledere. Normalt oppnevnes én hovedveileder og en eller flere medveiledere. Veilederne oppnevnes av fakultetet selv og hovedveileder skal være oppnevnt på opptakstidspunktet.</article><article class="legalP" id="kapittel-3-paragraf-3-ledd-2">Alle veiledere skal ha doktorgrad eller tilsvarende kunstnerisk kompetanse og være aktive innen sitt fagfelt. Hovedveileder skal ha kunstnerisk kompetanse på doktorgradsnivå innen relevant fagfelt. Minst én av de oppnevnte veilederne skal ha erfaring fra veiledning av kandidater på ph.d.-nivå.</article><article class="legalP" id="kapittel-3-paragraf-3-ledd-3">Hovedveileder skal normalt være tilsatt ved det fakultet der kandidaten er tatt opp. Fakultetet selv kan oppnevne hovedveileder som ikke er tilsatt ved det fakultetet der kandidaten er tatt opp. I slike tilfeller skal medveileder være tilsatt ved fakultetet.</article><article class="legalP" id="kapittel-3-paragraf-3-ledd-4">Habilitetsreglene i lov om behandlingsmåten i forvaltningssaker (forvaltningsloven) andre kapittel, «Om ugildhet», § 6 til § 10, gjelder for veilederne.</article><article class="legalP" id="kapittel-3-paragraf-3-ledd-5">Kandidat og hovedveileder kan hver for seg be fakultetet om å oppnevne ny veileder for kandidaten. Hovedveileder kan ikke fratre før ny er oppnevnt.</article></article><article class="legalArticle" data-lovdata-URL="LTI/forskrift/2025-02-13-283/§6-3" data-name="§6-3" id="kapittel-3-paragraf-4"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Veiledningens innhold</span></h3><article class="legalP" id="kapittel-3-paragraf-4-ledd-1">Hovedveileder skal være kandidatens primære kontakt. Kandidaten og veiledere bør ha jevnlig kontakt. Universitetet i Bergens etiske retningslinjer skal ligge til grunn for veiledningsforholdet. Veileder har ansvar for å følge opp kandidatens faglige utvikling og gi råd om opplæringsdelen. Kontakthyppigheten bør fremgå av den årlige fremdriftsrapporteringen. Veilederne skal holde seg orientert om fremdriften i kandidatens arbeid og vurdere den i forhold til prosjektbeskrivelsens fremdriftsplan. Veileder skal følge opp faglige forhold som kan medføre forsinket gjennomføring av ph.d.-utdanningen, slik at denne kan fullføres innenfor normert tid.</article><article class="legalP" id="kapittel-3-paragraf-4-ledd-2">Veiledere skal gi råd om avgrensing av tema og problemstillinger og vurdere metoder og resultater, herunder dokumentasjons- og fremstillingsformer, og bidra til orientering i aktuell faglig diskurs. Veilederne skal gi kandidaten veiledning i etiske spørsmål knyttet til ph.d.-prosjektet.</article><article class="legalP" id="kapittel-3-paragraf-4-ledd-3">Uenigheter mellom veileder og kandidat knyttet til tilgang til eller rådighet over innsamlede data, tvist om størrelsen på bidrag til felles artikkelprosjekter, og tvister mellom opphavsrettigheter mv., kan bringes inn til behandling og avgjørelse ved fakultetet selv. Fakultetets avgjørelse kan påklages til Den sentrale klagenemnd.</article></article><article class="legalArticle" data-lovdata-URL="LTI/forskrift/2025-02-13-283/§7" data-name="§7" id="kapittel-3-paragraf-5"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Opplæringsdel</span></h3></article><article class="legalArticle" data-lovdata-URL="LTI/forskrift/2025-02-13-283/§7-1" data-name="§7-1" id="kapittel-3-paragraf-6"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Opplæringsdelens formål</span></h3><article class="legalP" id="kapittel-3-paragraf-6-ledd-1">Fakultetet har ansvar for at opplæringsdelen og arbeidet med prosjektet til sammen gir utdanning på høyt faglig nivå og etter internasjonal standard. Opplæringen skal sammen med ph.d.-prosjektet bidra til oppnåelse av forventet læringsutbytte i fakultetets ph.d.-program og i tråd med nasjonalt kvalifikasjonsrammeverk.</article><article class="legalP" id="kapittel-3-paragraf-6-ledd-2">Dersom fakultetet ikke selv arrangerer hele opplæringsdelen, skal det legges til rette for at kandidaten får tilsvarende opplæring ved andre fakultet og/eller institusjoner.</article></article><article class="legalArticle" data-lovdata-URL="LTI/forskrift/2025-02-13-283/§7-2" data-name="§7-2" id="kapittel-3-paragraf-7"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Opplæringsdelens omfang</span></h3><article class="legalP" id="kapittel-3-paragraf-7-ledd-1">Opplæringsdelen skal tilsvare minst 30 studiepoeng, hvorav minst 20 studiepoeng skal avlegges etter opptak. Elementer som skal inngå i opplæringsdelen, bør ikke være eldre enn to (2) år ved opptaksdato.</article><article class="legalP" id="kapittel-3-paragraf-7-ledd-2">Opplæringsdelen skal være gjennomført og godkjent før den kunstneriske refleksjonen innleveres. Alle elementer som inngår i opplæringsdelen skal dokumenteres.</article></article><article class="legalArticle" data-lovdata-URL="LTI/forskrift/2025-02-13-283/§7-3" data-name="§7-3" id="kapittel-3-paragraf-8"><h3 class="legalArticleHeader"><span class="legalArticleValue">§ 7-3</span>. <span class="legalArticleTitle">Opplæringsdelens innhold</span></h3><article class="legalP" id="kapittel-3-paragraf-8-ledd-1">Opplæringsdelen skal gi stipendiaten kunnskap, ferdigheter og kompetanse i tråd med nasjonalt kvalifikasjonsrammeverk, og særlig rette seg mot dokumentasjon og formidling av kunstneriske resultater og refleksjon i kunstnerisk utviklingsarbeid, samt innføring i teori, metode, prosjektutvikling og etikk. Fakultetet fastsetter hvilke elementer som kan inngå i opplæringsdelen, krav til dokumentasjon og rangeringsregler for opptak til emner på ph.d.-nivå som tilbys ved fakultetet.</article><article class="legalP" id="kapittel-3-paragraf-8-ledd-2">Eksamener og obligatoriske aktiviteter knyttet til emner i opplæringsdelen er regulert av bestemmelsene om studier og eksamen i studieforskriften ved Universitetet i Bergen og universitets- og høyskoleloven § 13-1 (1).</article><article class="legalP" id="kapittel-3-paragraf-8-ledd-3">Fakultetet fatter vedtak om godkjenning av opplæringsdelen. Fakultetet kan godkjenne at emner og andre faglige aktiviteter gjennomført utenfor Universitetet i Bergen inngår i opplæringsdelen. Emner på ph.d.-nivå ved annen institusjon skal godkjennes i samsvar med regler om studiepoengsuttelling i universitets- og høyskolelovens § 9-1 (1) og 9-3 (3).</article><article class="legalP" id="kapittel-3-paragraf-8-ledd-4">Emner som har inngått som grunnlag for tidligere oppnådde grader, kan ikke innpasses i kandidatens opplæringsdel.</article></article><article class="legalArticle" data-lovdata-URL="LTI/forskrift/2025-02-13-283/§7-4" data-name="§7-4" id="kapittel-3-paragraf-9"><h3 class="legalArticleHeader"><span class="legalArticleValue">§ 7-4</span>. <span class="legalArticleTitle">Kandidatens rettigheter ved permisjon</span></h3><article class="legalP" id="kapittel-3-paragraf-9-ledd-1">Kandidater som har lovhjemlede permisjoner fra ph.d.-utdanningen, kan følge undervisning og avlegge eksamener i emner som skal inngå i opplæringsdelen, i tråd med universitets- og høyskolelovens § 10-7 (2).</article><article class="legalP" id="kapittel-3-paragraf-9-ledd-2">Kandidaten må sørge for at fakultetet blir informert om permisjoner som blir innvilget av arbeidsgiver, hvis disse to ikke er de samme.</article></article><article class="legalArticle" data-lovdata-URL="LTI/forskrift/2025-02-13-283/§8" data-name="§8" id="kapittel-3-paragraf-10"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Rapportering</span></h3><article class="legalP" id="kapittel-3-paragraf-10-ledd-1">I løpet av avtaleperioden skal kandidaten og hovedveileder hvert år levere separate rapporter om fremdriften av ph.d.-utdanningen på fastsatt måte og til fastsatte frister. Fakultetet går gjennom og følger opp rapportene.</article><article class="legalP" id="kapittel-3-paragraf-10-ledd-2">Kandidat og veileder har et likeverdig ansvar for rapportering. Manglende eller utilfredsstillende fremdriftsrapportering kan medføre tvungen avslutning av ph.d.-utdanningen før avtaleperiodens utløp. Veiledere som unnlater å følge opp rapporteringsplikten kan bli fratatt veilederansvaret.</article><article class="legalP" id="kapittel-3-paragraf-10-ledd-3">Kandidat og hovedveileder skal i forbindelse med rapportering gå gjennom planen for prosjektet og vurdere behov for justeringer. Betydelige endringer skal godkjennes av fakultetet selv.</article><article class="legalP" id="kapittel-3-paragraf-10-ledd-4">Fakultetet kan ved behov kreve særskilt rapportering.</article></article><article class="legalArticle" data-lovdata-URL="LTI/forskrift/2025-02-13-283/§9" data-name="§9" id="kapittel-3-paragraf-11"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Midtveisevaluering</span></h3><article class="legalP" id="kapittel-3-paragraf-11-ledd-1">Hver kandidat skal gjennomføre en midtveisevaluering. Midtveisevaluering av ph.d.-prosjektet bør normalt finne sted i tredje eller fjerde semester. Regler for midtveisevaluering fremgår av fakultetets programbeskrivelse.</article><article class="legalP" id="kapittel-3-paragraf-11-ledd-2">Midtveisevalueringen har som hovedformål å hjelpe kandidaten til å identifisere forhold som medfører risiko for at prosjektet stanser opp eller blir forsinket, samt å gi innspill som kan øke kvaliteten i arbeidet.</article><article class="legalP" id="kapittel-3-paragraf-11-ledd-3">Fakultet, veileder og kandidat plikter aktivt å følge opp forhold som kan medføre fare for forsinket eller manglende gjennomføring av ph.d.-utdanningen, slik at utdanningen, så langt som mulig, kan bli gjennomført innenfor normert tidsramme.</article><article class="legalP" id="kapittel-3-paragraf-11-ledd-4">Kandidaten skal presentere sitt arbeid og bli evaluert av en gruppe på minst to personer som er oppnevnt av fakultetet. Evalueringsgruppen skal ta stilling til faglig status og fremdrift og skal gi tilbakemelding til både kandidaten, veilederen og fakultetet.</article><article class="legalP" id="kapittel-3-paragraf-11-ledd-5">Dersom evalueringsgruppen rapporterer om vesentlige svakheter ved ph.d.-prosjektet, skal det iverksettes tiltak for å korrigere situasjonen.</article></article><article class="legalArticle" data-lovdata-URL="LTI/forskrift/2025-02-13-283/§10" data-name="§10" id="kapittel-3-paragraf-12"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Ph.d.-resultatet</span></h3></article><article class="legalArticle" data-lovdata-URL="LTI/forskrift/2025-02-13-283/§10-1" data-name="§10-1" id="kapittel-3-paragraf-13"><h3 class="legalArticleHeader"><span class="legalArticleValue">§ 10-1</span>. <span class="legalArticleTitle">Krav til ph.d.-resultatet</span></h3><article class="legalP" id="kapittel-3-paragraf-13-ledd-1">Ph.d.-resultatet skal bestå av kunstnerisk resultat og materiale som dokumenterer refleksjon. Kunstutøvelsen skal stå i sentrum for ph.d.-resultatet. Det kunstneriske resultatet skal være et selvstendig arbeid som oppfyller internasjonale standarder med hensyn til nivå og etiske krav innen fagområdet. Refleksjonsmaterialet skal gjøre det mulig for andre å ta del i den arbeidsmåten og innsikten som det kunstneriske utviklingsarbeidet genererer. Ph.d.-resultatet skal være på et nivå som gjør at det kan bidra til utvikling av ny kunnskap, innsikt og erfaring innen fagområdet.</article><article class="legalP" id="kapittel-3-paragraf-13-ledd-2">Det kunstneriske resultatet kan bestå av en eller flere deler. Dersom det kunstneriske resultatet består av flere deler, skal kandidaten gjøre rede for sammenhengen mellom dem.</article><article class="legalP" id="kapittel-3-paragraf-13-ledd-3">Kandidaten velger selv medium og form for doktorgradsresultatet.</article><article class="legalP" id="kapittel-3-paragraf-13-ledd-4">Med ph.d.-resultatet skal det følge et skriftlig sammendrag, et på engelsk og et på norsk.</article><article class="legalP" id="kapittel-3-paragraf-13-ledd-5">Fakultetet bestemmer selv hvilke språk som kan benyttes for refleksjon og dokumentasjon.</article><article class="legalP" id="kapittel-3-paragraf-13-ledd-6">Nærmere krav til ph.d.-resultatet fastsettes i fakultetets programbeskrivelse.</article></article><article class="legalArticle" data-lovdata-URL="LTI/forskrift/2025-02-13-283/§10-2" data-name="§10-2" id="kapittel-3-paragraf-14"><h3 class="legalArticleHeader"><span class="legalArticleValue">§ 10-2</span>. <span class="legalArticleTitle">Fellesarbeid</span></h3><article class="legalP" id="kapittel-3-paragraf-14-ledd-1">Fakultetet selv bestemmer om et ph.d.-resultat som er produsert av flere i fellesskap, kan innleveres til bedømmelse. De individuelle bidragene må i så fall kunne identifiseres.</article><article class="legalP" id="kapittel-3-paragraf-14-ledd-2">For arbeider som er blitt til i samarbeid med flere samarbeidspartnere, skal kandidaten følge de normer for kreditering av medvirkning som er allment akseptert i fagmiljøet og internasjonale standarder.</article><article class="legalP" id="kapittel-3-paragraf-14-ledd-3">Med ph.d.-resultater hvor det inngår bidrag fra flere, skal det følge en underskrevet erklæring som beskriver kandidatens innsats i hvert enkelt arbeid. Både kandidat og alle bidragsytere skal skrive under.</article></article><article class="legalArticle" data-lovdata-URL="LTI/forskrift/2025-02-13-283/§10-3" data-name="§10-3" id="kapittel-3-paragraf-15"><h3 class="legalArticleHeader"><span class="legalArticleValue">§ 10-3</span>. <span class="legalArticleTitle">Tidligere arbeider</span></h3><article class="legalP" id="kapittel-3-paragraf-15-ledd-1">Kravet om «ny kunnskap, innsikt og erfaring» etter § 10-1 (1) innebærer at<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-15-ledd-1-punkt-1"><article class="legalP" id="kapittel-3-paragraf-15-ledd-1-punkt-1-ledd-1">arbeid eller deler av arbeid som er vurdert til ph.d.-graden ved en annen institusjon ikke kan inngå i ph.d.-resultatet, og det samme gjelder arbeid eller deler av arbeid som har blitt underkjent etter omarbeiding (andre gangs underkjenning)</article></article></li><li data-li-identifier="b." data-name="b."><article class="listArticle" id="kapittel-3-paragraf-15-ledd-1-punkt-2"><article class="legalP" id="kapittel-3-paragraf-15-ledd-1-punkt-2-ledd-1">arbeid eller deler av arbeid som har vært godtatt som grunnlag for eksamener eller grader på nivå under doktorgrad, ikke kan inngå i ph.d.-resultatet. Data, metoder, analyser eller resultat fra nivå under doktorgrad kan likevel danne grunnlaget for et ph.d.-prosjekt.</article></article></li><li data-li-identifier="c." data-name="c."><article class="listArticle" id="kapittel-3-paragraf-15-ledd-1-punkt-3"><article class="legalP" id="kapittel-3-paragraf-15-ledd-1-punkt-3-ledd-1">deler av arbeid som inngår som grunnlaget for andre kandidaters ph.d.-grad som herværende kandidat har samvirket i, likevel kan inngå i ph.d.-resultatet</article></article></li><li data-li-identifier="d." data-name="d."><article class="listArticle" id="kapittel-3-paragraf-15-ledd-1-punkt-4"><article class="legalP" id="kapittel-3-paragraf-15-ledd-1-punkt-4-ledd-1">deler av arbeid som har blitt godkjent som besvarelse eller andre aktiviteter i opplæringsdelen, likevel kan inngå i ph.d.-resultatet.</article></article></li></ul></article><article class="legalP" id="kapittel-3-paragraf-15-ledd-2">Det må legges inn henvisning ved bruk av tidligere arbeider. Henvisningene skal være i tråd med vitenskapelige standarder for det aktuelle fagområdet.</article><article class="legalP" id="kapittel-3-paragraf-15-ledd-3">Ved bruk av offentliggjorte arbeider kan disse ikke godtas som del av ph.d.-resultatet hvis de ved opptakstidspunktet er eldre enn fem (5) år. Dersom det inngår eldre arbeider skal det gjøres rede for i søknad om opptak, hvordan dette arbeidet likevel tilfredsstiller kravet om å utvikle ny kunnskap, innsikt og erfaring. Fakultetet selv kan gjøre unntak fra dette kravet dersom helt ekstraordinære forhold tilsier det.</article><article class="legalP" id="kapittel-3-paragraf-15-ledd-4">Ph.d.-resultatet kan bedømmes ved kun ett lærested.</article></article><article class="legalArticle" data-lovdata-URL="LTI/forskrift/2025-02-13-283/§10-4" data-name="§10-4" id="kapittel-3-paragraf-16"><h3 class="legalArticleHeader"><span class="legalArticleValue">§ 10-4</span>. <span class="legalArticleTitle">Meldeplikt om resultater som har potensial for næringsmessig utnyttelse</span></h3><article class="legalP" id="kapittel-3-paragraf-16-ledd-1">Kandidater som er tilsatt ved Universitetet i Bergen har meldeplikt om arbeidsresultater som omfattes av universitetets Reglement om håndtering av ansattes rettigheter til forsknings- og arbeidsresultater ved Universitetet i Bergen og arbeidstakeroppfinnelsesloven § 5.</article><article class="legalP" id="kapittel-3-paragraf-16-ledd-2">For kandidater med annen arbeidsgiver enn UiB skal tilsvarende meldeplikt nedfelles i avtale mellom Universitetet i Bergen, kandidaten og den eksterne arbeidsgiveren.</article><article class="legalP" id="kapittel-3-paragraf-16-ledd-3">Regulering av rettigheter mellom samarbeidende institusjoner må være fastsatt i skriftlig avtale.</article><article class="legalP" id="kapittel-3-paragraf-16-ledd-4">For kandidater uten arbeidsgiver skal tilsvarende meldeplikt nedfelles i opptaksavtalen mellom Universitetet i Bergen og kandidaten.</article></article></section><section class="section" data-name="delIV" id="kapittel-4" data-lovdata-URL="LTI/forskrift/2025-02-13-283/KAPITTEL_4"><h2>Del IV. Fullføring</h2><article class="legalArticle" data-lovdata-URL="LTI/forskrift/2025-02-13-283/§11" data-name="§11" id="kapittel-4-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Søknad om bedømmelse og bedømmelseskomiteens arbeid</span></h3></article><article class="legalArticle" data-lovdata-URL="LTI/forskrift/2025-02-13-283/§11-1" data-name="§11-1" id="kapittel-4-paragraf-2"><h3 class="legalArticleHeader"><span class="legalArticleValue">§ 11-1</span>. <span class="legalArticleTitle">Innlevering av søknad om bedømmelse</span></h3><article class="legalP" id="kapittel-4-paragraf-2-ledd-1">Kravene for å tildele den kunstneriske ph.d.-graden fremgår av § 2-3.</article><article class="legalP" id="kapittel-4-paragraf-2-ledd-2">Søknad om bedømmelse av ph.d.-resultat rettes til fakultetet selv.</article><article class="legalP" id="kapittel-4-paragraf-2-ledd-3">Fakultetet selv fastsetter i programbeskrivelsen søknadsfrist og hvilken dokumentasjon som skal følge søknaden.</article><article class="legalP" id="kapittel-4-paragraf-2-ledd-4">Fakultetet selv behandler søknad om å få ph.d.-resultatet bedømt. Søknad som ikke fyller fakultetets krav, skal avvises. Fakultetet selv kan på selvstendig grunnlag avvise søknad om å få ph.d.-resultatet bedømt dersom det er åpenbart at det ikke holder høy nok kvalitet og vil bli underkjent av en komité.</article><article class="legalP" id="kapittel-4-paragraf-2-ledd-5">Et innlevert eller presentert ph.d.-resultat kan ikke endres eller trekkes tilbake før det er endelig avgjort om det er verdig til å forsvares for ph.d.-graden.</article></article><article class="legalArticle" data-lovdata-URL="LTI/forskrift/2025-02-13-283/§11-2" data-name="§11-2" id="kapittel-4-paragraf-3"><h3 class="legalArticleHeader"><span class="legalArticleValue">§ 11-2</span>. <span class="legalArticleTitle">Oppnevning av bedømmelseskomité</span></h3><article class="legalP" id="kapittel-4-paragraf-3-ledd-1">Når fakultetet selv har godkjent søknad om å få ph.d.-resultatet bedømt, oppnevner den en sakkyndig komité på minst tre medlemmer som skal bedømme ph.d.-resultatet og disputasen. Habilitetsreglene i forvaltningslovens § 6 gjelder for komiteens medlemmer. Grunnenheten foreslår bedømmelseskomité.</article><article class="legalP" id="kapittel-4-paragraf-3-ledd-2">Bedømmelseskomiteen skal normalt settes sammen slik at<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-3-ledd-2-punkt-1"><article class="legalP" id="kapittel-4-paragraf-3-ledd-2-punkt-1-ledd-1">to kjønn er representert</article></article></li><li data-li-identifier="b." data-name="b."><article class="listArticle" id="kapittel-4-paragraf-3-ledd-2-punkt-2"><article class="legalP" id="kapittel-4-paragraf-3-ledd-2-punkt-2-ledd-1">flertallet er uten tilknytning til Universitetet i Bergen</article></article></li><li data-li-identifier="c." data-name="c."><article class="listArticle" id="kapittel-4-paragraf-3-ledd-2-punkt-3"><article class="legalP" id="kapittel-4-paragraf-3-ledd-2-punkt-3-ledd-1">ett av medlemmene, om mulig, er fra en utenlandsk institusjon</article></article></li><li data-li-identifier="d." data-name="d."><article class="listArticle" id="kapittel-4-paragraf-3-ledd-2-punkt-4"><article class="legalP" id="kapittel-4-paragraf-3-ledd-2-punkt-4-ledd-1">alle medlemmene har doktorgrad eller tilsvarende kompetanse</article></article></li><li data-li-identifier="e." data-name="e."><article class="listArticle" id="kapittel-4-paragraf-3-ledd-2-punkt-5"><article class="legalP" id="kapittel-4-paragraf-3-ledd-2-punkt-5-ledd-1">minst to av medlemmene har relevant kunstnerisk kompetanse på førsteamanuensisnivå</article></article></li><li data-li-identifier="f." data-name="f."><article class="listArticle" id="kapittel-4-paragraf-3-ledd-2-punkt-6"><article class="legalP" id="kapittel-4-paragraf-3-ledd-2-punkt-6-ledd-1">minst ett av medlemmene har erfaring som kandidat, veileder eller fra komitéarbeid i bedømmelseskomité for et av de norske ph.d.-programmene i kunstnerisk utviklingsarbeid.</article></article></li></ul></article><article class="legalP" id="kapittel-4-paragraf-3-ledd-3">Dersom kriteriene fravikes, skal dette begrunnes særskilt.</article><article class="legalP" id="kapittel-4-paragraf-3-ledd-4">Fakultetet selv fastsetter prosedyre for oppnevning. Komiteens sammensetning skal begrunnes og vise hvordan den samlet dekker fagfeltet til ph.d.-prosjektet. Fakultetet utpeker en leder blant komiteens medlemmer eller i tillegg til komiteens medlemmer. Komiteens leder skal normalt være tilsatt ved fakultetet.</article><article class="legalP" id="kapittel-4-paragraf-3-ledd-5">Oppnevnte veiledere og andre som har bidratt til ph.d.-prosjektet, kan ikke være medlemmer av bedømmelseskomiteen eller administrere den.</article><article class="legalP" id="kapittel-4-paragraf-3-ledd-6">Fakultetet selv kan, når det er påkrevd, oppnevne et settemedlem til bedømmelseskomiteen.</article><article class="legalP" id="kapittel-4-paragraf-3-ledd-7">Kandidaten skal underrettes om forslaget til sammensetning av komité og har anledning til å innlevere skriftlige merknader, senest fem (5) virkedager etter at forslaget til sammensetning er gjort kjent for kandidaten.</article></article><article class="legalArticle" data-lovdata-URL="LTI/forskrift/2025-02-13-283/§11-3" data-name="§11-3" id="kapittel-4-paragraf-4"><h3 class="legalArticleHeader"><span class="legalArticleValue">§ 11-3</span>. <span class="legalArticleTitle">Bedømmelse av ph.d.-resultatet</span></h3><article class="legalP" id="kapittel-4-paragraf-4-ledd-1">Bedømmelseskomiteen skal få tilsendt en redegjørelse for hva som skal danne grunnlaget for bedømmelsen, herunder en plan for hvor, når og på hvilken måte det kunstneriske resultatet skal presenteres offentlig og når og i hvilken form refleksjonsdelen skal leveres.</article><article class="legalP" id="kapittel-4-paragraf-4-ledd-2">Skjer den offentlige presentasjonen av det kunstneriske resultatet i form av konsert, utstilling, forestilling eller annen tids- og stedsbestemt visning, skal bedømmelseskomiteen normalt være samlet til stede.</article><article class="legalP" id="kapittel-4-paragraf-4-ledd-3">Materiale som dokumenterer refleksjon leveres i henhold til prosedyre i fakultetets programbeskrivelse.</article><article class="legalP" id="kapittel-4-paragraf-4-ledd-4">Dersom komiteen finner at dyptgripende endringer er nødvendige for at det kunstneriske ph.d.-prosjektet skal kunne anbefales til disputas, skal komiteen underkjenne det.</article></article><article class="legalArticle" data-lovdata-URL="LTI/forskrift/2025-02-13-283/§11-4" data-name="§11-4" id="kapittel-4-paragraf-5"><h3 class="legalArticleHeader"><span class="legalArticleValue">§ 11-4</span>. <span class="legalArticleTitle">Bedømmelseskomiteens innstilling</span></h3><article class="legalP" id="kapittel-4-paragraf-5-ledd-1">Bedømmelseskomiteen avgir en begrunnet innstilling hvorvidt resultatet er verdig til å forsvares for ph.d.-graden. Eventuelle dissenser eller individuelle uttalelser skal inngå i innstillingen, og skal være begrunnet.</article><article class="legalP" id="kapittel-4-paragraf-5-ledd-2">Bedømmelseskomiteen kan kreve fremlagt kandidatens grunnlagsmateriale og utfyllende eller oppklarende tilleggsinformasjon.</article><article class="legalP" id="kapittel-4-paragraf-5-ledd-3">Bedømmelseskomiteens innstilling sendes til fakultetet, og skal så snart som mulig oversendes kandidaten. Kandidaten gis en frist på ti (10) virkedager til å fremme skriftlige merknader til innstillingen.</article><article class="legalP" id="kapittel-4-paragraf-5-ledd-4">Dersom kandidatens eventuelle merknader kan ha betydning for spørsmålet om ph.d.-resultatet kan godkjennes, bør merknadene forelegges bedømmelseskomiteen før fakultetet selv gjør vedtak i saken. Hvis kandidaten ikke ønsker å fremme merknader, skal fakultetet snarest underrettes skriftlig om dette.</article></article><article class="legalArticle" data-lovdata-URL="LTI/forskrift/2025-02-13-283/§12" data-name="§12" id="kapittel-4-paragraf-6"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Fakultetets behandling av bedømmelseskomiteens innstilling</span></h3><article class="legalP" id="kapittel-4-paragraf-6-ledd-1">Bedømmelseskomiteens innstilling med eventuelle merknader behandles av fakultet selv. På grunnlag av bedømmelseskomiteens innstilling fatter fakultetet selv vedtak om hvorvidt ph.d.-resultatet er verdig til å forsvares.</article><article class="legalP" id="kapittel-4-paragraf-6-ledd-2">Dersom fakultetet selv finner at det foreligger begrunnet tvil om komiteens innstilling eller dersom komiteen avgir delt innstilling, kan fakultetet selv søke nærmere avklaring fra bedømmelseskomiteen og/eller oppnevne to (2) nye sakkyndige som avgir individuelle uttalelser om ph.d.-resultatet.</article><article class="legalP" id="kapittel-4-paragraf-6-ledd-3">Bedømmelseskomiteens innstilling med eventuelle dissenser og individuelle uttalelser sendes til fakultet, og skal så snart som mulig oversendes kandidaten, som gis en frist på ti (10) virkedager til å fremme skriftlige merknader til innstillingen.</article><article class="legalP" id="kapittel-4-paragraf-6-ledd-4">Dersom kandidatens merknader kan ha betydning for spørsmålet om det kunstneriske ph.d.-prosjektet kan godkjennes, bør merknadene forelegges bedømmelseskomiteen før fakultetet selv gjør vedtak i saken.</article><article class="legalP" id="kapittel-4-paragraf-6-ledd-5">Fakultetsstyret skal fatte vedtak ved delt eller negativ innstilling, eller i tilfeller der fakultetet selv ønsker å oppnevne to nye sakkyndige ved positiv innstilling.</article></article><article class="legalArticle" data-lovdata-URL="LTI/forskrift/2025-02-13-283/§13" data-name="§13" id="kapittel-4-paragraf-7"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Søknad om ny bedømmelse</span></h3><article class="legalP" id="kapittel-4-paragraf-7-ledd-1">Et ph.d.-resultat som ikke er funnet verdig til forsvar, kan bedømmes i omarbeidet utgave. Ny bedømmelse kan bare finne sted én gang.</article><article class="legalP" id="kapittel-4-paragraf-7-ledd-2">Frist for å fremme søknad om ny bedømmelse er to (2) år etter fakultetets vedtak om at ph.d.-resultatet ikke er verdig til å forsvares.</article><article class="legalP" id="kapittel-4-paragraf-7-ledd-3">Kandidaten skal ved ny søknad om bedømmelse opplyse om at arbeidet tidligere har vært bedømt ved Universitetet i Bergen og ikke blitt funnet verdig til å forsvares.</article><article class="legalP" id="kapittel-4-paragraf-7-ledd-4">Hvis et ph.d.-resultat skal bedømmes i omarbeidet versjon, bør minst ett medlem fra den opprinnelige bedømmelseskomiteen delta i den nye komiteens arbeid. Dette vil sikre et minimum av kontinuitet mellom de to bedømmelseskomiteene.</article><article class="legalP" id="kapittel-4-paragraf-7-ledd-5">Den nye bedømmelseskomiteen skal gjøre sin bedømming på selvstendig grunnlag, men skal likevel ha anledning til å se innstillingen fra den forrige bedømmelsen.</article></article><article class="legalArticle" data-lovdata-URL="LTI/forskrift/2025-02-13-283/§14" data-name="§14" id="kapittel-4-paragraf-8"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Retting, offentliggjøring og pressemelding</span></h3></article><article class="legalArticle" data-lovdata-URL="LTI/forskrift/2025-02-13-283/§14-1" data-name="§14-1" id="kapittel-4-paragraf-9"><h3 class="legalArticleHeader"><span class="legalArticleValue">§ 14-1</span>. <span class="legalArticleTitle">Retting av formelle feil</span></h3><article class="legalP" id="kapittel-4-paragraf-9-ledd-1">Kandidaten kan etter innlevering eller presentasjon søke om tillatelse til å rette formelle feil, men kun i refleksjonsdelen. Til søknaden skal det legges ved en liste (errataliste) som viser de rettinger kandidaten ønsker å foreta i refleksjonsdelen. Verken den rettede versjonen av refleksjonsdelen eller erratalisten skal oversendes bedømmelseskomiteen. Frist for søknad om retting av formelle feil er fem (5) virkedager etter at kandidaten har mottatt innstillingen. Erratalisten legges ved refleksjonsdelen som er offentlig tilgjengelig senest to uker før disputasen. Retting av formelle feil kan bare skje én gang.</article></article><article class="legalArticle" data-lovdata-URL="LTI/forskrift/2025-02-13-283/§14-2" data-name="§14-2" id="kapittel-4-paragraf-10"><h3 class="legalArticleHeader"><span class="legalArticleValue">§ 14-2</span>. <span class="legalArticleTitle">Offentliggjøring</span></h3><article class="legalP" id="kapittel-4-paragraf-10-ledd-1">Ved fremstilling skal kandidaten presentere det kunstneriske resultatet offentlig. Refleksjonsmaterialet og eventuelt annet materiale som inngår i bedømmelsen, skal være offentlig tilgjengelig senest to (2) uker før dato for offentlig forsvar. Materialet gjøres tilgjengelig i den form det ble innlevert til bedømmelse, eventuelt med rettinger som er foretatt etter § 14-1.</article><article class="legalP" id="kapittel-4-paragraf-10-ledd-2">Universitetet i Bergen skal arkivere og gjøre åpent tilgjengelig i et varig format dokumentasjon av hele ph.d.-resultatet.</article><article class="legalP" id="kapittel-4-paragraf-10-ledd-3">Det kan ikke legges restriksjoner på offentliggjøring av ph.d.-resultatet med unntak av en avtalt utsettelse av datoen for offentliggjøring og disputas. Slik utsettelse kan finne sted for at Universitetet i Bergen og eventuelt ekstern part som helt eller delvis har finansiert ph.d.-utdanningen, skal kunne ta stilling til eventuell patentering eller lignende.</article><article class="legalP" id="kapittel-4-paragraf-10-ledd-4">Ekstern part kan ikke stille krav om at hele eller deler av ph.d.-resultatet ikke skal kunne offentliggjøres.</article><article class="legalP" id="kapittel-4-paragraf-10-ledd-5">Ved publisering eller offentliggjøring skal kandidaten følge gjeldende retningslinjer for kreditering av institusjoner. Hovedregelen er at en institusjon skal oppgis dersom den har gitt et nødvendig og vesentlig bidrag til eller grunnlag for det offentliggjorte arbeidet.</article></article><article class="legalArticle" data-lovdata-URL="LTI/forskrift/2025-02-13-283/§14-3" data-name="§14-3" id="kapittel-4-paragraf-11"><h3 class="legalArticleHeader"><span class="legalArticleValue">§ 14-3</span>. <span class="legalArticleTitle">Pressemelding</span></h3><article class="legalP" id="kapittel-4-paragraf-11-ledd-1">Kandidaten skal levere en pressemelding på norsk. Kandidaten kan også levere en pressemelding på engelsk. Pressemeldingen skal være offentlig senest to (2) uker før disputas.</article></article><article class="legalArticle" data-lovdata-URL="LTI/forskrift/2025-02-13-283/§15" data-name="§15" id="kapittel-4-paragraf-12"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Disputas</span></h3><article class="legalP" id="kapittel-4-paragraf-12-ledd-1">Kandidaten skal gi et offentlig forsvar av ph.d.-resultatet i form av en disputas. Disputasen skal normalt finne sted innen to (2) måneder etter at fakultetet har funnet arbeidet verdig til å forsvares.</article><article class="legalP" id="kapittel-4-paragraf-12-ledd-2">Tid og sted for det offentlige forsvaret skal kunngjøres minst ti (10) virkedager før det avholdes.</article><article class="legalP" id="kapittel-4-paragraf-12-ledd-3">Disputas skal normalt avholdes ved Universitetet i Bergen.</article><article class="legalP" id="kapittel-4-paragraf-12-ledd-4">Det offentlige forsvaret skjer på engelsk eller norsk, med mindre fakultetet selv godkjenner et annet språk.</article><article class="legalP" id="kapittel-4-paragraf-12-ledd-5">Bedømmelseskomiteen avgir innstilling til fakultetet om disputasen bør godkjennes. Innstillingen skal begrunnes dersom disputasen vurderes som ikke godkjent.</article><article class="legalP" id="kapittel-4-paragraf-12-ledd-6">Fakultetet selv fatter vedtak om godkjenning av disputas på grunnlag av bedømmelseskomiteens innstilling.</article><article class="legalP" id="kapittel-4-paragraf-12-ledd-7">Dersom disputas ikke godkjennes, skal ny disputas avholdes. Ny disputas kan avholdes én (1) gang. Ny disputas skal avholdes ikke senere enn tre (3) måneder etter fakultetets vedtak. Ny disputas skal så vidt mulig bedømmes av den samme komité som den opprinnelige.</article><article class="legalP" id="kapittel-4-paragraf-12-ledd-8">Disputasen skal være godkjent før vitnemål kan tildeles.</article></article><article class="legalArticle" data-lovdata-URL="LTI/forskrift/2025-02-13-283/§16" data-name="§16" id="kapittel-4-paragraf-13"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Oppnådd grad, vitnemål, vitnemålstillegg og doktorgradsdiplom</span></h3><article class="legalP" id="kapittel-4-paragraf-13-ledd-1">På grunnlag av godkjent ph.d.-resultat, opplæringsdel og disputas, kreerer fakultetet selv kandidaten til ph.d.-graden i kunstnerisk utviklingsarbeid ved at vitnemål utstedes.</article><article class="legalP" id="kapittel-4-paragraf-13-ledd-2">Fakultetet selv utsteder det standardiserte, engelske vitnemålstillegget «Diploma Supplement» sammen med vitnemålet. Utforming av ph.d.-vitnemålet og vitnemålstillegget skal følge Universitetet i Bergen sin rutinebeskrivelse for dette.</article><article class="legalP" id="kapittel-4-paragraf-13-ledd-3">UiB utferdiger et seremonielt doktorgradsdiplom i tillegg til vitnemålet og vitnemålstillegget.</article><article class="legalP" id="kapittel-4-paragraf-13-ledd-4">Vitnemålet, vitnemålstillegget og diplomet deles ordinært ut på promosjonen.</article></article></section><section class="section" data-name="delV" id="kapittel-5" data-lovdata-URL="LTI/forskrift/2025-02-13-283/KAPITTEL_5"><h2>Del V. Klage</h2><article class="legalArticle" data-lovdata-URL="LTI/forskrift/2025-02-13-283/§17" data-name="§17" id="kapittel-5-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Klage i ph.d.-utdanningen</span></h3></article><article class="legalArticle" data-lovdata-URL="LTI/forskrift/2025-02-13-283/§17-1" data-name="§17-1" id="kapittel-5-paragraf-2"><h3 class="legalArticleHeader"><span class="legalArticleValue">§ 17-1</span>. <span class="legalArticleTitle">Klage over avslag på søknad om opptak, tvungen avslutning av avtaleperioden og avslag på søknad om godkjenning av elementer i opplæringsdelen</span></h3><article class="legalP" id="kapittel-5-paragraf-2-ledd-1">Vedtak om<ul class="defaultList"><li data-li-identifier="a." data-name="a."><article class="listArticle" id="kapittel-5-paragraf-2-ledd-1-punkt-1"><article class="legalP" id="kapittel-5-paragraf-2-ledd-1-punkt-1-ledd-1">avslag på søknad om opptak</article></article></li><li data-li-identifier="b." data-name="b."><article class="listArticle" id="kapittel-5-paragraf-2-ledd-1-punkt-2"><article class="legalP" id="kapittel-5-paragraf-2-ledd-1-punkt-2-ledd-1">tvungen avslutning av avtaleperioden ved forsinkelse</article></article></li><li data-li-identifier="c." data-name="c."><article class="listArticle" id="kapittel-5-paragraf-2-ledd-1-punkt-3"><article class="legalP" id="kapittel-5-paragraf-2-ledd-1-punkt-3-ledd-1">tvungen avslutning av avtaleperioden av hensyn til eksportkontroll</article></article></li><li data-li-identifier="d." data-name="d."><article class="listArticle" id="kapittel-5-paragraf-2-ledd-1-punkt-4"><article class="legalP" id="kapittel-5-paragraf-2-ledd-1-punkt-4-ledd-1">avslag på søknad om godkjenning av elementer i opplæringsdelen</article></article></li></ul><p class="leddfortsettelse">kan påklages etter reglene i forvaltningslovens § 28 følgende.</p></article><article class="legalP" id="kapittel-5-paragraf-2-ledd-2">Begrunnet klage sendes til fakultetet selv. Blir avslaget opprettholdt, sendes klagen uten ugrunnet opphold til Den sentrale klagenemnd til avgjørelse.</article></article><article class="legalArticle" data-lovdata-URL="LTI/forskrift/2025-02-13-283/§17-2" data-name="§17-2" id="kapittel-5-paragraf-3"><h3 class="legalArticleHeader"><span class="legalArticleValue">§ 17-2</span>. <span class="legalArticleTitle">Klage over annullering og utestenging på bakgrunn av fusk i opplæringsdelen</span></h3><article class="legalP" id="kapittel-5-paragraf-3-ledd-1">Annullering av eksamen og utestenging fra ph.d.-programmet på bakgrunn av fusk på eksamen eller obligatoriske aktiviteter knyttet til emner i opplæringsdelen, kan påklages etter reglene i forvaltningslovens § 28 følgende.</article><article class="legalP" id="kapittel-5-paragraf-3-ledd-2">Begrunnet klage sendes til Den sentrale klagenemnd ved Universitetet i Bergen, jf. universitets- og høyskolelovens § 14-1. Blir avslaget opprettholdt, sendes klagen uten ugrunnet opphold til den nasjonale Felles klagenemnd til avgjørelse.</article></article><article class="legalArticle" data-lovdata-URL="LTI/forskrift/2025-02-13-283/§17-3" data-name="§17-3" id="kapittel-5-paragraf-4"><h3 class="legalArticleHeader"><span class="legalArticleValue">§ 17-3</span>. <span class="legalArticleTitle">Klage over tvungen avslutning av avtaleperioden på bakgrunn av fusk eller uredelighet</span></h3><article class="legalP" id="kapittel-5-paragraf-4-ledd-1">Tvungen avslutning av avtaleperioden på bakgrunn av fusk eller vitenskapelig uredelighet kan påklages etter reglene i forvaltningslovens § 28 følgende og universitets- og høyskolelovens § 13-2 (1).</article><article class="legalP" id="kapittel-5-paragraf-4-ledd-2">Begrunnet klage sendes til fakultetet selv. Blir avslaget opprettholdt, sendes klagen uten ugrunnet opphold til den nasjonale Felles klagenemnd for avgjørelse.</article></article><article class="legalArticle" data-lovdata-URL="LTI/forskrift/2025-02-13-283/§17-4" data-name="§17-4" id="kapittel-5-paragraf-5"><h3 class="legalArticleHeader"><span class="legalArticleValue">§ 17-4</span>. <span class="legalArticleTitle">Klage over eksamen i opplæringsdelen</span></h3><article class="legalP" id="kapittel-5-paragraf-5-ledd-1">Eksamener som er avlagt under opplæringsdelen, kan påklages etter universitets- og høyskolelovens §§ 11-8, 11-9 og 11-10.</article></article><article class="legalArticle" data-lovdata-URL="LTI/forskrift/2025-02-13-283/§17-5" data-name="§17-5" id="kapittel-5-paragraf-6"><h3 class="legalArticleHeader"><span class="legalArticleValue">§ 17-5</span>. <span class="legalArticleTitle">Klage over avslag på søknad om bedømmelse, ikke godkjent ph.d.-resultat eller disputas</span></h3><article class="legalP" id="kapittel-5-paragraf-6-ledd-1">Avslag på søknad om å få ph.d.-resultatet bedømt og vedtak om ikke godkjent ph.d.-resultat eller disputas, kan påklages etter reglene i forvaltningslovens § 28 følgende og universitets- og høyskoleloven § 13-1 (3).</article><article class="legalP" id="kapittel-5-paragraf-6-ledd-2">Begrunnet klage sendes fakultetet selv. Fakultetet kan, etter at saken først er lagt frem for bedømmelseskomiteen, oppheve eller endre vedtaket hvis det finner klagen begrunnet. Hvis ikke fakultetet tar klagen til følge, sendes klagen til Den sentrale klagenemnd til avgjørelse. Klagenemnda kan prøve alle sider ved det påklagede vedtaket.</article><article class="legalP" id="kapittel-5-paragraf-6-ledd-3">Dersom underinstansen eller klageinstansen finner grunn til det, kan det oppnevnes enkeltpersoner eller et utvalg til å foreta en vurdering av den foretatte bedømmelsen og de kriteriene denne bygger på, eller til å foreta en ny eller supplerende sakkyndig vurdering.</article></article></section><section class="section" data-name="delVI" id="kapittel-6" data-lovdata-URL="LTI/forskrift/2025-02-13-283/KAPITTEL_6"><h2>Del VI. Formaliserte ph.d.-samarbeid med andre gradsgivende institusjoner</h2><article class="legalArticle" data-lovdata-URL="LTI/forskrift/2025-02-13-283/§18" data-name="§18" id="kapittel-6-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Formaliserte ph.d.-samarbeid med andre gradsgivende institusjoner</span></h3><article class="legalP" id="kapittel-6-paragraf-1-ledd-1">Universitetet i Bergen kan inngå formaliserte ph.d.-samarbeid med andre norske eller utenlandske institusjoner i form av felles- eller dobbelgrader.</article><article class="legalP" id="kapittel-6-paragraf-1-ledd-2">I avtaler om felles- eller dobbelgradssamarbeid kan det gjøres unntak for bestemmelser, dersom det er nødvendig av hensyn til regelverket ved de samarbeidende institusjonene. Slike unntak skal, både enkeltvis og samlet, fremstå som fullt ut forsvarlige. For dette saksfeltet henvises det ellers til Retningslinjer for formaliserte ph.d.-samarbeid med Universitetet i Bergen.</article><article class="legalP" id="kapittel-6-paragraf-1-ledd-3">Felles- eller dobbelgradssamarbeid reguleres i avtale mellom samarbeidspartene. For fullført fellesgrad utstedes et felles vitnemålsdokument utstedt av samarbeidspartene. For fullført dobbelgrad utstedes et vitnemål fra hver av samarbeidspartene, med kryssreferanse.</article><article class="legalP" id="kapittel-6-paragraf-1-ledd-4">Avtaler om felles- eller dobbelgrader skal normalt bare inngås dersom det fra før er et etablert, stabilt faglig samarbeid mellom institusjonen og den andre samarbeidsparten. Kvalifikasjonskrav for opptak, krav om at ph.d.-resultatet skal være offentlig tilgjengelig og krav om offentlig disputas med en habil bedømmelseskomité kan ikke fravikes.</article><article class="legalP" id="kapittel-6-paragraf-1-ledd-5">Formaliserte ph.d.-samarbeid kan inngås med flere enn én samarbeidspart. Da skal samarbeidet omtales som multiple grader dersom flere enn to vitnemål skal utstedes. Vitnemålene ved multiple grader må ha kryssreferanse.</article></article></section><section class="section" data-name="delVII" id="kapittel-7" data-lovdata-URL="LTI/forskrift/2025-02-13-283/KAPITTEL_7"><h2>Del VII. Delegering, ikrafttredelse og overgangsbestemmelser</h2><article class="legalArticle" data-lovdata-URL="LTI/forskrift/2025-02-13-283/§19" data-name="§19" id="kapittel-7-paragraf-1"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Delegering</span></h3><article class="legalP" id="kapittel-7-paragraf-1-ledd-1">Myndighet som i denne forskriften er beskrevet at skal utøves av fakultetet selv, kan ikke delegeres til grunnenheten.</article></article><article class="legalArticle" data-lovdata-URL="LTI/forskrift/2025-02-13-283/§20" data-name="§20" id="kapittel-7-paragraf-2"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Ikrafttredelse</span></h3><article class="legalP" id="kapittel-7-paragraf-2-ledd-1">Forskriften trer i kraft straks, og samtidig oppheves forskrift 24. november 2022 nr. 2595 for graden philosophiae doctor (ph.d.) i kunstnerisk utviklingsarbeid ved Universitetet i Bergen, vedtatt av universitetsstyret.</article></article><article class="legalArticle" data-lovdata-URL="LTI/forskrift/2025-02-13-283/§21" data-name="§21" id="kapittel-7-paragraf-3"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Overgangsbestemmelser</span></h3><article class="legalP" id="kapittel-7-paragraf-3-ledd-1">Kandidater som, når denne forskriften trer i kraft, er tatt opp til ph.d.-utdanning i kunstnerisk utviklingsarbeid under en tidligere versjon av forskrift for graden philosophiae doctor (ph.d.) i kunstnerisk utviklingsarbeid ved Universitetet i Bergen, beholder rettighetene derfra dersom dette er til gunst for vedkommende.</article></article></section></main></body></html>