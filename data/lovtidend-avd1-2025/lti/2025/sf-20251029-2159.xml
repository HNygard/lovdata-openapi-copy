<!DOCTYPE html><html lang="nb"><head><title>Forskrift om endring i forskrift om bruk av sjøtrafikksentralenes tjenesteområde og bruk av bestemte farvann (sjøtrafikkforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-10-29-2159</dd><dt class="dokid">DokumentID</dt><dd class="dokid">LTI/forskrift/2025-10-29-2159</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Kystverket</li></ul></dd><dt class="dateInForce">I kraft fra</dt><dd class="dateInForce">2026-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2021-02-10-523</li></ul></dd><dt class="basedOn">Hjemmel</dt><dd class="basedOn"><ul><li>lov/2019-06-21-70/§7</li><li>forskrift/2021-03-26-1180</li></ul></dd><dt class="dateOfPublication">Kunngjort</dt><dd class="dateOfPublication">2025-10-31 15:10</dd><dt class="journalNumber">Journalnummer</dt><dd class="journalNumber">2025-1363</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="titleShort">Korttittel</dt><dd class="titleShort">Endr. i sjøtrafikkforskriften</dd><dt class="title">Tittel</dt><dd class="title">Forskrift om endring i forskrift om bruk av sjøtrafikksentralenes tjenesteområde og bruk av bestemte farvann (sjøtrafikkforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kystverket 29. oktober 2025 med hjemmel i lov 21. juni 2019 nr. 70 om havner og farvann (havne- og farvannsloven) § 7, jf. delegeringsvedtak 26. mars 2021 nr. 1180.</dd><dt class="refid">RefID</dt><dd class="refid">forskrift/2025-10-29-2159</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om bruk av sjøtrafikksentralenes tjenesteområde og bruk av bestemte farvann (sjøtrafikkforskriften)<ul class="tocSubUl"><li>I<ul class="tocSubUl"><li>§ 165. (forbud mot bruk av farvann for passasjerskip over 150 meter ved sterk kuling)</li><li>§ 170. (sanksjoner)</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-10-29-2159" id="dokument"><h1>Forskrift om endring i forskrift om bruk av sjøtrafikksentralenes tjenesteområde og bruk av bestemte farvann (sjøtrafikkforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2025-10-29-2159/KAPITTEL_1"><h2 data-text-align="center">I</h2><article class="defaultP">I forskrift 10. februar 2021 nr. 523 om bruk av sjøtrafikksentralenes tjenesteområde og bruk av bestemte farvann (sjøtrafikkforskriften) gjøres følgende endringer:</article> <article class="defaultP" margin-top="true">Ny tittel på underkapittel I i kapittel 3 skal være:</article><span class="futuretitle" id="kapittel-1-foreslåttittel-1">I Seilingsregler for Oslofjorden i Oslo, Akershus, Buskerud, Vestfold og Østfold</span> <article class="defaultP" margin-top="true">Nytt kapittel 4 med ny § 165 skal lyde:</article><span class="futuretitle" id="kapittel-1-foreslåttittel-2">Kapittel 4. Seilingsregler for passasjerskip i bestemte farvann</span><article class="futureLegalArticle" data-name="§165" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 165</span>. <span class="legalArticleTitle">(forbud mot bruk av farvann for passasjerskip over 150 meter ved sterk kuling)</span></span><article class="legalP" id="kapittel-1-foreslåttparagraf-1-ledd-1">Passasjerfartøy med større lengde enn 150 meter som frakter passasjerer, skal ikke bruke farvann som beskrevet i andre ledd ved varslet vindhastighet (10 minutt middelvind) på 17,2 m/s eller mer.</article><article class="legalP" id="kapittel-1-foreslåttparagraf-1-ledd-2">Forbudet i første ledd gjelder i følgende farvann, som er nærmere beskrevet i Kystverkets digitale kart «<i>Kystinfo</i>», og er en del av forskriften:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">Stadt, strekningen Sildegapet til Runde fyr</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">Hustadvika, strekningen Buadjupet til Grip fyr</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">Folda, strekningen Buholmråsa fyr til Rørvik</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-ledd-2-punkt-4"><article class="legalP" id="kapittel-1-foreslåttparagraf-1-ledd-2-punkt-4-ledd-1">Fugløykalven, strekningen Hekkingen til Fugløykalven</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-1-ledd-2-punkt-5"><article class="legalP" id="kapittel-1-foreslåttparagraf-1-ledd-2-punkt-5-ledd-1">Sørøya, strekningen Hasvik til Tarhalsen</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-1-ledd-2-punkt-6"><article class="legalP" id="kapittel-1-foreslåttparagraf-1-ledd-2-punkt-6-ledd-1">Honningsvåg, strekningen Fruholmen til Helneset.</article></article></li></ul></article><article class="legalP" id="kapittel-1-foreslåttparagraf-1-ledd-3">Ved fastsettelse av vindhastighet skal den offisielle kuling- og stormvarslingen til Meteorologisk institutt legges til grunn.</article><article class="legalP" id="kapittel-1-foreslåttparagraf-1-ledd-4">Forbudet i første ledd gjelder ikke for fremmede fartøy som er i uskyldig gjennomfart i sjøterritoriet.</article></article> <article class="defaultP" margin-top="true">Dagens kapittel 4 blir nytt kapittel 5 og gjeldende §§ 165 til 168 blir nye §§ 166 til 169.</article> <article class="defaultP" margin-top="true">Dagens kapittel 5 blir nytt kapittel 6 og gjeldende § 169 blir ny § 170 og skal lyde:</article><article class="futureLegalArticle" data-name="§170" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 170</span>. <span class="legalArticleTitle">(sanksjoner)</span></span><article class="legalP" id="kapittel-1-foreslåttparagraf-2-ledd-1">Overtredelse av forskriftens kapittel 2, 3 og 4 eller enkeltvedtak gitt i medhold av disse kan ilegges overtredelsesgebyr etter havne og farvannsloven § 50.</article><article class="legalP" id="kapittel-1-foreslåttparagraf-2-ledd-2">Overtredelse av forskriftens kapittel 2, 3 og 4 eller enkeltvedtak gitt i medhold av disse kan ilegges straff etter havne og farvannsloven § 51.</article></article> <article class="defaultP" margin-top="true">Dagens kapittel 6 blir nytt kapittel 7 og gjeldende § 170 blir ny § 171.</article></section><section class="section" data-name="kapII" id="kapittel-2" data-lovdata-URL="LTI/forskrift/2025-10-29-2159/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2026.</article></section></main></body></html>