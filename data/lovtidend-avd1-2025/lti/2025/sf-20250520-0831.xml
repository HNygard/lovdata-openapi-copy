<!DOCTYPE html><html lang="nb"><head><title>Forskrift om endring i forskrift om rekvirering og utlevering av legemidler m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-05-20-831</dd><dt class="dokid">DokumentID</dt><dd class="dokid">LTI/forskrift/2025-05-20-831</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Spesialisthelsetjenesteavdelingen</li></ul></dd><dt class="dateInForce">I kraft fra</dt><dd class="dateInForce">2025-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2022-06-02-977</li></ul></dd><dt class="basedOn">Hjemmel</dt><dd class="basedOn"><ul><li>lov/1992-12-04-132/§2</li><li>forskrift/1995-06-08-521</li><li>lov/1999-07-02-64/§11</li><li>lov/2000-06-02-39/§6-8</li></ul></dd><dt class="dateOfPublication">Kunngjort</dt><dd class="dateOfPublication">2025-05-21 14:35</dd><dt class="journalNumber">Journalnummer</dt><dd class="journalNumber">2025-0480</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om endring i forskrift om rekvirering og utlevering av legemidler m.m.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 20. mai 2025 med hjemmel i lov 4. desember 1992 nr. 132 om legemidler m.v. (legemiddelloven) § 2 jf. delegeringsvedtak 8. juni 1995 nr. 521, lov 2. juli 1999 nr. 64 om helsepersonell m.v. (helsepersonelloven) § 11 og lov 2. juni 2000 nr. 39 om apotek (apotekloven) § 6-8.</dd><dt class="refid">RefID</dt><dd class="refid">forskrift/2025-05-20-831</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om rekvirering og utlevering av legemidler m.m.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-05-20-831" id="dokument"><h1>Forskrift om endring i forskrift om rekvirering og utlevering av legemidler m.m.</h1><section class="section" data-name="kapI" id="kapittel-1" data-lovdata-URL="LTI/forskrift/2025-05-20-831/KAPITTEL_1"><h2 data-text-align="center">I</h2><article class="defaultP">I forskrift 2. juni 2022 nr. 977 om rekvirering og utlevering av legemidler m.m. gjøres følgende endringer:</article> <article class="defaultP" margin-top="true">§ 4-2 tredje ledd skal lyde:</article><article class="legalP" id="kapittel-1-ledd-1">Legemidler på resept skal rekvireres via Reseptformidleren. Dette gjelder ikke:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">når rekvirent rekvirerer legemidler på resept til inneliggende pasienter i spesialisthelsetjenesten og i virksomheter i kommunene der det finnes andre elektroniske rekvireringsløsninger.</article></article></li><li data-li-identifier="2." data-name="2."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">dersom rekvirenten, ved rekvirering i enkelttilfelle, ikke har tilgang til et datasystem som gir rekvirenten mulighet til å sende elektroniske resepter.</article></article></li></ul></article> <article class="defaultP" margin-top="true">§ 4-4 fjerde ledd skal lyde:</article><article class="legalP" id="kapittel-1-ledd-2">Resepter på antibiotika til mennesker har en gyldighetstid på ti dager, bortsett fra resepter som dekkes etter blåreseptforskriften, eller forskrift om helseforetaksfinansierte reseptlegemidler til bruk utenfor sykehus. Gyldighetstiden kan utvides når det foreligger særlige grunner.</article> <article class="defaultP" margin-top="true">§ 5-8 bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Ved rekvirering av legemidler til mennesker på annen måte enn via Reseptformidleren kan bare minste standardpakning eller en mengde tilsvarende vanlig terapeutisk dose i tre døgn rekvireres. Dette gjelder ikke ved elektronisk kommunikasjon av resepter på legemiddel i reseptgruppe A og B til inneliggende pasienter i spesialisthelsetjenesten og i virksomheter i kommunene der det finnes andre elektroniske rekvireringsløsninger, og ved rekvirering til multidose utenfor Reseptformidleren hvor resepten er merket med «utlevering kun til multidose».</article></article></li></ul></article> <article class="defaultP" margin-top="true">§ 5-8 bokstav d skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Elektronisk kommunikasjon av resepten kan bare skje via Reseptformidleren. Elektronisk kommunikasjon av resepter på legemiddel i reseptgruppe A og B til inneliggende pasienter i spesialisthelsetjenesten og i virksomheter i kommunene kan skje via annet rekvireringssystem enn Reseptformidleren.</article></article></li></ul></article> <article class="defaultP" margin-top="true">§ 7-4 første ledd skal lyde:</article><article class="legalP" id="kapittel-1-ledd-3">Optikere med autorisasjon eller lisens, som har gjennomført relevant utdanning og kan dokumentere opplæring i bruk av diagnostiske legemidler, kan til bruk i praksis rekvirere okulære legemidler til diagnostisk bruk på personer over fem år, samt lokalbedøvende legemidler og adrenalin. Helsedirektoratet fastsetter hvilke legemidler som omfattes av denne bestemmelsen.</article></section><section class="section" data-name="kapII" id="kapittel-2" data-lovdata-URL="LTI/forskrift/2025-05-20-831/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. juli 2025.</article></section></main></body></html>