<!DOCTYPE html><html lang="nb"><head><title>Forskrift om endring i bokføringsforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-02-18-229</dd><dt class="dokid">DokumentID</dt><dd class="dokid">LTI/forskrift/2025-02-18-229</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattedirektoratet</li></ul></dd><dt class="dateInForce">I kraft fra</dt><dd class="dateInForce">2025-02-18</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-12-01-1558</li></ul></dd><dt class="basedOn">Hjemmel</dt><dd class="basedOn"><ul><li>lov/2004-11-19-73/§16</li><li>forskrift/2024-04-05-570</li><li>lov/2009-06-19-58/§15-10</li><li>forskrift/2009-12-15-1523</li></ul></dd><dt class="dateOfPublication">Kunngjort</dt><dd class="dateOfPublication">2025-02-18 14:35</dd><dt class="journalNumber">Journalnummer</dt><dd class="journalNumber">2025-0163</dd><dt class="title">Tittel</dt><dd class="title">Forskrift om endring i bokføringsforskriften</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Skattedirektoratet 18. februar 2025 med hjemmel i lov 19. november 2004 nr. 73 om bokføring (bokføringsloven) § 16, jf. delegeringsvedtak 5. april 2024 nr. 570, og lov 19. juni 2009 nr. 58 om merverdiavgift (merverdiavgiftsloven) § 15-10, jf. delegeringsvedtak 15. desember 2009 nr. 1523.</dd><dt class="refid">RefID</dt><dd class="refid">forskrift/2025-02-18-229</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i bokføringsforskriften<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-02-18-229" id="dokument"><h1>Forskrift om endring i bokføringsforskriften</h1><article class="defaultP"><i>Forskriften utgår pga. feil i en av ledetekstene. Se ny kunngjøring ved forskrift 18. februar 2025 nr. 392.</i></article><section class="section" data-name="kapI" id="kapittel-1" data-lovdata-URL="LTI/forskrift/2025-02-18-229/KAPITTEL_1"><h2 data-text-align="center">I</h2><article class="defaultP">I forskrift 1. desember 2004 nr. 1558 om bokføring gjøres følgende endringer:</article> <article class="defaultP" margin-top="true">§ 5-2-2 første og annet ledd skal lyde:</article><article class="legalP" id="kapittel-1-ledd-1">Salgsdokument skal utstedes snarest mulig og senest en måned etter levering, med mindre annet er bestemt i denne forskriften. Bokføringspliktige som leverer årlig skattemelding for merverdiavgift etter skatteforvaltningsforskriften § 8-3-3 eller § 8-3-7, kan likevel ikke utstede salgsdokument senere enn det kalenderår levering finner sted med mindre bestemmelsen i § 5-1-3 tredje ledd benyttes.</article><article class="legalP" id="kapittel-1-ledd-2">Dokumentasjon av uttak skal utstedes snarest mulig etter uttakstidspunktet og senest innen femten virkedager i måneden etter at uttaket fant sted. Bokføringspliktige som leverer årlig skattemelding for merverdiavgift etter skatteforvaltningsforskriften § 8-3-3 eller § 8-3-7, kan likevel ikke utstede dokumentasjonen senere enn det kalenderår uttaket fant sted med mindre bestemmelsen i § 5-1-3 tredje ledd benyttes. Uttak skal være betryggende registrert i perioden mellom uttaket skjer og dokumentasjon for uttak utstedes.</article> <article class="defaultP" margin-top="true">§ 5-2-4 første ledd, første punktum skal lyde:</article><article class="legalP" id="kapittel-1-ledd-3">Tjenester som leveres løpende, og varer som leveres i den forbindelse, skal faktureres senest en måned etter utløpet av den alminnelige skattleggingsperioden for merverdiavgift, jf. skatteforvaltningsforskriften § 8-3-1.</article> <article class="defaultP" margin-top="true">§ 8-1-2a første og annet ledd skal lyde:</article><article class="legalP" id="kapittel-1-ledd-4">Salgsdokument kan utstedes i samsvar med bygge- og anleggsarbeidets fremdrift. Når arbeidet er fullført, skal salgsdokument utstedes senest innen en måned etter utløpet av den alminnelige skattleggingsperioden for merverdiavgift, jf. skatteforvaltningsforskriften § 8-3-1.</article><article class="legalP" id="kapittel-1-ledd-5">Når det er mottatt en delbetaling som samsvarer med arbeidets fremdrift, skal salgsdokument for delbetalingen utstedes senest innen en måned etter utløpet av den alminnelige skattleggingsperioden for merverdiavgift.</article> <article class="defaultP" margin-top="true">§ 8-1-5 skal lyde:</article><article class="legalP" id="kapittel-1-ledd-6">Prosjektregnskap som nevnt i § 8-1-4 eller bokførte opplysninger som er nødvendige for å kunne utarbeide slike prosjektregnskap skal oppbevares i 10 år. Det samme gjelder dokumentasjon av bokførte opplysninger som inngår i prosjektregnskapet, samt byggekontrakter med anbud/kalkyler, tegninger, kontrakter med underentreprenører, timelister og ordrelister. I tillegg skal opprinnelige timelister på papir oppbevares i 3 år og 6 måneder etter regnskapsårets slutt, eventuelt skannet for elektronisk oppbevaring, selv om timelistene er overført til andre media for oppbevaring i hele 10-årsperioden. Oppbevaringsplikten etter tredje punktum gjelder ikke dersom følgende vilkår er oppfylt:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">den bokføringspliktige har revisjonsplikt, jf. revisorloven § 2-1,</article></article></li><li data-li-identifier="2." data-name="2."><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">revisor har signert kontrolloppstilling og næringsspesifikasjon foregående skattleggingsperiode, jf. skatteforvaltningsforskriften §§ 7-2-11, 8-2-7 og 8-9-4, og</article></article></li><li data-li-identifier="3." data-name="3."><article class="listArticle" id="kapittel-1-ledd-6-punkt-3"><article class="legalP" id="kapittel-1-ledd-6-punkt-3-ledd-1">den bokføringspliktige etter § 8-1-1 har ikke mottatt bokføringspålegg i medhold av skatteforvaltningsloven eller skattebetalingsloven i løpet av de foregående 18 måneder for brudd på forskriften § 3-1 første ledd nr. 9, § 5-6 eller § 8-1-2.</article></article></li></ul></article><article class="legalP" id="kapittel-1-ledd-7">Opprinnelige timelister som skal oppbevares etter første ledd tredje punktum, skal oppbevares i 3 år og 6 måneder etter regnskapsårets slutt, selv om plikten til å oppbevare opprinnelige timelister bortfaller i løpet av oppbevaringstiden. Dersom den bokføringspliktiges revisjonsplikt opphører, jf. første ledd fjerde punktum nr. 1, inntrer plikten til å oppbevare opprinnelige timelister etter første ledd tredje punktum fra den dato revisors fratreden er registrert i Foretaksregisteret. Dersom revisor ikke har signert kontrolloppstilling eller næringsspesifikasjon, jf. første ledd fjerde punktum nr. 2, inntrer plikten til å oppbevare opprinnelige timelister etter første ledd tredje punktum fra fristen for å levere skatte- eller selskapsmeldingen, jf. skatteforvaltningsforskriften § 8-2-3. Dersom den revisjonspliktige mottar bokføringspålegg, jf. første ledd fjerde punktum nr. 3, inntrer plikten til å oppbevare opprinnelige timelister etter første ledd tredje punktum fra den dato bokføringspålegget har kommet fram til den bokføringspliktige.</article></section><section class="section" data-name="kapII" id="kapittel-2" data-lovdata-URL="LTI/forskrift/2025-02-18-229/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>