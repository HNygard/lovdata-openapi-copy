<!DOCTYPE html><html lang="nn"><head><title>Lov om endringar i eigedomsskattelova</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2025-06-20-60</dd><dt class="dokid">DokumentID</dt><dd class="dokid">LTI/lov/2025-06-20-60</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft frå</dt><dd class="dateInForce">2025-06-20 med verknad frå skatteåret 2026</dd><dt class="changesToDocuments">Endrar</dt><dd class="changesToDocuments"><ul><li>lov/1975-06-06-29</li></ul></dd><dt class="legalArea">Rettsområde</dt><dd class="legalArea"><ul><li>Skatte- og avgiftsrett &gt; Eiendomsskatt</li></ul></dd><dt class="dateOfPublication">Kunngjort</dt><dd class="dateOfPublication">2025-06-20 12:45</dd><dt class="journalNumber">Journalnummer</dt><dd class="journalNumber">2025-0691</dd><dt class="titleShort">Korttittel</dt><dd class="titleShort">Endringslov til eigedomsskattelova</dd><dt class="title">Tittel</dt><dd class="title">Lov om endringar i eigedomsskattelova</dd><dt class="miscInformation">Anna om dokumentet</dt><dd class="miscInformation">Prop. 145 LS (2024–2025), Innst. 516 L (2024–2025), Lovvedtak 138 (2024–2025). Stortingets første og andre gongs behandling hvv. 17. og 20. juni 2025. Fremja av Finansdepartementet.</dd><dt class="refid">RefID</dt><dd class="refid">lov/2025-06-20-60</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i eigedomsskattelova<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2025-06-20-60" id="dokument"><h1>Lov om endringar i eigedomsskattelova</h1><article class="defaultP" data-text-size="small">Endringar i følgjande lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 6. juni 1975 nr. 29 om eigedomsskatt til kommunane (eigedomsskattelova).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2025-06-20-60/KAPITTEL_1"><h2 data-text-align="center">I</h2><article class="document-change" data-document="lov/1975-06-06-29" id="kapittel-1-dokumentendring-1"><article class="defaultP">I lov 6. juni 1975 nr. 29 om eigedomsskatt til kommunane vert det gjort følgjande endringar:</article> <article class="change" data-change-part="lov/1975-06-06-29/§8A-2" id="kapittel-1-dokumentendring-1-endring-1"><article class="defaultP">§ 8 A-2 skal lyde:</article><article class="numberedLegalP" data-numerator="1" id="kapittel-1-dokumentendring-1-endring-1-nummer-1">(1) Verdet av eigedomen skal setjast til det beløp ein må gå ut frå at eigedomen etter si innretning, brukseigenskap og lokalisering kan bli avhenda for under vanlege salstilhøve ved fritt sal. Skattegrunnlaget for bustader og fritidsbustader vert sett til verdet multiplisert med 0,7.</article><article class="numberedLegalP" data-numerator="2" id="kapittel-1-dokumentendring-1-endring-1-nummer-2">(2) Verdet av næringseigedom skal setjast til teknisk verd når det ikkje er mogleg å fastsetje verdet etter regelen i første ledd første punktum.</article><article class="numberedLegalP" data-numerator="3" id="kapittel-1-dokumentendring-1-endring-1-nummer-3">(3) Verdet av vindkraftverk, kraftnettet og anlegg omfatta av særskattereglane for petroleum skal setjast til teknisk verd, eller avkastningsverd når det gjev best uttrykk for verdet.</article><article class="numberedLegalP" data-numerator="4" id="kapittel-1-dokumentendring-1-endring-1-nummer-4">(4) Kommunestyret kan vedta at det skal gjerast frådrag i takstane for ein lokal reduksjonsfaktor, med likt prosentvis frådrag for alle typar eigedom. Frådraget vert vedtatt i samband med allmenn taksering og ligg fast i heile takstperioden. For bustader og fritidsbustader skal ein berre nytte lokal reduksjonsfaktor når denne er høgare enn frådraget i første ledd, og ikkje i tillegg til dette.</article></article> <article class="change" data-change-part="lov/1975-06-06-29/§8C-1/ledd/3" id="kapittel-1-dokumentendring-1-endring-2"><article class="defaultP">§ 8 C-1 tredje ledd skal lyde:</article><article class="numberedLegalP" data-numerator="3" id="kapittel-1-dokumentendring-1-endring-2-nummer-1">(3) Nyttar kommunen lokal reduksjonsfaktor, gjeld same regelen som i § 8 A-2 fjerde ledd.</article></article></article></section><section class="section" data-name="kapII" id="kapittel-2" data-lovdata-URL="LTI/lov/2025-06-20-60/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringane under I tek til å gjelde straks med verknad frå og med skatteåret 2026.</article></section></main></body></html>