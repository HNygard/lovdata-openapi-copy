<!DOCTYPE html><html lang="nb"><head><title>Forskrift om endring i forskrift om offentlig kontroll – IMSOC – forordning (EU) 2019/1715</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-06-18-1068</dd><dt class="dokid">DokumentID</dt><dd class="dokid">LTI/forskrift/2025-06-18-1068</dd><dt class="ministry">Departement</dt><dd class="ministry"><ul><li>Helse- og omsorgsdepartementet, Landbruks- og matdepartementet, Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="dateInForce">I kraft fra</dt><dd class="dateInForce">2025-06-18</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-03-09-715</li></ul></dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§14</li><li>lov/2003-12-19-124/§15</li><li>lov/2003-12-19-124/§16</li><li>lov/2003-12-19-124/§17</li><li>lov/2003-12-19-124/§19</li><li>lov/2003-12-19-124/§23</li><li>lov/2003-12-19-124/§33</li><li>forskrift/2003-12-19-1790</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2025-06-20 10:50</dd><dt class="journalNumber">Journalnummer</dt><dd class="journalNumber">2025-0697</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om endring i forskrift om offentlig kontroll – IMSOC – forordning (EU) 2019/1715</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 18. juni 2025 med hjemmel i lov 19. desember 2003 nr. 124 om matproduksjon og mattrygghet mv. (matloven) §§ 14, 15, 16, 17, 19, 23, 33, jf. delegeringsvedtak 19. desember 2003 nr. 1790 og delegeringsvedtak 5. mai 2004 nr. 884. <br /> <strong>EØS-henvisninger:</strong> EØS-avtalen vedlegg I kap. I del 1.1 nr. 11bzg, kap. II nr. 31qzb og vedlegg II kap. XII nr. 164zh (forordning (EU) 2024/2104).</dd><dt class="refid">RefID</dt><dd class="refid">forskrift/2025-06-18-1068</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om offentlig kontroll – IMSOC – forordning (EU) 2019/1715<ul class="tocSubUl"><li>I</li><li>II</li><li>Forordninger<ul class="tocSubUl"><li>DELEGERT KOMMISJONSFORORDNING (EU) 2024/2104 av 27. juni 2024 om utfylling av europaparlaments- og rådsforordning (EU) 2017/625 med hensyn til i hvilke tilfeller og på hvilke vilkår vedkommende myndigheter kan be driftsansvarlige om å melde fra om ankomsten av visse varer som innføres til Unionen<ul class="tocSubUl"><li>Artikkel 1. Formål og virkeområde</li><li>Artikkel 2. Tilfeller der det kan bes om melding</li><li>Artikkel 3. Definisjoner</li><li>Artikkel 4. Vilkår for å be om melding om ankomst</li><li>Artikkel 5. Ikrafttredelse og anvendelse</li></ul></li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2025-06-18-1068" id="dokument"><h1>Forskrift om endring i forskrift om offentlig kontroll – IMSOC – forordning (EU) 2019/1715</h1><section class="section" data-name="kapI" id="kapittel-1" data-lovdata-URL="LTI/forskrift/2025-06-18-1068/KAPITTEL_1"><h2 data-text-align="center">I</h2><article class="defaultP">I forskrift 9. mars 2020 nr. 715 om offentlig kontroll – IMSOC – forordning (EU) 2019/1715 gjøres følgende endringer:</article> <article class="defaultP" margin-top="true">Hjemmelsfeltet skal lyde:</article><article class="legalP" id="kapittel-1-ledd-1">Fastsatt av Mattilsynet 9. mars 2020 med hjemmel i lov 19. desember 2003 nr. 124 om matproduksjon og mattrygghet mv. (matloven) § 14, § 15, § 16, § 17, § 19, § 23 og § 33, jf. delegeringsvedtak 19. desember 2003 nr. 1790 og delegeringsvedtak 5. mai 2004 nr. 884.</article> <article class="defaultP" margin-top="true">EØS-henvisningsfeltet skal lyde:</article><article class="legalP" id="kapittel-1-ledd-2">EØS-avtalen vedlegg I kap. I del 1.1 nr. 11bd, kap. II nr. 31qd og vedlegg II kap. XII nr. 164d (forordning (EU) 2019/1715 som endret ved forordning (EU) 2021/547), vedlegg I kapittel I del 1.1 nr. 11bzg, kap. II nr. 31qzb og vedlegg II kap. XII nr. 164zh (forordning (EU) 2024/2104).</article> <article class="defaultP" margin-top="true">Ny § 2a skal lyde:</article><article class="legalP" id="kapittel-1-ledd-3">EØS-avtalens vedlegg I kapittel I del 1.1 nr. 11bzg, kap. II nr. 31qzb og vedlegg II kap. XII nr. 164zh (forordning (EU) 2024/2104) om utfylling av europaparlaments- og rådsforordning (EU) 2017/625 med hensyn til i hvilke tilfeller og på hvilke vilkår vedkommende myndigheter kan be driftsansvarlige om å melde fra om ankomsten av visse varer som innføres til Unionen gjelder som forskrift med de tilpasninger som følger vedlegg I og II, protokoll 1 til avtalen og avtalen for øvrig.</article></section><section class="section" data-name="kapII" id="kapittel-2" data-lovdata-URL="LTI/forskrift/2025-06-18-1068/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section><section class="section" id="kapittel-3" data-lovdata-URL="LTI/forskrift/2025-06-18-1068/KAPITTEL_3"><h2>Forordninger</h2><article class="defaultP">I forskrift 9. mars 2020 nr. 715 om offentlig kontroll – IMSOC – forordning (EU) 2019/1715 gjøres følgende endringer i delen om Forordninger:</article> <article class="defaultP" margin-top="true">Mellom delen om «Konsolidert forordning (EU) 2019/1715 om fastsettelse av regler for driften av informasjonsstyringssystemet for offentlig kontroll og dets systemkomponenter» og delen om «Forordninger i pdf» legges følgende til:</article><span class="futuretitle" id="kapittel-3-foreslåttittel-1">Forordning (EU) 2024/2104 om bruk av TRACES ved meldeplikt for forsendelser regulert av nasjonale regler</span><article class="legalP" id="kapittel-3-ledd-1">Nedenfor gjengis til informasjon norsk oversettelse av EØS-avtalen vedlegg I kapittel I del 1.1 nr. 11bzg, kap. II nr. 31qzb og vedlegg II kap. XII nr. 164zh (forordning (EU) 2024/2104) med de endringer og tillegg som følger av EØS-tilpasningen av rettsakten i samsvar med vedlegg I og II, protokoll 1 til EØS-avtalen.</article><section class="section" id="kapittel-3-kapittel-1" data-lovdata-URL="LTI/forskrift/2025-06-18-1068/KAPITTEL_3-1"><h3 data-text-align="center">DELEGERT KOMMISJONSFORORDNING (EU) 2024/2104<br />av 27. juni 2024<br />om utfylling av europaparlaments- og rådsforordning (EU) 2017/625 med hensyn til i hvilke tilfeller og på hvilke vilkår vedkommende myndigheter kan be driftsansvarlige om å melde fra om ankomsten av visse varer som innføres til Unionen</h3><article class="defaultP">EUROPAKOMMISJONEN HAR</article><article class="defaultP">under henvisning til traktaten om Den europeiske unions virkemåte,</article><article class="defaultP">under henvisning til europaparlaments- og rådsforordning (EU) 2017/625 av 15. mars 2017 om offentlig kontroll og annen offentlig virksomhet som iverksettes for å sikre anvendelsen av næringsmiddel- og fôrvareregelverket samt regler for dyrs helse og velferd, plantehelse og plantevernmidler, om endring av europaparlaments- og rådsforordning (EF) nr. 999/2001, (EF) nr. 396/2005, (EF) nr. 1069/2009, (EF) nr. 1107/2009, (EU) nr. 1151/2012, (EU) nr. 652/2014, (EU) 2016/429 og (EU) 2016/2031, rådsforordning (EF) nr. 1/2005 og (EF) nr. 1099/2009 samt rådsdirektiv 98/58/EF, 1999/74/EF, 2007/43/EF, 2008/119/EF og 2008/120/EF og om oppheving av europaparlaments- og rådsforordning (EF) nr. 854/2004 og (EF) nr. 882/2004, rådsdirektiv 89/608/EØF, 89/662/EØF, 90/425/EØF, 91/496/EØF, 96/23/EF, 96/93/EF og 97/78/EF og rådsvedtak 92/438/EØF (forordningen om offentlig kontroll)<sup class="footnotereference" data-footnotereferencevalue="1" data-unique-footnote-counter="1">1</sup>, særlig artikkel 45 nr. 4, og</article><article class="defaultP">ut fra følgende betraktninger:<ul class="defaultList"><li data-li-identifier="1." data-name="1."><article class="listArticle" id="kapittel-3-kapittel-1-punkt-1"><article class="legalP" id="kapittel-3-kapittel-1-punkt-1-ledd-1">Europaparlaments- og rådsforordning (EU) 2017/625 oppretter en ramme for offentlig kontroll og annen offentlig virksomhet for å verifisere at Unionens regelverk for den landbruksbaserte næringsmiddelkjeden overholdes. Denne rammen omfatter offentlig kontroll av dyr og varer som innføres til Unionen.</article></article></li><li data-li-identifier="2." data-name="2."><article class="listArticle" id="kapittel-3-kapittel-1-punkt-2"><article class="legalP" id="kapittel-3-kapittel-1-punkt-2-ledd-1">Artikkel 47 nr. 1 i forordning (EU) 2017/625 pålegger medlemsstatene å gjennomføre offentlig kontroll på utpekte grensekontrollstasjoner av hver enkelt forsendelse av de kategoriene av dyr og varer som er nevnt i den bestemmelsen. For slike dyr og varer skal hver forsendelse forhåndsmeldes og kontrolleres på grensekontrollstasjoner ved hjelp av det felles innførselsdokumentet om helse eller hygiene (CHED-dokument) som er nevnt i artikkel 56 i forordning (EU) 2017/625. CHED-dokumentet skal registreres i informasjonsstyringssystemet for offentlig kontroll (IMSOC) som er opprettet og forvaltet av Kommisjonen i samsvar med artikkel 131 nr. 1 i nevnte forordning.</article></article></li><li data-li-identifier="3." data-name="3."><article class="listArticle" id="kapittel-3-kapittel-1-punkt-3"><article class="legalP" id="kapittel-3-kapittel-1-punkt-3-ledd-1">I henhold til artikkel 44 i forordning (EU) 2017/625 skal medlemsstatene gjennomføre offentlig kontroll regelmessig, på grunnlag av en risikovurdering og med passende hyppighet, av dyr og varer som innføres til Unionen, og som ikke omfattes av artikkel 47 og 48 i nevnte forordning. Passende hyppighet skal fastsettes idet det tas hensyn til kriteriene fastsatt i artikkel 44 nr. 2 i forordning (EU) 2017/625, og for plantevernmidler også kriteriene fastsatt i artikkel 24 nr. 2 i den forordningen. Når de offentlige kontrollene gjennomføres, skal de alltid omfatte en dokumentkontroll og omfatte en identitetskontroll og fysisk kontroll avhengig av risikoen for menneskers eller dyrs helse, for plantehelsen eller dyrevelferden eller, når det gjelder genmodifiserte organismer og plantevernmidler, for miljøet.</article></article></li><li data-li-identifier="4." data-name="4."><article class="listArticle" id="kapittel-3-kapittel-1-punkt-4"><article class="legalP" id="kapittel-3-kapittel-1-punkt-4-ledd-1">I samsvar med artikkel 44 nr. 3 bokstav b) i forordning (EU) 2017/625 skal offentlig kontroll av varer som innføres til Unionen fra tredjeland, som ikke omfattes av artikkel 47 og 48 i nevnte forordning, blant annet gjennomføres på en grensekontrollstasjon.</article></article></li><li data-li-identifier="5." data-name="5."><article class="listArticle" id="kapittel-3-kapittel-1-punkt-5"><article class="legalP" id="kapittel-3-kapittel-1-punkt-5-ledd-1">Visse varer som innføres til Unionen fra tredjeland, utgjør en risiko for menneskers eller dyrs helse, for plantehelsen eller dyrevelferden eller, når det gjelder genmodifiserte organismer og plantevernmidler, for miljøet. Informasjon om lovgivningen i tredjeland i en bestemt sektor, om gjennomføringen av adekvat offentlig kontroll i denne sektoren av vedkommende myndigheter i tredjeland, eller annen relevant informasjon fra bilaterale kontakter med tredjeland, gjør det mulig for vedkommende myndigheter i medlemsstatene å vurdere historikken med hensyn til overholdelse av kravene fastsatt i reglene nevnt i artikkel 1 nr. 2 i forordning (EU) 2017/625, som gjelder for de aktuelle varene.</article></article></li><li data-li-identifier="6." data-name="6."><article class="listArticle" id="kapittel-3-kapittel-1-punkt-6"><article class="legalP" id="kapittel-3-kapittel-1-punkt-6-ledd-1">Når vedkommende myndigheter på grensekontrollstasjonen gjennomfører offentlig kontroll av disse varene, skal den offentlige kontrollen omfatte dokumentkontroll, identitetskontroll og fysisk kontroll. For at vedkommende myndigheter skal kunne organisere disse kontrollene på en effektiv måte som hindrer innføring av risiko til Unionen, bør vedkommende myndigheter på forhånd kunne motta standardisert informasjon som beskriver forsendelsene tilstrekkelig detaljert til at vedkommende myndigheter umiddelbart og utvetydig kan identifisere forsendelsene, deres bestemmelsessted og tiltenkte bruk.</article></article></li><li data-li-identifier="7." data-name="7."><article class="listArticle" id="kapittel-3-kapittel-1-punkt-7"><article class="legalP" id="kapittel-3-kapittel-1-punkt-7-ledd-1">Det er derfor hensiktsmessig å utfylle forordning (EU) 2017/625 i samsvar med artikkel 45 nr. 4 i nevnte forordning og angi i hvilke tilfeller og på hvilke vilkår vedkommende myndigheter i medlemsstatene kan be driftsansvarlige om å melde fra om ankomsten av forsendelser av visse varer fra tredjeland. Fastsettelsen av disse tilfellene og vilkårene bør baseres på en vurdering av risikoene for menneskers eller dyrs helse, for plantehelsen eller dyrevelferden eller, når det gjelder genmodifiserte organismer og plantevernmidler, for miljøet, knyttet til de aktuelle varene, eller på historikken med hensyn til overholdelse av kravene fastsatt i reglene nevnt i artikkel 1 nr. 2 i forordning (EU) 2017/625, og som gjelder for de aktuelle varene. Videre bør meldinger om ankomst omfatte vareforsendelser som er gjenstand for offentlig kontroll på grensekontrollstasjoner i samsvar med artikkel 44 nr. 3 bokstav b) i forordning (EU) 2017/625.</article></article></li><li data-li-identifier="8." data-name="8."><article class="listArticle" id="kapittel-3-kapittel-1-punkt-8"><article class="legalP" id="kapittel-3-kapittel-1-punkt-8-ledd-1">Med henvisning til artikkel 133 nr. 3 i forordning (EU) 2017/625 skal meldinger om ankomst gjennomføres ved hjelp av IMSOC. For å legge til rette for rettidig utveksling av data mellom vedkommende myndigheter som gjennomfører helse- og plantehelsekontroller og tollmyndigheter, herunder elektronisk utveksling, bør den driftsansvarlige som er ansvarlig for forsendelsen, gi melding om ankomst av forsendelsen ved å fylle ut og sende inn de relevante dataene i TRACES (Trade Control and Expert System) i IMSOC, for overføring til vedkommende myndigheter på grensekontrollstasjonene for første ankomst til Unionen og for å gi tollmyndighetene tilgang til dataene i samsvar med artikkel 38 nr. 1 bokstav b) i Kommisjonens gjennomføringsforordning (EU) 2019/1715<sup class="footnotereference" data-footnotereferencevalue="2" data-unique-footnote-counter="2">2</sup>.</article></article></li><li data-li-identifier="9." data-name="9."><article class="listArticle" id="kapittel-3-kapittel-1-punkt-9"><article class="legalP" id="kapittel-3-kapittel-1-punkt-9-ledd-1">Den driftsansvarlige som er ansvarlig for forsendelsen, bør gi en beskrivelse av forsendelsen i meldingen om ankomst som er tilstrekkelig detaljert til at vedkommende myndigheter umiddelbart og utvetydig kan identifisere forsendelsen, dens bestemmelsessted og tiltenkte bruk, for eksempel konsum, fôr, prøve, utstillingsgjenstand, materialer i kontakt med næringsmidler, plantevernmidler eller annet. I tillegg bør den driftsansvarlige som er ansvarlig for forsendelsen, med en erklæring bekrefte at opplysningene i meldingen om ankomst er korrekte og fullstendige. For å forenkle prosedyren og av hensyn til rettssikkerheten bør opplysningene gis i et standardisert format.</article></article></li><li data-li-identifier="10." data-name="10."><article class="listArticle" id="kapittel-3-kapittel-1-punkt-10"><article class="legalP" id="kapittel-3-kapittel-1-punkt-10-ledd-1">I det standardiserte formatet som brukes til å beskrive forsendelsen, bør driftsansvarlige som er ansvarlige for forsendelsen, kunne angi at forsendelsen skal overføres til anlegg for videre transport som er utpekt i samsvar med artikkel 9 i delegert kommisjonsforordning (EU) 2019/2124<sup class="footnotereference" data-footnotereferencevalue="3" data-unique-footnote-counter="3">3</sup>. Driftsansvarlige som er ansvarlige for forsendelsen, bør også kunne angi at sendingen skal overføres til tollagrene nevnt i artikkel 240 nr. 1 i europaparlaments- og rådsforordning (EU) nr. 952/2013<sup class="footnotereference" data-footnotereferencevalue="4" data-unique-footnote-counter="4">4</sup> eller til et midlertidig lagringssted nevnt i artikkel 147 nr. 1 i nevnte forordning. Driftsansvarlige bør beskrive forsendelsen med henvisning til KN-koden og betegnelsen fastsatt i rådsforordning (EØF) nr. 2658/87<sup class="footnotereference" data-footnotereferencevalue="5" data-unique-footnote-counter="5">5</sup> og Den europeiske unions integrerte tariffkode (TARIC-kode).</article></article></li><li data-li-identifier="11." data-name="11."><article class="listArticle" id="kapittel-3-kapittel-1-punkt-11"><article class="legalP" id="kapittel-3-kapittel-1-punkt-11-ledd-1">I henhold til artikkel 13 nr. 1 i forordning (EU) 2017/625 skal vedkommende myndigheter utarbeide skriftlig dokumentasjon, på papir eller i elektronisk form, om all offentlig kontroll som de foretar. For å lette gjennomføringen av offentlig kontroll og tollkontroll bør vedkommende myndigheter ved grensekontrollstasjonene kunne legge til den skriftlige dokumentasjonen om den offentlige kontrollen som er foretatt av forsendelsene, og eventuelle beslutninger som er truffet på grunnlag av den, herunder beslutninger om å avvise en forsendelse, i den meldingen om ankomst som er sendt inn via TRACES.</article></article></li><li data-li-identifier="12." data-name="12."><article class="listArticle" id="kapittel-3-kapittel-1-punkt-12"><article class="legalP" id="kapittel-3-kapittel-1-punkt-12-ledd-1">For å sikre et tilstrekkelig sikkerhetsnivå for elektroniske identifikasjonsmidler og elektronisk sertifisering og for å digitalisere og harmonisere framgangsmåten bør bruken av en elektronisk melding om ankomst som sendes inn via TRACES, oppfylle kravene i standardene for elektroniske signaturer og elektroniske segl med sine ulike identitetssikringsnivåer fastsatt i europaparlaments- og rådsforordning (EU) nr. 910/2014<sup class="footnotereference" data-footnotereferencevalue="6" data-unique-footnote-counter="6">6</sup> og Kommisjonens gjennomføringsbeslutning (EU) 2015/1506<sup class="footnotereference" data-footnotereferencevalue="7" data-unique-footnote-counter="7">7</sup>.</article></article></li><li data-li-identifier="13." data-name="13."><article class="listArticle" id="kapittel-3-kapittel-1-punkt-13"><article class="legalP" id="kapittel-3-kapittel-1-punkt-13-ledd-1">Det er hensiktsmessig å fastsette en utsatt anvendelsesdato for denne forordningen, idet det tas hensyn til den tiden som er nødvendig for å sikre tilknytning av TRACES med hensyn til meldingen om ankomst fastsatt i denne forordningen til det elektroniske utvekslingssystemet Den europeiske unions miljø med ett felles meldepunkt på tollområdet (EU CSW-CERTEX), opprettet ved europaparlaments- og rådsforordning (EU) 2022/2399<sup class="footnotereference" data-footnotereferencevalue="8" data-unique-footnote-counter="8">8</sup>.</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> EUT L 95 av 7.4.2017, s. 1, ELI: http://data.europa.eu/eli/reg/2017/625/oj.</article><article class="footnote" data-name="2" data-unique-footnote-counter="2"><span class="footnoteLabel">2</span> Kommisjonens gjennomføringsforordning (EU) 2019/1715 av 30. september 2019 om fastsettelse av regler for driften av informasjonsstyringssystemet for offentlig kontroll og dets systemkomponenter («IMSOC-forordningen») (EUT L 261 av 14.10.2019, s. 37, ELI: http://data.europa.eu/eli/reg_impl/2019/1715/oj).</article><article class="footnote" data-name="3" data-unique-footnote-counter="3"><span class="footnoteLabel">3</span> Delegert kommisjonsforordning (EU) 2019/2124 av 10. oktober 2019 om utfylling av europaparlaments- og rådsforordning (EU) 2017/625 med hensyn til regler for offentlig kontroll av forsendelser av dyr og varer i transitt, ved omlasting og videre transport gjennom Unionen, og om endring av kommisjonsforordning (EF) nr. 798/2008, (EF) nr. 1251/2008, (EF) nr. 119/2009, (EU) nr. 206/2010, (EU) nr. 605/2010, (EU) nr. 142/2011, (EU) nr. 28/2012, Kommisjonens gjennomføringsforordning (EU) 2016/759 og kommisjonsvedtak 2007/777/EF (EUT L 321 av 12.12.2019, s. 73, ELI: http://data.europa.eu/eli/reg_del/2019/2124/oj).</article><article class="footnote" data-name="4" data-unique-footnote-counter="4"><span class="footnoteLabel">4</span> Europaparlaments- og rådsforordning (EU) nr. 952/2013 av 9. oktober 2013 om fastsettelse av Unionens tollkodes (EUT L 269 av 10.10.2013, s. 1, ELI: http://data.europa.eu/eli/reg/2013/952/oj).</article><article class="footnote" data-name="5" data-unique-footnote-counter="5"><span class="footnoteLabel">5</span> Rådsforordning (EØF) nr. 2658/87 av 23. juli 1987 om toll- og statistikknomenklaturen og om den felles tolltariff (EFT L 256 av 7.9.1987, s. 1, ELI: http://data.europa.eu/eli/reg/1987/2658/oj).</article><article class="footnote" data-name="6" data-unique-footnote-counter="6"><span class="footnoteLabel">6</span> Europaparlaments- og rådsforordning (EU) nr. 910/2014 av 23. juli 2014 om elektronisk identifikasjon og tillitstjenester for elektroniske transaksjoner i det indre marked og om oppheving av direktiv 1999/93/EF (EUT L 257 av 28.8.2014, s. 73, ELI: http://data.europa.eu/eli/reg/2014/910/oj).</article><article class="footnote" data-name="7" data-unique-footnote-counter="7"><span class="footnoteLabel">7</span> Kommisjonens gjennomføringsbeslutning (EU) 2015/1506 av 8. september 2015 om fastsettelse av spesifikasjoner for formater for avanserte elektroniske signaturer og avanserte segl som skal anerkjennes av offentlige organer i henhold til artikkel 27 nr. 5 og artikkel 37 nr. 5 i europaparlaments- og rådsforordning (EU) nr. 910/2014 om elektronisk identifikasjon og tillitstjenester for elektroniske transaksjoner i det indre marked (EUT L 235 av 9.9.2015, s. 37, ELI: http://data.europa.eu/eli/dec_impl/2015/1506/oj).</article><article class="footnote" data-name="8" data-unique-footnote-counter="8"><span class="footnoteLabel">8</span> Europaparlaments- og rådsforordning (EU) 2022/2399 av 23. november 2022 om opprettelse av Den europeiske unions miljø med ett felles meldepunkt på tollområdet og om endring av forordning (EU) nr. 952/2013 (EUT L 317 av 9.12.2022, s. 1, ELI: http://data.europa.eu/eli/reg/2022/2399/oj).</article></footer> <article class="defaultP" margin-top="true">VEDTATT DENNE FORORDNINGEN:</article><article class="legalArticle" data-lovdata-URL="LTI/forskrift/2025-06-18-1068/a1" data-name="a1" id="kapittel-3-kapittel-1-paragraf-1"><h4 class="legalArticleHeader" data-text-align="center"><span class="legalArticleValue">Artikkel 1</span>. <span class="legalArticleTitle">Formål og virkeområde</span></h4><article class="legalP" id="kapittel-3-kapittel-1-paragraf-1-ledd-1">Denne forordningen fastsetter regler med hensyn til i hvilke tilfeller og på hvilke vilkår vedkommende myndigheter kan be driftsansvarlige om å melde fra om ankomsten av visse varer som innføres til Unionen, og som ikke omfattes av artikkel 47 og 48 i forordning (EU) 2017/625.</article></article><article class="legalArticle" data-lovdata-URL="LTI/forskrift/2025-06-18-1068/a2" data-name="a2" id="kapittel-3-kapittel-1-paragraf-2"><h4 class="legalArticleHeader" data-text-align="center"><span class="legalArticleValue">Artikkel 2</span>. <span class="legalArticleTitle">Tilfeller der det kan bes om melding</span></h4><article class="legalP" id="kapittel-3-kapittel-1-paragraf-2-ledd-1">Vedkommende myndigheter kan be driftsansvarlige om å melde fra om ankomsten av visse varer dersom følgende vilkår er oppfylt:<ul class="defaultList"><li data-li-identifier="1." data-name="1."><article class="listArticle" id="kapittel-3-kapittel-1-paragraf-2-ledd-1-punkt-1"><article class="legalP" id="kapittel-3-kapittel-1-paragraf-2-ledd-1-punkt-1-ledd-1">Meldingen er nødvendig, idet det tas hensyn til: <ul class="defaultList"><li data-li-identifier="a." data-name="a."><article class="listArticle" id="kapittel-3-kapittel-1-paragraf-2-ledd-1-punkt-1-ledd-1-punkt-1"><article class="legalP" id="kapittel-3-kapittel-1-paragraf-2-ledd-1-punkt-1-ledd-1-punkt-1-ledd-1">påviste risikoer for menneskers eller dyrs helse, for plantehelsen eller dyrevelferden eller, når det gjelder genmodifiserte organismer og plantevernmidler, for miljøet, som er forbundet med de aktuelle varene, eller</article></article></li><li data-li-identifier="b." data-name="b."><article class="listArticle" id="kapittel-3-kapittel-1-paragraf-2-ledd-1-punkt-1-ledd-1-punkt-2"><article class="legalP" id="kapittel-3-kapittel-1-paragraf-2-ledd-1-punkt-1-ledd-1-punkt-2-ledd-1">historikken med hensyn til overholdelse av kravene fastsatt i reglene nevnt i artikkel 1 nr. 2 i forordning (EU) 2017/625 som gjelder for de aktuelle varene.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-3-kapittel-1-paragraf-2-ledd-1-punkt-2"><article class="legalP" id="kapittel-3-kapittel-1-paragraf-2-ledd-1-punkt-2-ledd-1">De aktuelle varene er gjenstand for offentlig kontroll på grensekontrollstasjoner i samsvar med artikkel 44 nr. 3 bokstav b) i forordning (EU) 2017/625.</article></article></li></ul></article></article><article class="legalArticle" data-lovdata-URL="LTI/forskrift/2025-06-18-1068/a3" data-name="a3" id="kapittel-3-kapittel-1-paragraf-3"><h4 class="legalArticleHeader" data-text-align="center"><span class="legalArticleValue">Artikkel 3</span>. <span class="legalArticleTitle">Definisjoner</span></h4><article class="legalP" id="kapittel-3-kapittel-1-paragraf-3-ledd-1">I denne forordningen menes med<ul class="defaultList"><li data-li-identifier="1." data-name="1."><article class="listArticle" id="kapittel-3-kapittel-1-paragraf-3-ledd-1-punkt-1"><article class="legalP" id="kapittel-3-kapittel-1-paragraf-3-ledd-1-punkt-1-ledd-1">«TRACES» systemet som er nevnt i artikkel 133 nr. 4 i forordning (EU) 2017/625,</article></article></li><li data-li-identifier="2." data-name="2."><article class="listArticle" id="kapittel-3-kapittel-1-paragraf-3-ledd-1-punkt-2"><article class="legalP" id="kapittel-3-kapittel-1-paragraf-3-ledd-1-punkt-2-ledd-1">«elektronisk signatur» en elektronisk signatur som definert i artikkel 3 nr. 10 i forordning (EU) nr. 910/2014,</article></article></li><li data-li-identifier="3." data-name="3."><article class="listArticle" id="kapittel-3-kapittel-1-paragraf-3-ledd-1-punkt-3"><article class="legalP" id="kapittel-3-kapittel-1-paragraf-3-ledd-1-punkt-3-ledd-1">«avansert elektronisk segl» et elektronisk segl som oppfyller de tekniske spesifikasjonene fastsatt i vedlegget til gjennomføringsbeslutning (EU) 2015/1506,</article></article></li><li data-li-identifier="4." data-name="4."><article class="listArticle" id="kapittel-3-kapittel-1-paragraf-3-ledd-1-punkt-4"><article class="legalP" id="kapittel-3-kapittel-1-paragraf-3-ledd-1-punkt-4-ledd-1">«kvalifisert elektronisk segl» et elektronisk segl som definert i artikkel 3 nr. 27 i forordning (EU) nr. 910/2014.</article></article></li></ul></article></article><article class="legalArticle" data-lovdata-URL="LTI/forskrift/2025-06-18-1068/a4" data-name="a4" id="kapittel-3-kapittel-1-paragraf-4"><h4 class="legalArticleHeader" data-text-align="center"><span class="legalArticleValue">Artikkel 4</span>. <span class="legalArticleTitle">Vilkår for å be om melding om ankomst</span></h4><article class="numberedLegalP" data-numerator="1" id="kapittel-3-kapittel-1-paragraf-4-nummer-1">1. Vedkommende myndigheter kan be driftsansvarlige om å melde fra om ankomsten av forsendelsene, forutsatt at grensekontrollstasjonen for første ankomst til Unionen av forsendelsene ligger innenfor territoriet til vedkommende myndigheters medlemsstat.</article><article class="numberedLegalP" data-numerator="2" id="kapittel-3-kapittel-1-paragraf-4-nummer-2">2. Meldingen om ankomst skal omfatte<ul class="defaultList"><li data-li-identifier="a." data-name="a."><article class="listArticle" id="kapittel-3-kapittel-1-paragraf-4-nummer-2-punkt-1"><article class="legalP" id="kapittel-3-kapittel-1-paragraf-4-nummer-2-punkt-1-ledd-1">standardisert informasjon som beskriver forsendelsene tilstrekkelig detaljert til at vedkommende myndigheter umiddelbart og utvetydig kan identifisere forsendelsene, deres bestemmelsessted og tiltenkte bruk, i samsvar med nr. 4, og</article></article></li><li data-li-identifier="b." data-name="b."><article class="listArticle" id="kapittel-3-kapittel-1-paragraf-4-nummer-2-punkt-2"><article class="legalP" id="kapittel-3-kapittel-1-paragraf-4-nummer-2-punkt-2-ledd-1">en erklæring fra den driftsansvarlige for forsendelsene om at opplysningene nevnt i bokstav a) er korrekte og fullstendige.</article></article></li></ul></article><article class="numberedLegalP" data-numerator="3" id="kapittel-3-kapittel-1-paragraf-4-nummer-3">3. For hver forsendelse skal den driftsansvarlige som er ansvarlig for forsendelsene, før forsendelsene ankommer, fylle ut og sende inn meldingen om ankomst i TRACES på et offisielt EU-språk i innførselsmedlemsstaten, for videresending til vedkommende myndigheter på grensekontrollstasjonen for første ankomst til Unionen. En medlemsstat kan imidlertid samtykke i at en melding utarbeides på et annet offisielt EU-språk enn språket i innførselsmedlemsstaten.</article><article class="numberedLegalP" data-numerator="4" id="kapittel-3-kapittel-1-paragraf-4-nummer-4">4. Meldingen om ankomst skal fylles ut med følgende standardiserte informasjon:<ul class="defaultList"><li data-li-identifier="a." data-name="a."><article class="listArticle" id="kapittel-3-kapittel-1-paragraf-4-nummer-4-punkt-1"><article class="legalP" id="kapittel-3-kapittel-1-paragraf-4-nummer-4-punkt-1-ledd-1">Navn, adresse, land og ISO-landkode for den fysiske eller juridiske personen som sender forsendelsen.</article></article></li><li data-li-identifier="b." data-name="b."><article class="listArticle" id="kapittel-3-kapittel-1-paragraf-4-nummer-4-punkt-2"><article class="legalP" id="kapittel-3-kapittel-1-paragraf-4-nummer-4-punkt-2-ledd-1">Navn på grensekontrollstasjonen for første innførsel til Unionen.</article></article></li><li data-li-identifier="c." data-name="c."><article class="listArticle" id="kapittel-3-kapittel-1-paragraf-4-nummer-4-punkt-3"><article class="legalP" id="kapittel-3-kapittel-1-paragraf-4-nummer-4-punkt-3-ledd-1">Navn på og adresse til den fysiske eller juridiske personen som forsendelsen er bestemt til.</article></article></li><li data-li-identifier="d." data-name="d."><article class="listArticle" id="kapittel-3-kapittel-1-paragraf-4-nummer-4-punkt-4"><article class="legalP" id="kapittel-3-kapittel-1-paragraf-4-nummer-4-punkt-4-ledd-1">Navn, adresse, land og ISO-landkode for stedet der forsendelsen leveres for endelig lossing.</article></article></li><li data-li-identifier="e." data-name="e."><article class="listArticle" id="kapittel-3-kapittel-1-paragraf-4-nummer-4-punkt-5"><article class="legalP" id="kapittel-3-kapittel-1-paragraf-4-nummer-4-punkt-5-ledd-1">Navn, adresse, land og ISO-landkode for den fysiske eller juridiske personen i medlemsstaten som er ansvarlig for forsendelsen når den forevises på grensekontrollstasjonen.</article></article></li><li data-li-identifier="f." data-name="f."><article class="listArticle" id="kapittel-3-kapittel-1-paragraf-4-nummer-4-punkt-6"><article class="legalP" id="kapittel-3-kapittel-1-paragraf-4-nummer-4-punkt-6-ledd-1">Typen av dokumenter som følger med forsendelsen, deres unike kode og utstedelseslandet, dersom det er relevant.</article></article></li><li data-li-identifier="g." data-name="g."><article class="listArticle" id="kapittel-3-kapittel-1-paragraf-4-nummer-4-punkt-7"><article class="legalP" id="kapittel-3-kapittel-1-paragraf-4-nummer-4-punkt-7-ledd-1">Henvisninger til handelsdokumenter, dersom det er relevant.</article></article></li><li data-li-identifier="h." data-name="h."><article class="listArticle" id="kapittel-3-kapittel-1-paragraf-4-nummer-4-punkt-8"><article class="legalP" id="kapittel-3-kapittel-1-paragraf-4-nummer-4-punkt-8-ledd-1">Dato og klokkeslett for forventet ankomst til innførselsstedet der grensekontrollstasjonen ligger.</article></article></li><li data-li-identifier="i." data-name="i."><article class="listArticle" id="kapittel-3-kapittel-1-paragraf-4-nummer-4-punkt-9"><article class="legalP" id="kapittel-3-kapittel-1-paragraf-4-nummer-4-punkt-9-ledd-1">Varenes opprinnelsesland eller landet der varene er dyrket, høstet eller produsert.</article></article></li><li data-li-identifier="j." data-name="j."><article class="listArticle" id="kapittel-3-kapittel-1-paragraf-4-nummer-4-punkt-10"><article class="legalP" id="kapittel-3-kapittel-1-paragraf-4-nummer-4-punkt-10-ledd-1">Det endelige transportmiddelet for forsendelse til Unionen og identifikasjonen av det endelige transportmiddelet.</article></article></li><li data-li-identifier="k." data-name="k."><article class="listArticle" id="kapittel-3-kapittel-1-paragraf-4-nummer-4-punkt-11"><article class="legalP" id="kapittel-3-kapittel-1-paragraf-4-nummer-4-punkt-11-ledd-1">Landet der varene ble lastet på det endelige transportmiddelet med henblikk på forsendelse til Unionen.</article></article></li><li data-li-identifier="l." data-name="l."><article class="listArticle" id="kapittel-3-kapittel-1-paragraf-4-nummer-4-punkt-12"><article class="legalP" id="kapittel-3-kapittel-1-paragraf-4-nummer-4-punkt-12-ledd-1">Navn, adresse, land og ISO-landkode for opprinnelsesanleggene og, dersom det er relevant, deres registrerings- eller godkjenningsnummer.</article></article></li><li data-li-identifier="m." data-name="m."><article class="listArticle" id="kapittel-3-kapittel-1-paragraf-4-nummer-4-punkt-13"><article class="legalP" id="kapittel-3-kapittel-1-paragraf-4-nummer-4-punkt-13-ledd-1">Kategorien for temperaturen som kreves under transporten (omgivelsestemperatur, kjølt, fryst), dersom det er relevant.</article></article></li><li data-li-identifier="n." data-name="n."><article class="listArticle" id="kapittel-3-kapittel-1-paragraf-4-nummer-4-punkt-14"><article class="legalP" id="kapittel-3-kapittel-1-paragraf-4-nummer-4-punkt-14-ledd-1">Containernummer og forseglingsnummer, dersom det er relevant.</article></article></li><li data-li-identifier="o." data-name="o."><article class="listArticle" id="kapittel-3-kapittel-1-paragraf-4-nummer-4-punkt-15"><article class="legalP" id="kapittel-3-kapittel-1-paragraf-4-nummer-4-punkt-15-ledd-1">Den tiltenkte bruken av varene eller deres kategori som angitt i de offisielle sertifikatene, offisielle attestasjonene, erklæringene eller handelsdokumentene, når det er påkrevd.</article></article></li><li data-li-identifier="p." data-name="p."><article class="listArticle" id="kapittel-3-kapittel-1-paragraf-4-nummer-4-punkt-16"><article class="legalP" id="kapittel-3-kapittel-1-paragraf-4-nummer-4-punkt-16-ledd-1">Opplysninger om varenes samsvar.</article></article></li><li data-li-identifier="q." data-name="q."><article class="listArticle" id="kapittel-3-kapittel-1-paragraf-4-nummer-4-punkt-17"><article class="legalP" id="kapittel-3-kapittel-1-paragraf-4-nummer-4-punkt-17-ledd-1">Forsendelsens tiltenkte bestemmelsessted etter at forsendelsen har forlatt grensekontrollstasjonen, som følger: <ul class="defaultList"><li data-li-identifier="i." data-name="i."><article class="listArticle" id="kapittel-3-kapittel-1-paragraf-4-nummer-4-punkt-17-ledd-1-punkt-1"><article class="legalP" id="kapittel-3-kapittel-1-paragraf-4-nummer-4-punkt-17-ledd-1-punkt-1-ledd-1">«For det indre marked» dersom forsendelsen er beregnet på å bringes i omsetning i Unionen.</article></article></li><li data-li-identifier="ii." data-name="ii."><article class="listArticle" id="kapittel-3-kapittel-1-paragraf-4-nummer-4-punkt-17-ledd-1-punkt-2"><article class="legalP" id="kapittel-3-kapittel-1-paragraf-4-nummer-4-punkt-17-ledd-1-punkt-2-ledd-1">«For transitt», når det gjelder forsendelse av ikke-godkjente fôrtilsetningsstoffer av ikke-animalsk opprinnelse og av ikke-godkjente plantevernmidler beregnet på transitt til et bestemmelsestredjeland, med angivelse av navnet på og ISO-landkoden for bestemmelsestredjelandet og, når det gjelder forsendelse av ikke-godkjente produkter som krysser Unionens territorium på vei, jernbane eller vannvei, navnet på utførselsgrensekontrollstasjonen, som ligger i samme medlemsstat som grensekontrollstasjonen.</article></article></li><li data-li-identifier="iii." data-name="iii."><article class="listArticle" id="kapittel-3-kapittel-1-paragraf-4-nummer-4-punkt-17-ledd-1-punkt-3"><article class="legalP" id="kapittel-3-kapittel-1-paragraf-4-nummer-4-punkt-17-ledd-1-punkt-3-ledd-1">«For overføring til», dersom forsendelsen i henhold til nasjonale regler kan overføres fra grensekontrollstasjonen til et kontrollsted nevnt i artikkel 53 nr. 1 bokstav a) i forordning (EU) 2017/625, som ligger i samme medlemsstat som grensekontrollstasjonen, for ytterligere offentlig kontroll, med angivelse av navnet på kontrollstedet.</article></article></li><li data-li-identifier="iv." data-name="iv."><article class="listArticle" id="kapittel-3-kapittel-1-paragraf-4-nummer-4-punkt-17-ledd-1-punkt-4"><article class="legalP" id="kapittel-3-kapittel-1-paragraf-4-nummer-4-punkt-17-ledd-1-punkt-4-ledd-1">«For videre transport til» dersom forsendelsen i henhold til nasjonale regler kan overføres til et anlegg for videre transport utpekt i samsvar med artikkel 9 i delegert forordning (EU) 2019/2124, som ligger i samme medlemsstat som grensekontrollstasjonen, med angivelse av nærmere opplysninger om dette anlegget.</article></article></li><li data-li-identifier="v." data-name="v."><article class="listArticle" id="kapittel-3-kapittel-1-paragraf-4-nummer-4-punkt-17-ledd-1-punkt-5"><article class="legalP" id="kapittel-3-kapittel-1-paragraf-4-nummer-4-punkt-17-ledd-1-punkt-5-ledd-1">Ved forsendelse av ikke-godkjente fôrtilsetningsstoffer av ikke-animalsk opprinnelse og av ikke-godkjente plantevernmidler som ikke er i direkte transitt til et tredjeland, følgende kontrollerte bestemmelsessteder der forsendelsen skal leveres før den forlater territoriet til medlemsstaten der grensekontrollstasjonen ligger: <ul class="defaultList"><li data-li-identifier="1." data-name="1."><article class="listArticle" id="kapittel-3-kapittel-1-paragraf-4-nummer-4-punkt-17-ledd-1-punkt-5-ledd-1-punkt-1"><article class="legalP" id="kapittel-3-kapittel-1-paragraf-4-nummer-4-punkt-17-ledd-1-punkt-5-ledd-1-punkt-1-ledd-1">Et tollager som nevnt i artikkel 240 nr. 1 i forordning (EU) nr. 952/2013.</article></article></li><li data-li-identifier="2." data-name="2."><article class="listArticle" id="kapittel-3-kapittel-1-paragraf-4-nummer-4-punkt-17-ledd-1-punkt-5-ledd-1-punkt-2"><article class="legalP" id="kapittel-3-kapittel-1-paragraf-4-nummer-4-punkt-17-ledd-1-punkt-5-ledd-1-punkt-2-ledd-1">Et midlertidig lagringssted som nevnt i artikkel 147 nr. 1 i forordning (EU) nr. 952/2013.</article></article></li><li data-li-identifier="3." data-name="3."><article class="listArticle" id="kapittel-3-kapittel-1-paragraf-4-nummer-4-punkt-17-ledd-1-punkt-5-ledd-1-punkt-3"><article class="legalP" id="kapittel-3-kapittel-1-paragraf-4-nummer-4-punkt-17-ledd-1-punkt-5-ledd-1-punkt-3-ledd-1">En frisone, dersom det er relevant.</article></article></li><li data-li-identifier="4." data-name="4."><article class="listArticle" id="kapittel-3-kapittel-1-paragraf-4-nummer-4-punkt-17-ledd-1-punkt-5-ledd-1-punkt-4"><article class="legalP" id="kapittel-3-kapittel-1-paragraf-4-nummer-4-punkt-17-ledd-1-punkt-5-ledd-1-punkt-4-ledd-1">Et fôrforetaksanlegg, med angivelse av registrerings- eller godkjenningsnummer.</article></article></li></ul></article></article></li></ul></article></article></li><li data-li-identifier="r." data-name="r."><article class="listArticle" id="kapittel-3-kapittel-1-paragraf-4-nummer-4-punkt-18"><article class="legalP" id="kapittel-3-kapittel-1-paragraf-4-nummer-4-punkt-18-ledd-1">Beskrivelsen av varene i forsendelsen basert på offisielle sertifikater, offisielle attesteringer, erklæringer eller handelsdokumenter, som gjør det mulig å identifisere dem og beregne gebyrer, herunder alt følgende: <ul class="defaultList"><li data-li-identifier="i." data-name="i."><article class="listArticle" id="kapittel-3-kapittel-1-paragraf-4-nummer-4-punkt-18-ledd-1-punkt-1"><article class="legalP" id="kapittel-3-kapittel-1-paragraf-4-nummer-4-punkt-18-ledd-1-punkt-1-ledd-1">KN-koden og betegnelsen fastsatt i forordning (EØF) nr. 2658/87 og Den europeiske unions integrerte tariffkode (TARIC-kode).</article></article></li><li data-li-identifier="ii." data-name="ii."><article class="listArticle" id="kapittel-3-kapittel-1-paragraf-4-nummer-4-punkt-18-ledd-1-punkt-2"><article class="legalP" id="kapittel-3-kapittel-1-paragraf-4-nummer-4-punkt-18-ledd-1-punkt-2-ledd-1">Nettovekt i kg.</article></article></li><li data-li-identifier="iii." data-name="iii."><article class="listArticle" id="kapittel-3-kapittel-1-paragraf-4-nummer-4-punkt-18-ledd-1-punkt-3"><article class="legalP" id="kapittel-3-kapittel-1-paragraf-4-nummer-4-punkt-18-ledd-1-punkt-3-ledd-1">Bruttovekt, bestående av nettovekt pluss indre emballasje og annen emballasje, men uten transportcontainere og annet transportutstyr.</article></article></li><li data-li-identifier="iv." data-name="iv."><article class="listArticle" id="kapittel-3-kapittel-1-paragraf-4-nummer-4-punkt-18-ledd-1-punkt-4"><article class="legalP" id="kapittel-3-kapittel-1-paragraf-4-nummer-4-punkt-18-ledd-1-punkt-4-ledd-1">Type emballasje og totalt antall kolli i forsendelsen.</article></article></li><li data-li-identifier="v." data-name="v."><article class="listArticle" id="kapittel-3-kapittel-1-paragraf-4-nummer-4-punkt-18-ledd-1-punkt-5"><article class="legalP" id="kapittel-3-kapittel-1-paragraf-4-nummer-4-punkt-18-ledd-1-punkt-5-ledd-1">Partinummer.</article></article></li><li data-li-identifier="vi." data-name="vi."><article class="listArticle" id="kapittel-3-kapittel-1-paragraf-4-nummer-4-punkt-18-ledd-1-punkt-6"><article class="legalP" id="kapittel-3-kapittel-1-paragraf-4-nummer-4-punkt-18-ledd-1-punkt-6-ledd-1">Produkttypen, herunder hvorvidt varene er beregnet på å bringes i omsetning som økologiske produkter eller omleggingsprodukter.</article></article></li><li data-li-identifier="vii." data-name="vii."><article class="listArticle" id="kapittel-3-kapittel-1-paragraf-4-nummer-4-punkt-18-ledd-1-punkt-7"><article class="legalP" id="kapittel-3-kapittel-1-paragraf-4-nummer-4-punkt-18-ledd-1-punkt-7-ledd-1">Antall deler eller volum dersom det er relevant.</article></article></li></ul></article></article></li></ul></article><article class="numberedLegalP" data-numerator="5" id="kapittel-3-kapittel-1-paragraf-4-nummer-5">5. Vedkommende myndigheter på grensekontrollstasjonene kan legge til skriftlig dokumentasjon om offentlig kontroll nevnt i artikkel 13 nr. 1 i forordning (EU) 2017/625 i meldingen om ankomst som sendes inn i TRACES, herunder følgende beslutninger som er truffet om forsendelsene:<ul class="defaultList"><li data-li-identifier="a." data-name="a."><article class="listArticle" id="kapittel-3-kapittel-1-paragraf-4-nummer-5-punkt-1"><article class="legalP" id="kapittel-3-kapittel-1-paragraf-4-nummer-5-punkt-1-ledd-1">«Kan godkjennes for det indre marked».</article></article></li><li data-li-identifier="b." data-name="b."><article class="listArticle" id="kapittel-3-kapittel-1-paragraf-4-nummer-5-punkt-2"><article class="legalP" id="kapittel-3-kapittel-1-paragraf-4-nummer-5-punkt-2-ledd-1">«Kan godkjennes for overføring».</article></article></li><li data-li-identifier="c." data-name="c."><article class="listArticle" id="kapittel-3-kapittel-1-paragraf-4-nummer-5-punkt-3"><article class="legalP" id="kapittel-3-kapittel-1-paragraf-4-nummer-5-punkt-3-ledd-1">«Kan godkjennes for videre transport».</article></article></li><li data-li-identifier="d." data-name="d."><article class="listArticle" id="kapittel-3-kapittel-1-paragraf-4-nummer-5-punkt-4"><article class="legalP" id="kapittel-3-kapittel-1-paragraf-4-nummer-5-punkt-4-ledd-1">«Kan godkjennes for transitt».</article></article></li><li data-li-identifier="e." data-name="e."><article class="listArticle" id="kapittel-3-kapittel-1-paragraf-4-nummer-5-punkt-5"><article class="legalP" id="kapittel-3-kapittel-1-paragraf-4-nummer-5-punkt-5-ledd-1">«Kan godkjennes for varer som ikke oppfyller kravene».</article></article></li><li data-li-identifier="f." data-name="f."><article class="listArticle" id="kapittel-3-kapittel-1-paragraf-4-nummer-5-punkt-6"><article class="legalP" id="kapittel-3-kapittel-1-paragraf-4-nummer-5-punkt-6-ledd-1">«Kan ikke godkjennes».</article></article></li></ul></article><article class="numberedLegalP" data-numerator="6" id="kapittel-3-kapittel-1-paragraf-4-nummer-6">6. Meldinger om ankomst som driftsansvarlige som er ansvarlige for forsendelsen undertegner i TRACES med sin elektroniske signatur, skal være utstyrt med vedkommende myndigheters avanserte eller kvalifiserte elektroniske segl.</article></article><article class="legalArticle" data-lovdata-URL="LTI/forskrift/2025-06-18-1068/a5" data-name="a5" id="kapittel-3-kapittel-1-paragraf-5"><h4 class="legalArticleHeader" data-text-align="center"><span class="legalArticleValue">Artikkel 5</span>. <span class="legalArticleTitle">Ikrafttredelse og anvendelse</span></h4><article class="legalP" id="kapittel-3-kapittel-1-paragraf-5-ledd-1">Denne forordningen trer i kraft den 20. dagen etter at den er kunngjort i Den europeiske unions tidende.</article><article class="legalP" id="kapittel-3-kapittel-1-paragraf-5-ledd-2">Den får anvendelse fra 3. mars 2025.</article><div class="indent"><article class="legalP" id="kapittel-3-kapittel-1-paragraf-5-ledd-2-ledd-1">Denne forordningen er bindende i alle deler og kommer direkte til anvendelse i alle medlemsstater.</article><article class="legalP" id="kapittel-3-kapittel-1-paragraf-5-ledd-2-ledd-2">Utferdiget i Brussel 27. juni 2024.</article><article class="defaultP"><i>For Kommisjonen</i><br />Ursula VON DER LEYEN<br /><i>President</i></article></div></article></section></section></main></body></html>