<!DOCTYPE html><html lang="nb"><head><title>Forskrift om endring i forskrift om utstedervirksomhet for bompenger og ferjebilletter (utstederforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-02-10-170</dd><dt class="dokid">DokumentID</dt><dd class="dokid">LTI/forskrift/2025-02-10-170</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Veg-, by- og trafikksikkerhetsavdelingen</li></ul></dd><dt class="dateInForce">I kraft fra</dt><dd class="dateInForce">Samtidig som at beslutningen i EØS-komiteen, som tar direktiv (EU) 2019/520 og forordning (EU) 2020/203 inn i EØS-avtalen, trer i kraft</dd><dt class="changesToDocuments">Endrer</dt><dd class="changesToDocuments"><ul><li>forskrift/2018-12-14-1917</li></ul></dd><dt class="basedOn">Hjemmel</dt><dd class="basedOn"><ul><li>lov/1963-06-21-23/§62</li><li>lov/1963-06-21-23/§27</li><li>forskrift/2018-12-14-1917/§38</li></ul></dd><dt class="dateOfPublication">Kunngjort</dt><dd class="dateOfPublication">2025-02-11 14:25</dd><dt class="journalNumber">Journalnummer</dt><dd class="journalNumber">2025-0130</dd><dt class="titleShort">Korttittel</dt><dd class="titleShort">Endr. i utstederforskriften</dd><dt class="title">Tittel</dt><dd class="title">Forskrift om endring i forskrift om utstedervirksomhet for bompenger og ferjebilletter (utstederforskriften)</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 10. februar 2025 med hjemmel i lov 21. juni 1963 nr. 23 om vegar (veglova) § 62 og § 27 femte ledd og forskrift 14. desember 2018 nr. 1917 om utstedervirksomhet for bompenger og ferjebilletter (utstederforskriften) § 38. <br /> <strong>EØS-henvisninger:</strong> EØS-avtalen vedlegg XIII nr. 18b (direktiv (EU) 2019/520), nr. 18ba (forordning (EU) 2020/203) og nr. 18bb (forordning (EU) 2020/204).</dd><dt class="refid">RefID</dt><dd class="refid">forskrift/2025-02-10-170</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utstedervirksomhet for bompenger og ferjebilletter (utstederforskriften)<ul class="tocSubUl"><li>I<ul class="tocSubUl"><li>§ 2. Definisjoner</li><li>§ 3. Utstedervirksomhet</li><li>§ 10. Testing av utsteders tekniske utstyr</li><li>§ 13. Bruk av innkrevingsutstyr og klassifisering av kjøretøy</li><li>§ 21. Godkjenning av selskap eller andre juridiske personer som AutoPASS-utsteder</li><li>§ 24. Godkjenning av norske selskap eller andre juridiske personer som EETS-utsteder</li><li>§ 25. Områdedekning</li><li>§ 26. Plikt til å benytte EETS-kompatibel teknologi</li><li>§ 27. Rapportering og kontroll</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-02-10-170" id="dokument"><h1>Forskrift om endring i forskrift om utstedervirksomhet for bompenger og ferjebilletter (utstederforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2025-02-10-170/KAPITTEL_1"><h2 data-text-align="center">I</h2><article class="defaultP">I forskrift 14. desember 2018 nr. 1917 om utstedervirksomhet for bompenger og ferjebilletter (utstederforskriften) gjøres følgende endringer:</article><article class="defaultP">Forskriften § 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-1-ledd-1">I denne forskrift menes med:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1"><i>AutoPASS Samvirke:</i> nettverket for elektronisk betaling av <ul class="defaultList"><li data-li-identifier="i." data-name="i."><article class="listArticle" id="kapittel-1-foreslåttparagraf-1-ledd-1-punkt-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1-punkt-1-ledd-1">bompenger på det offentlige vegnettet og</article></article></li><li data-li-identifier="ii." data-name="ii."><article class="listArticle" id="kapittel-1-foreslåttparagraf-1-ledd-1-punkt-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-1-ledd-1-punkt-2-ledd-1">ferjebillett på offentlige ferjesamband i Norge</article></article></li></ul></article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1"><i>AutoPASS-utsteder:</i> selskap eller annen juridisk person som etter godkjenning i henhold til § 21 eller driftsgodkjenning i henhold til § 22 inngår avtaler med operatørene og brukerne for å tilby tjenester for betaling av bompasseringer og ferjetransport gjennom AutoPASS Samvirke</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1"><i>avtalepassering:</i> en bompassering eller en ferjebetaling som er registrert og tilordnet en brukeravtale hos en AutoPASS-utsteder</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1"><i>bompengeselskap:</i> et selskap som har inngått avtale med departementet eller Statens vegvesen om å kreve inn bompenger, og som inngår i AutoPASS Samvirke</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1"><i>bruker:</i> fysisk eller juridisk person som har en brukeravtale med en AutoPASS-utsteder</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-1-ledd-1-punkt-6"><article class="legalP" id="kapittel-1-foreslåttparagraf-1-ledd-1-punkt-6-ledd-1"><i>brukeravtale:</i> avtale mellom AutoPASS-utsteder og bruker som gjelder betaling i AutoPASS Samvirke</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-1-ledd-1-punkt-7"><article class="legalP" id="kapittel-1-foreslåttparagraf-1-ledd-1-punkt-7-ledd-1"><i>EETS:</i> det europeiske elektroniske rammeverket for samvirke mellom europeiske utstedertjenester, jf. Europaparlamentets- og Rådsdirektiv (EU) 2019/520 av 19. mars 2019, art 2.</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-1-ledd-1-punkt-8"><article class="legalP" id="kapittel-1-foreslåttparagraf-1-ledd-1-punkt-8-ledd-1"><i>EETS-gjennomføringsforordningen:</i> forordning (EU) 2020/204 av 28. november 2019 om detaljerte forpliktelser for tilbydere av europeiske elektroniske bompengetjenester</article></article></li><li data-li-identifier="i." data-name="i."><article class="listArticle" id="kapittel-1-foreslåttparagraf-1-ledd-1-punkt-9"><article class="legalP" id="kapittel-1-foreslåttparagraf-1-ledd-1-punkt-9-ledd-1"><i>EETS-delegasjonsforordningen:</i> forordning (EU) 2020/203 av 28. november 2019 om klassifisering av kjøretøyer</article></article></li><li data-li-identifier="j." data-name="j."><article class="listArticle" id="kapittel-1-foreslåttparagraf-1-ledd-1-punkt-10"><article class="legalP" id="kapittel-1-foreslåttparagraf-1-ledd-1-punkt-10-ledd-1"><i>EETS-område:</i> områder i Europa, hvor det drives elektronisk innkreving på det offentlige vegnettet og innkrevingen er innenfor virkeområdet etter EETS</article></article></li><li data-li-identifier="k." data-name="k."><article class="listArticle" id="kapittel-1-foreslåttparagraf-1-ledd-1-punkt-11"><article class="legalP" id="kapittel-1-foreslåttparagraf-1-ledd-1-punkt-11-ledd-1"><i>EETS-utsteder:</i> norsk eller utenlandsk selskap eller annen juridisk person som er godkjent som EETS-utsteder i sitt hjemland</article></article></li><li data-li-identifier="l." data-name="l."><article class="listArticle" id="kapittel-1-foreslåttparagraf-1-ledd-1-punkt-12"><article class="legalP" id="kapittel-1-foreslåttparagraf-1-ledd-1-punkt-12-ledd-1"><i>ferjeselskap:</i> selskap eller annen juridisk person som i henhold til løyve, eller på vegne av en med løyve driver rutetransport med bilførende fartøy i tilknytning til det offentlige vegnettet jf. yrkestransportloven § 7, og som inngår i AutoPASS Samvirke etter avtale med Statens vegvesen</article></article></li><li data-li-identifier="m." data-name="m."><article class="listArticle" id="kapittel-1-foreslåttparagraf-1-ledd-1-punkt-13"><article class="legalP" id="kapittel-1-foreslåttparagraf-1-ledd-1-punkt-13-ledd-1"><i>operatør:</i> fellesbetegnelse for bompengeselskaper og ferjeselskaper som inngår i AutoPASS Samvirke</article></article></li><li data-li-identifier="n." data-name="n."><article class="listArticle" id="kapittel-1-foreslåttparagraf-1-ledd-1-punkt-14"><article class="legalP" id="kapittel-1-foreslåttparagraf-1-ledd-1-punkt-14-ledd-1"><i>utstederavtale:</i> avtale mellom operatøren og AutoPASS-utstederen, jf. § 5</article></article></li><li data-li-identifier="o." data-name="o."><article class="listArticle" id="kapittel-1-foreslåttparagraf-1-ledd-1-punkt-15"><article class="legalP" id="kapittel-1-foreslåttparagraf-1-ledd-1-punkt-15-ledd-1"><i>utstedervirksomhet:</i> tjenester for betaling av bompasseringer og ferjetransport som drives av AutoPASS-utsteder gjennom AutoPASS Samvirke, inkludert inngåelse og administrasjon av brukeravtaler, utstedelse av elektroniske brikker og annen service overfor brukerne og operatører i denne sammenheng.</article></article></li></ul></article></article> <article class="defaultP" margin-top="true">Forskriften § 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Utstedervirksomhet</span></span><article class="legalP" id="kapittel-1-foreslåttparagraf-2-ledd-1">Utstedervirksomhet i Norge kan bare drives av selskaper eller andre juridiske personer som er godkjent etter § 21 eller har fått driftsgodkjenning etter § 22 som AutoPASS-utstedere. AutoPASS-utstederne skal inngå avtaler med operatørene og brukerne etter § 5 og § 15 og utføre utstedervirksomheten etter bestemmelsene i kapittel 2 og 3. EETS-utstedere som er godkjent etter § 24 skal inngå kontrakter og oppnå områdedekning mv. etter bestemmelsene i kapittel 5. EETS-utstedere som ønsker å drive utstedervirksomhet i Norge må ha driftsgodkjenning etter § 22.</article></article> <article class="defaultP" margin-top="true">Forskriften § 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Testing av utsteders tekniske utstyr</span></span><article class="legalP" id="kapittel-1-foreslåttparagraf-3-ledd-1">Operatørene må samarbeide med AutoPASS-utsteder om å teste at det tekniske utstyret har en bestemt ytelsesgrad når det er i drift og er integrert i systemet til en operatør. Testene skal utføres i samsvar med kravene i vedlegg III i EETS-gjennomføringsforordning.</article><article class="legalP" id="kapittel-1-foreslåttparagraf-3-ledd-2">AutoPASS-utstederen plikter å orientere Statens vegvesen innen rimelig tid før teknisk utstyr skal skiftes ut eller oppgraderes. Statens vegvesen kan i slike tilfeller stille krav om nye tester etter første ledd.</article></article> <article class="defaultP" margin-top="true">Forskriften § 13 skal lyde:</article><article class="futureLegalArticle" data-name="§13" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Bruk av innkrevingsutstyr og klassifisering av kjøretøy</span></span><article class="legalP" id="kapittel-1-foreslåttparagraf-4-ledd-1">Operatøren plikter å benytte innkrevingsutstyr og grensesnitt som er i samsvar med kravene i EETS-gjennomføringsforordningen (EU) 2020/204, art 4 jf. bilag 1 og EETS-delegasjonsforordningen bilag II.</article><article class="legalP" id="kapittel-1-foreslåttparagraf-4-ledd-2">Operatøren kan ikke klassifisere kjøretøyene etter andre parametere enn det som tillates i EETS-delegasjonsforordningen. Dersom AutoPASS-utstederen og operatøren klassifiserer kjøretøyet ulikt, gjelder operatørens klassifisering, med mindre det kan påvises en feil i denne.</article></article> <article class="defaultP" margin-top="true">Forskriften § 21 skal lyde:</article><article class="futureLegalArticle" data-name="§21" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 21</span>. <span class="legalArticleTitle">Godkjenning av selskap eller andre juridiske personer som AutoPASS-utsteder</span></span><article class="legalP" id="kapittel-1-foreslåttparagraf-5-ledd-1">Statens vegvesen kan etter søknad godkjenne et selskap eller annen juridisk person som AutoPASS-utsteder i AutoPASS Samvirke dersom det:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-5-ledd-1-punkt-1"><article class="legalP" id="kapittel-1-foreslåttparagraf-5-ledd-1-punkt-1-ledd-1">har teknisk utstyr som oppfyller gjeldende krav og kan dokumentere tilfredsstillende tekniske tester hos alle relevante operatører i AutoPASS Samvirke</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-5-ledd-1-punkt-2"><article class="legalP" id="kapittel-1-foreslåttparagraf-5-ledd-1-punkt-2-ledd-1">har tilfredsstillende kompetanse innenfor elektronisk trafikantbetaling eller andre relevante områder</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-5-ledd-1-punkt-3"><article class="legalP" id="kapittel-1-foreslåttparagraf-5-ledd-1-punkt-3-ledd-1">har tilfredsstillende økonomisk evne og</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-5-ledd-1-punkt-4"><article class="legalP" id="kapittel-1-foreslåttparagraf-5-ledd-1-punkt-4-ledd-1">har et godt omdømme.</article></article></li></ul></article><article class="legalP" id="kapittel-1-foreslåttparagraf-5-ledd-2">Bompengeselskaper eller selskaper som et bompengeselskap er deltaker i, kan ikke godkjennes som AutoPASS-utsteder.</article><article class="legalP" id="kapittel-1-foreslåttparagraf-5-ledd-3">AutoPASS-utstedere kan ikke dekke kostnader ved bompengeinnkrevingen med annet enn inntekter fra innkrevingen.</article><article class="legalP" id="kapittel-1-foreslåttparagraf-5-ledd-4">Statens vegvesen kan gi nærmere retningslinjer om vilkårene i første ledd.</article><article class="legalP" id="kapittel-1-foreslåttparagraf-5-ledd-5">Ved vurderingen av om et selskap har et godt omdømme etter første ledd bokstav d, kan Statens vegvesen sidestille feil eller overtredelser begått av en person i selskapets administrasjons-, ledelses- eller kontrollorgan, eller som har kompetanse til å representere, kontrollere eller treffe beslutninger i slike organer, med feil eller overtredelser begått av selskapet selv.</article><article class="legalP" id="kapittel-1-foreslåttparagraf-5-ledd-6">Statens vegvesens avgjørelse etter første ledd er et enkeltvedtak som kan påklages etter forvaltningslovens bestemmelser.</article></article> <article class="defaultP" margin-top="true">Forskriften § 24 skal lyde:</article><article class="futureLegalArticle" data-name="§24" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 24</span>. <span class="legalArticleTitle">Godkjenning av norske selskap eller andre juridiske personer som EETS-utsteder</span></span><article class="legalP" id="kapittel-1-foreslåttparagraf-6-ledd-1">Statens vegvesen kan etter søknad godkjenne et norsk selskap og andre norske juridiske personer som EETS-utsteder, dersom det:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-6-ledd-1-punkt-1"><article class="legalP" id="kapittel-1-foreslåttparagraf-6-ledd-1-punkt-1-ledd-1">er sertifisert etter EN ISO 9001 eller annen standard av likeverdig kvalitet</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-6-ledd-1-punkt-2"><article class="legalP" id="kapittel-1-foreslåttparagraf-6-ledd-1-punkt-2-ledd-1">har teknisk utstyr og samsvarserklæringen eller attesten for Samvirkekomponenter det er krav om i vedlegg III i EETS-gjennomføringsforordning</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-6-ledd-1-punkt-3"><article class="legalP" id="kapittel-1-foreslåttparagraf-6-ledd-1-punkt-3-ledd-1">har tilfredsstillende kompetanse innenfor elektronisk trafikantbetaling eller andre relevante områder</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-6-ledd-1-punkt-4"><article class="legalP" id="kapittel-1-foreslåttparagraf-6-ledd-1-punkt-4-ledd-1">har tilfredsstillende økonomisk evne</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-6-ledd-1-punkt-5"><article class="legalP" id="kapittel-1-foreslåttparagraf-6-ledd-1-punkt-5-ledd-1">har en overordnet risikohåndteringsplan som skal revideres minst annet hvert år</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-6-ledd-1-punkt-6"><article class="legalP" id="kapittel-1-foreslåttparagraf-6-ledd-1-punkt-6-ledd-1">har et godt omdømme.</article></article></li></ul></article><article class="legalP" id="kapittel-1-foreslåttparagraf-6-ledd-2">Bompengeselskaper eller selskaper som et bompengeselskap er deltaker i, kan ikke godkjennes som EETS-utsteder.</article><article class="legalP" id="kapittel-1-foreslåttparagraf-6-ledd-3">EETS-utstedere kan ikke dekke kostnader ved bompengeinnkrevingen med annet enn inntekter fra innkrevingen.</article><article class="legalP" id="kapittel-1-foreslåttparagraf-6-ledd-4">Statens vegvesen kan gi nærmere retningslinjer om vilkårene i første ledd.</article><article class="legalP" id="kapittel-1-foreslåttparagraf-6-ledd-5">Ved vurderingen av om et selskap har et godt omdømme etter første ledd bokstav f, kan Statens vegvesen sidestille feil eller overtredelser begått av en person i selskapets administrasjons-, ledelses- eller kontrollorgan, eller som har kompetanse til å representere, kontrollere eller treffe beslutninger i slike organer, med feil eller overtredelser begått av selskapet selv.</article><article class="legalP" id="kapittel-1-foreslåttparagraf-6-ledd-6">Statens vegvesens avgjørelse etter første ledd er et enkeltvedtak som kan påklages etter forvaltningslovens bestemmelser.</article></article> <article class="defaultP" margin-top="true">Forskriften § 25 skal lyde:</article><article class="futureLegalArticle" data-name="§25" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 25</span>. <span class="legalArticleTitle">Områdedekning</span></span><article class="legalP" id="kapittel-1-foreslåttparagraf-7-ledd-1">EETS-utsteder som er godkjent etter § 24 skal innen tre år fra godkjenningen inngå kontrakter som dekker minst fire EETS-områder. EETS-utstederen skal opprettholde slik geografisk dekning.</article><article class="legalP" id="kapittel-1-foreslåttparagraf-7-ledd-2">Ved endringer i et EETS-område eller andre endringer som påvirker kravet om dekning skal den godkjente EETS-utstederen gjenopprette områdedekning etter første ledd i løpet av seks måneder.</article></article> <article class="defaultP" margin-top="true">Forskriften § 26 skal lyde:</article><article class="futureLegalArticle" data-name="§26" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 26</span>. <span class="legalArticleTitle">Plikt til å benytte EETS-kompatibel teknologi</span></span><article class="legalP" id="kapittel-1-foreslåttparagraf-8-ledd-1">EETS-utsteder som er godkjent etter § 24 plikter å tilby standardiserte grensesnitt i henhold til EETS-gjennomføringsforordningen (EU) 2020/204 art 4 jf. bilag 1, og utstyr i henhold til EETS-delegasjonsforordningen bilag II.</article></article> <article class="defaultP" margin-top="true">Forskriften § 27 skal lyde:</article><article class="futureLegalArticle" data-name="§27" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 27</span>. <span class="legalArticleTitle">Rapportering og kontroll</span></span><article class="legalP" id="kapittel-1-foreslåttparagraf-9-ledd-1">AutoPASS-utstedere som er godkjent etter § 21 og EETS-utstedere som er godkjent etter § 24 skal innen 1. august hvert år avgi en rapport og dokumentasjon som viser at vilkårene for godkjenning fortsatt er oppfylt. Rapporten skal underskrives av styret eller av andre med signaturrett. Vedlagt rapporten skal følge godkjent årsregnskap og årsberetning sammen med revisors beretning. Et produktregnskap skal skille mellom utgifter og inntekter i tilknytning til innkreving av bompenger og utgifter og inntekter i tilknytning til andre aktiviteter.</article><article class="legalP" id="kapittel-1-foreslåttparagraf-9-ledd-2">Statens vegvesen kan til enhver tid kreve at AutoPASS-utstedere som er godkjent etter § 21 og EETS-utstedere som er godkjent etter § 24 fremlegger informasjon som er nødvendig for å kontrollere om vilkårene for å være AutoPASS-utsteder eller EETS-utsteder er oppfylt.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2025-02-10-170/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft samtidig som at beslutningen i EØS-komiteen, som tar direktiv (EU) 2019/520 av 19. mars 2019 om interoperabiliteten mellom elektroniske bompengesystemer, og om å tilrettelegge for utveksling over landegrensene av opplysninger om manglende betaling av veiavgifter i Unionen og kommisjonsforordning (EU) 2020/203 av 28. november 2019 om klassifisering av kjøretøyer, forpliktelser for brukere av den europeiske elektroniske bompengetjenesten, krav til interoperabilitetskomponenter og minstekriterier for valg av meldte organer inn i EØS-avtalen og som opphever direktiv 2004/52/EF om elektronisk bompengeinteroperabilitet i Europa og Kommisjonsbeslutning 2009/750/EF om definisjonen av den europeiske elektroniske bompengetjenesten (EETS) og tilhørende tekniske elementer, trer i kraft.</article></section></main></body></html>