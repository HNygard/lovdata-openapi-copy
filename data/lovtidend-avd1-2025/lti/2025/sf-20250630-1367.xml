<!DOCTYPE html><html lang="nb"><head><title>Forskrift om endring i forskrift om kvoteordningen for melk</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-06-30-1367</dd><dt class="dokid">DokumentID</dt><dd class="dokid">LTI/forskrift/2025-06-30-1367</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Landbrukspolitisk avdeling</li></ul></dd><dt class="dateInForce">I kraft fra</dt><dd class="dateInForce">2025-06-30, 2026-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-12-23-1502</li></ul></dd><dt class="basedOn">Hjemmel</dt><dd class="basedOn"><ul><li>lov/1936-07-10-6/§5a</li></ul></dd><dt class="dateOfPublication">Kunngjort</dt><dd class="dateOfPublication">2025-06-30 15:25</dd><dt class="journalNumber">Journalnummer</dt><dd class="journalNumber">2025-0898</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om endring i forskrift om kvoteordningen for melk</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 30. juni 2025 med hjemmel i lov 10. juli 1936 nr. 6 til å fremja umsetnaden av jordbruksvaror § 5a.</dd><dt class="refid">RefID</dt><dd class="refid">forskrift/2025-06-30-1367</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kvoteordningen for melk<ul class="tocSubUl"><li>I<ul class="tocSubUl"><li>§ 5. Historiske leveringsretter</li><li>§ 8. Overdragelse av kvote</li><li>§ 9a. Søknad om avhending av grunnkvote</li><li>§ 12. Dispensasjon</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-06-30-1367" id="dokument"><h1>Forskrift om endring i forskrift om kvoteordningen for melk</h1><section class="section" data-name="kapI" id="kapittel-1" data-lovdata-URL="LTI/forskrift/2025-06-30-1367/KAPITTEL_1"><h2 data-text-align="center">I</h2><article class="defaultP">I forskrift 23. desember 2011 nr. 1502 om kvoteordningen for melk gjøres følgende endringer:</article> <article class="defaultP" margin-top="true">§ 2 første og annet ledd skal lyde:</article><article class="legalP" id="kapittel-1-ledd-1">Som grunnkvote regnes tildelt og ervervet kvote etter reglene i denne forskriften, jordbruksoppgjøret eller tidligere forskrifter om kvoteordningen for melk. Grunnkvote tilligger landbrukseiendommen og kan omsettes etter reglene i § 8 og § 9a. Eier av flere landbrukseiendommer kan flytte grunnkvote mellom disse, såfremt eiendommene ligger i samme produksjonsregion.</article><article class="legalP" id="kapittel-1-ledd-2">Grunnkvote utgjør grunnkvote foregående kvoteår, tillagt ervervet kvote, fratrukket avhendet kvote, multiplisert med forholdstall for grunnkvote på 1,00 for kumelkkvote og 1,00 for geitemelkkvote.</article> <article class="defaultP" margin-top="true">§ 3 første og annet ledd skal lyde:</article><article class="legalP" id="kapittel-1-ledd-3">Med produksjonsregion for kumelkkvoter menes i denne forskriften følgende:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">Oslo og Akershus fylker</article></article></li><li data-li-identifier="2." data-name="2."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">Østfold og Vestfold fylker</article></article></li><li data-li-identifier="3." data-name="3."><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">Tidligere Hedmark fylke</article></article></li><li data-li-identifier="4." data-name="4."><article class="listArticle" id="kapittel-1-ledd-3-punkt-4"><article class="legalP" id="kapittel-1-ledd-3-punkt-4-ledd-1">Tidligere Oppland fylke</article></article></li><li data-li-identifier="5." data-name="5."><article class="listArticle" id="kapittel-1-ledd-3-punkt-5"><article class="legalP" id="kapittel-1-ledd-3-punkt-5-ledd-1">Buskerud fylke</article></article></li><li data-li-identifier="6." data-name="6."><article class="listArticle" id="kapittel-1-ledd-3-punkt-6"><article class="legalP" id="kapittel-1-ledd-3-punkt-6-ledd-1">Telemark fylke</article></article></li><li data-li-identifier="7." data-name="7."><article class="listArticle" id="kapittel-1-ledd-3-punkt-7"><article class="legalP" id="kapittel-1-ledd-3-punkt-7-ledd-1">Agder fylke</article></article></li><li data-li-identifier="8." data-name="8."><article class="listArticle" id="kapittel-1-ledd-3-punkt-8"><article class="legalP" id="kapittel-1-ledd-3-punkt-8-ledd-1">Rogaland fylke</article></article></li><li data-li-identifier="9." data-name="9."><article class="listArticle" id="kapittel-1-ledd-3-punkt-9"><article class="legalP" id="kapittel-1-ledd-3-punkt-9-ledd-1">Vestland fylke</article></article></li><li data-li-identifier="10." data-name="10."><article class="listArticle" id="kapittel-1-ledd-3-punkt-10"><article class="legalP" id="kapittel-1-ledd-3-punkt-10-ledd-1">Møre og Romsdal fylke</article></article></li><li data-li-identifier="11." data-name="11."><article class="listArticle" id="kapittel-1-ledd-3-punkt-11"><article class="legalP" id="kapittel-1-ledd-3-punkt-11-ledd-1">Trøndelag fylke</article></article></li><li data-li-identifier="12." data-name="12."><article class="listArticle" id="kapittel-1-ledd-3-punkt-12"><article class="legalP" id="kapittel-1-ledd-3-punkt-12-ledd-1">Nordland fylke</article></article></li><li data-li-identifier="13." data-name="13."><article class="listArticle" id="kapittel-1-ledd-3-punkt-13"><article class="legalP" id="kapittel-1-ledd-3-punkt-13-ledd-1">Troms fylke</article></article></li><li data-li-identifier="14." data-name="14."><article class="listArticle" id="kapittel-1-ledd-3-punkt-14"><article class="legalP" id="kapittel-1-ledd-3-punkt-14-ledd-1">Finnmark fylke.</article></article></li></ul></article><article class="legalP" id="kapittel-1-ledd-4">Med produksjonsregion for geitemelkkvoter menes i denne forskrift henholdsvis Nord-Norge (fylkene Troms, Finnmark og Nordland) og Sør-Norge.</article> <article class="defaultP" margin-top="true">§ 4 tredje ledd skal lyde:</article><article class="legalP" id="kapittel-1-ledd-5">Disponibel kvote for et enkelt foretak eller fra en enkelt landbrukseiendom kan ikke overstige 840&#xa0;000 liter kumelk eller 350&#xa0;000 liter geitemelk. Ved forholdstall for disponibel kvote større enn 1,00 settes produksjonstaket for foretak med historiske leveringsretter til foretakets historiske leveringsrett multiplisert med forholdstallet.</article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Historiske leveringsretter</span></span><article class="legalP" id="kapittel-1-foreslåttparagraf-1-ledd-1">Produksjonstakene i § 4 tredje ledd gjelder ikke for foretak som i medhold av tidligere bestemmelser i forskrift om kvoteordningen for melk har fått fastsatt en høyere historisk leveringsrett enn 700&#xa0;000 liter kumelk eller 350&#xa0;000 liter geitemelk.</article><article class="legalP" id="kapittel-1-foreslåttparagraf-1-ledd-2">Dersom innehaver av et melkeproduksjonsforetak også er eier av landbrukseiendom hvor det per 1. januar 2024 tillå grunnkvote på over 700&#xa0;000 liter kumelk eller 350&#xa0;000 liter geitemelk, kan foretaket kreve å få fastsatt en historisk leveringsrett lik størrelsen på denne grunnkvoten, begrenset oppad til 900&#xa0;000 liter.</article><article class="legalP" id="kapittel-1-foreslåttparagraf-1-ledd-3">Foretak som for 2025 eller 2026, samt etterfølgende kvoteår, har fått beregnet disponibel kvote basert på én eller flere grunnkvoter fra en annen produksjonsregion enn der foretaket har sitt driftssenter, kan fortsatt produsere på disse grunnkvotene.</article><article class="legalP" id="kapittel-1-foreslåttparagraf-1-ledd-4">Historisk leveringsrett videreføres ved brukerskifter.</article></article> <article class="defaultP" margin-top="true">§ 5a oppheves.</article> <article class="defaultP" margin-top="true">§ 7 første ledd første punktum skal lyde:</article><article class="legalP" id="kapittel-1-ledd-6">Ved leveranse ut over disponibel kvote, eller lokalforedlingskvote, jf. § 4 og § 6, ilegges den ansvarlige overproduksjonsavgift etter gjeldende forskrift om omsetningsavgift på jordbruksvarer, og om overproduksjonsavgift på melk.</article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Overdragelse av kvote</span></span><article class="legalP" id="kapittel-1-foreslåttparagraf-2-ledd-1">Eier av landbrukseiendom kan avhende hele eller deler av eiendommens grunnkvote. Inntil 60&#xa0;% av kvotemengden som ønskes avhendet, kan overdras til eier av landbrukseiendom innenfor samme produksjonsregion, jf. § 3. Den resterende delen skal selges til staten for kr 4,00 per liter, med mindre annet er bestemt i jordbruksavtalen. Den som avhender kvote kan ikke erverve kvote i samme omsetningsrunde.</article><article class="legalP" id="kapittel-1-foreslåttparagraf-2-ledd-2">Grunnkvote kan ikke overdras i den grad det medfører at samlet grunnkvote som tilligger en landbrukseiendom overstiger 700&#xa0;000 liter kumelk eller 350&#xa0;000 liter geitemelk. Dersom erverver av kvote er innehaver av et foretak med historisk leveringsrett, kan erverv av kvote til egen eiendom likevel tillates opptil et volum tilsvarende den historiske leveringsretten.</article><article class="legalP" id="kapittel-1-foreslåttparagraf-2-ledd-3">Staten kan selge kumelkkvote til eier av landbrukseiendom med grunnkvote ku. Slik kvote kan også selges til eier av landbrukseiendom som har kjøpt kvote privat på mer enn 30&#xa0;000 liter kumelkkvote.</article><article class="legalP" id="kapittel-1-foreslåttparagraf-2-ledd-4">Ved etterspørselsoverskudd fordeles tilgjengelig kvote likt mellom kjøperne, begrenset oppad til innmeldt mengde innenfor de begrensninger som følger av annet ledd.</article><article class="legalP" id="kapittel-1-foreslåttparagraf-2-ledd-5">Ved kjøp av kvote fra staten betales det kr 4,00 per liter.</article><article class="legalP" id="kapittel-1-foreslåttparagraf-2-ledd-6">Ved kjøp av kvote avsatt til særskilte formål gjelder egne vilkår fastsatt i jordbruksavtalen.</article></article> <article class="defaultP" margin-top="true">§ 9a skal lyde:</article><article class="futureLegalArticle" data-name="§9a" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 9a</span>. <span class="legalArticleTitle">Søknad om avhending av grunnkvote</span></span><article class="legalP" id="kapittel-1-foreslåttparagraf-3-ledd-1">Frist for søknad om avhending av grunnkvote er 15. august. Søknaden skal leveres i Landbruksdirektoratets elektroniske system for melkekvoter eller på fastsatt skjema.</article><article class="legalP" id="kapittel-1-foreslåttparagraf-3-ledd-2">For avhending av grunnkvote kreves samtykke fra panthavere i den landbrukseiendommen grunnkvoten tilligger. Ved innsending av søknad på fastsatt skjema må samtykke legges ved søknaden. Frist for å legge slikt samtykke frem for Landbruksdirektoratet er 1. september.</article><article class="legalP" id="kapittel-1-foreslåttparagraf-3-ledd-3">Avhending av grunnkvote skal godkjennes av Landbruksdirektoratet, og gis virkning fra påfølgende kvoteår.</article></article> <article class="defaultP" margin-top="true">§ 9d annet ledd første punktum skal lyde:</article><article class="legalP" id="kapittel-1-ledd-7">Frist for registrering av disponering er 15. desember.</article> <article class="defaultP" margin-top="true">§ 12 skal lyde:</article><article class="futureLegalArticle" data-name="§12" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Dispensasjon</span></span><article class="legalP" id="kapittel-1-foreslåttparagraf-4-ledd-1">Dersom utbedring av et foretaks driftsbygning gjør det nødvendig med midlertidig flytting av produksjonen til en annen eiendom, kan Landbruksdirektoratet dispensere fra § 4 første og tredje ledd for en tidsbegrenset periode.</article><article class="legalP" id="kapittel-1-foreslåttparagraf-4-ledd-2">Landbruksdirektoratet kan dispensere fra § 9d annet ledd første og annet punktum. I særlige tilfeller kan Landbruksdirektoratet også dispensere fra § 6 og fristene i § 9a og § 9b.</article></article> <article class="defaultP" margin-top="true">§ 14 oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2025-06-30-1367/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks med unntak av endringene i § 3 første og annet ledd som trer i kraft 1. mars 2026.</article></section></main></body></html>