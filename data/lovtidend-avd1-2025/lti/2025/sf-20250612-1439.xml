<!DOCTYPE html><html lang="nb"><head><title>Forskrift om endring i forskrift om graden philosophiae doctor (ph.d.) ved Universitetet i Sørøst-Norge</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-06-12-1439</dd><dt class="dokid">DokumentID</dt><dd class="dokid">LTI/forskrift/2025-06-12-1439</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Universitetet i Sørøst-Norge</li></ul></dd><dt class="dateInForce">I kraft fra</dt><dd class="dateInForce">2025-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2017-12-14-2411</li></ul></dd><dt class="basedOn">Hjemmel</dt><dd class="basedOn"><ul><li>lov/2024-03-08-9/§13-1</li></ul></dd><dt class="dateOfPublication">Kunngjort</dt><dd class="dateOfPublication">2025-07-07 13:25</dd><dt class="journalNumber">Journalnummer</dt><dd class="journalNumber">2025-0940</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om endring i forskrift om graden philosophiae doctor (ph.d.) ved Universitetet i Sørøst-Norge</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Universitetet i Sørøst-Norge 12. juni 2025 med hjemmel i lov 8. mars 2024 nr. 9 om universiteter og høyskoler (universitets- og høyskoleloven) § 13-1.</dd><dt class="refid">RefID</dt><dd class="refid">forskrift/2025-06-12-1439</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om graden philosophiae doctor (ph.d.) ved Universitetet i Sørøst-Norge<ul class="tocSubUl"><li>I<ul class="tocSubUl"><li>§ 2-1. Vilkår for opptak</li><li>§ 2-4. Vedtak om opptak</li><li>§ 2-7. Studietid og avtaleperiode</li><li>§ 2-9. Tvungen avslutning ved forsinkelse eller manglende fremdrift</li><li>§ 2-10. Annullering ved fusk på eksamen eller prøver</li><li>§ 2-11. Tvungen avslutning ved vitenskapelig uredelighet</li><li>§ 3-10. Arbeider som ikke godtas</li><li>§ 4-5. Oppnevning av bedømmelseskomité</li><li>§ 4-7. Omarbeiding av innlevert avhandling</li><li>§ 4-8. Bedømmelseskomiteens innstilling</li><li>§ 4-11. Søknad om ny bedømmelse av underkjent avhandling</li><li>§ 4-14. Prøveforelesning</li><li>§ 4-15. Disputas (offentlig forsvar av avhandlingen)</li><li>§ 4-16. Tildeling av grad og vitnemål</li><li>§ 6-1. Klage over avslag på søknad om opptak, vedtak om tvungen avslutning av doktorgradsutdanningen, klage over avslag på søknad om godkjenning av elementer i opplæringsdelen</li><li>§ 6-2. Klage over eksamen i opplæringsdelen</li><li>§ 6-3. Klage over avvisning av søknad om bedømmelse, ikke godkjent ph.d.-avhandling, prøveforelesning eller disputas</li><li>§ 7-1. Overgangsbestemmelser</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-06-12-1439" id="dokument"><h1>Forskrift om endring i forskrift om graden philosophiae doctor (ph.d.) ved Universitetet i Sørøst-Norge</h1><section class="section" data-name="kapI" id="kapittel-1" data-lovdata-URL="LTI/forskrift/2025-06-12-1439/KAPITTEL_1"><h2 data-text-align="center">I</h2><article class="defaultP">I forskrift 14. desember 2017 nr. 2411 om graden philosophiae doctor (ph.d.) ved Universitetet i Sørøst-Norge gjøres følgende endringer:</article> <article class="defaultP" margin-top="true">§ 2-1 skal lyde:</article><article class="futureLegalArticle" data-name="§2-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-1</span>. <span class="legalArticleTitle">Vilkår for opptak</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) For opptak til ph.d.-utdanningen må søkeren som hovedregel ha en femårig høyere gradsutdannelse (mastergrad) med vektet gjennomsnittskarakter B eller bedre. Institusjonen kan etter særskilt vurdering godkjenne annen likeverdig utdanning innen aktuelt fagområde som grunnlag for opptak.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Det skal normalt søkes om opptak til ph.d.-utdanning innen tre måneder etter oppstart av det forskningsarbeidet som skal lede frem til ph.d.-graden. Dersom det gjenstår mindre enn ett års fulltidsarbeid med forskningsprosjektet ved søknadstidspunktet, skal søkeren avvises.</article></article> <article class="defaultP" margin-top="true">§ 2-2 annet ledd, bokstav h skal lyde:<ul class="defaultList"><li data-li-identifier="h." data-name="h."><article class="listArticle" id="kapittel-1-foreslåttparagraf-1-nummer-2-punkt-1"><article class="legalP" id="kapittel-1-foreslåttparagraf-1-nummer-2-punkt-1-ledd-1">forslag til minst én medveileder i tillegg til hovedveileder, samt beskrivelse av et aktivt forskningsmiljø og vurdering fra foreslått hovedveileder om prosjektets gjennomførbarhet</article></article></li></ul></article> <article class="defaultP" margin-top="true">§ 2-4 skal lyde:</article><article class="futureLegalArticle" data-name="§2-4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2-4</span>. <span class="legalArticleTitle">Vedtak om opptak</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Vedtak om opptak fattes av programutvalget basert på en samlet vurdering av søknaden.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Vedtaket skal som hovedregel omfatte oppnevnelse av to veiledere, og den fastsatte avtaleperioden. Oppstartdato settes lik startdato for finansiering eller tiltredelse for ansatte ph.d.-kandidater.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Programutvalget godkjenner opplæringsdelen. Dersom det i løpet av studietiden er behov for å gjøre vesentlige endringer i opplæringsdelen, skal omarbeidet opplæringsdel sendes programutvalget for godkjenning.</article><article class="numberedLegalP" data-numerator="4" id="kapittel-1-foreslåttparagraf-2-nummer-4">(4) Søknad om opptak skal avslås dersom ett eller flere av vilkårene er oppfylt:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-nummer-4-punkt-1"><article class="legalP" id="kapittel-1-foreslåttparagraf-2-nummer-4-punkt-1-ledd-1">avtaler med ekstern tredjepart er til hinder for offentliggjøring og offentlig forsvar av avhandlingen</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-nummer-4-punkt-2"><article class="legalP" id="kapittel-1-foreslåttparagraf-2-nummer-4-punkt-2-ledd-1">de immaterialrettslige avtaler som er inngått er til hinder for det som anses som normal gjennomføring</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-nummer-4-punkt-3"><article class="legalP" id="kapittel-1-foreslåttparagraf-2-nummer-4-punkt-3-ledd-1">finansiering ikke er sikret for hele perioden.</article></article></li></ul></article><article class="numberedLegalP" data-numerator="5" id="kapittel-1-foreslåttparagraf-2-nummer-5">(5) Det kan gis betinget opptak dersom enkelte vilkår for opptak på opptakstidspunktet ikke er oppfylt. Søker skal i slike tilfeller gis en tidsfrist som ikke er lenger enn tre måneder, for å oppfylle de manglende vilkår.</article><article class="numberedLegalP" data-numerator="6" id="kapittel-1-foreslåttparagraf-2-nummer-6">(6) Det kan fastsettes overordnede kriterier for rangering av kvalifiserte søkere når antallet overstiger opptakskapasiteten.</article></article> <article class="defaultP" margin-top="true">§ 2-7 skal lyde:</article><article class="futureLegalArticle" data-name="§2-7" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 2-7</span>. <span class="legalArticleTitle">Studietid og avtaleperiode</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Ph.d.-utdanningen er normert til tre års fulltidsstudier. Maksimal studietid er som hovedregel seks år fra oppstart til innlevering av ph.d.-avhandlingen. Lovhjemlede avbrudd og karrierefremmende arbeid inngår ikke i de seks årene.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Programutvalget kan forlenge avtaleperioden etter begrunnet søknad. Eventuell forlengelse av avtaleperioden må relateres til rettighet som arbeidstaker eller avklares spesielt sett i forhold til ph.d.-kandidatens finansieringsgrunnlag. Ved innvilget forlengelse kan programutvalget sette ytterligere betingelser.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Ved avtaleperiodens utløp opphører ph.d.-kandidatens studierett, rett til veiledning og tilgang til universitetets infrastruktur. Ph.d.-kandidaten har likevel rett til å søke om å få levere inn avhandlingen til bedømmelse for ph.d.-graden</article></article> <article class="defaultP" margin-top="true">§ 2-9 skal lyde:</article><article class="futureLegalArticle" data-name="§2-9" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 2-9</span>. <span class="legalArticleTitle">Tvungen avslutning ved forsinkelse eller manglende fremdrift</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Når ett eller flere av de følgende vilkårene er oppfylt, kan programutvalget anbefale tvungen avslutning av utdanningen:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-4-nummer-1-punkt-1"><article class="legalP" id="kapittel-1-foreslåttparagraf-4-nummer-1-punkt-1-ledd-1">Vesentlig forsinkelse i gjennomføringen av opplæringsdelen.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-4-nummer-1-punkt-2"><article class="legalP" id="kapittel-1-foreslåttparagraf-4-nummer-1-punkt-2-ledd-1">Gjentatte eller vesentlige brudd fra ph.d.-kandidatens side på informasjons-, oppfølgings- eller rapporteringsplikt, herunder unnlatt innsendelse av framdriftsrapport, jf. § 3-7.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-4-nummer-1-punkt-3"><article class="legalP" id="kapittel-1-foreslåttparagraf-4-nummer-1-punkt-3-ledd-1">Forsinkelse i fremdriften av prosjektet som er av en slik art at det skaper begrunnet tvil om ph.d.-kandidaten vil kunne fullføre til avtalt tid.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-4-nummer-1-punkt-4"><article class="legalP" id="kapittel-1-foreslåttparagraf-4-nummer-1-punkt-4-ledd-1">Tvungen avslutning etter reglene her kan bare vedtas dersom fremdriftssvikten eller forsinkelsen skyldes forhold som ph.d.-kandidaten selv rår over.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Vedtak om tvungen avslutning etter denne bestemmelsen fattes av fakultetsstyret.</article><article class="numberedLegalP" data-numerator="3" id="kapittel-1-foreslåttparagraf-4-nummer-3">(3) Klager på vedtak etter denne bestemmelsen behandles av institusjonens nemnd for studentsaker, jf. universitets- og høyskoleloven § 14-1.</article></article> <article class="defaultP" margin-top="true">§ 2-10 skal lyde:</article><article class="futureLegalArticle" data-name="§2-10" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 2-10</span>. <span class="legalArticleTitle">Annullering ved fusk på eksamen eller prøver</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Ved fusk på eksamener eller prøver underveis i utdanningen, kan institusjonen vedta annullering, jf. universitets- og høyskoleloven § 12-4.</article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Vedtak om annullering fattes av styret selv eller av institusjonens nemnd for studentsaker.</article><article class="numberedLegalP" data-numerator="3" id="kapittel-1-foreslåttparagraf-5-nummer-3">(3) Klager på vedtak om annullering behandles av institusjonens nemnd for studentsaker, jf. universitets- og høyskoleloven § 14-1.</article></article> <article class="defaultP" margin-top="true">§ 2-11 skal lyde:</article><article class="futureLegalArticle" data-name="§2-11" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 2-11</span>. <span class="legalArticleTitle">Tvungen avslutning ved vitenskapelig uredelighet</span></span><article class="numberedLegalP" data-numerator="1" id="kapittel-1-foreslåttparagraf-6-nummer-1">(1) Dersom en ph.d.-kandidat gjør seg skyldig i vitenskapelig uredelighet, jf. universitets- og høyskoleloven § 13-2 første ledd og forskningsetikkloven § 8 andre ledd, kan institusjonen vedta tvungen avslutning.</article><article class="numberedLegalP" data-numerator="2" id="kapittel-1-foreslåttparagraf-6-nummer-2">(2) Vedtak om tvungen avslutning på grunn av vitenskapelig uredelighet fattes av det organet som styret bestemmer.</article><article class="numberedLegalP" data-numerator="3" id="kapittel-1-foreslåttparagraf-6-nummer-3">(3) Klage på vedtak etter denne bestemmelsen behandles av departementet eller særskilt klagenemnd oppnevnt av departementet.</article></article> <article class="defaultP" margin-top="true">§ 3-2 første ledd skal lyde:</article><article class="numberedLegalP" data-numerator="1" id="kapittel-1-nummer-1">(1) Ph.d.-kandidaten skal ha minst to veiledere, hvor én oppnevnes som hovedveileder. Hovedveileder skal som hovedregel være oppnevnt på opptakstidspunktet, og skal normalt være ansatt ved institusjonen. Dersom hovedveileder ikke er ansatt ved institusjonen bør en av medveilederne være ansatt ved institusjonen.</article> <article class="defaultP" margin-top="true">§ 3-2 fjerde ledd skal lyde:</article><article class="numberedLegalP" data-numerator="4" id="kapittel-1-nummer-2">(4) Habilitetsreglene i forvaltningsloven kapittel 2 gjelder for veilederne.</article> <article class="defaultP" margin-top="true">§ 3-2 femte ledd skal lyde:</article><article class="numberedLegalP" data-numerator="5" id="kapittel-1-nummer-3">(5) Alle veiledere skal ha doktorgrad eller tilsvarende kompetanse innenfor fagfeltet og være aktive forskere. Minst én av de oppnevnte veilederne bør ha tidligere erfaring fra og/eller opplæring som veileder av ph.d.- kandidater.</article> <article class="defaultP" margin-top="true">§ 3-4 femte ledd skal lyde:</article><article class="numberedLegalP" data-numerator="5" id="kapittel-1-nummer-4">(5) Emner og kurs på ph.d.-nivå ved annen institusjon skal godskrives i samsvar med reglene i universitets- og høyskoleloven § 9-3.</article> <article class="defaultP" margin-top="true">§ 3-6 første ledd skal lyde:</article><article class="numberedLegalP" data-numerator="1" id="kapittel-1-nummer-5">(1) Ph.d.-kandidaten skal normalt tilbringe minimum ett år ved institusjonen.</article> <article class="defaultP" margin-top="true">§ 3-7 første ledd skal lyde:</article><article class="numberedLegalP" data-numerator="1" id="kapittel-1-nummer-6">(1) Ph.d.-kandidat og hovedveileder har et likeverdig ansvar for årlig rapportering om ph.d.-kandidatens arbeid og progresjon.</article> <article class="defaultP" margin-top="true">§ 3-7 tredje ledd skal lyde:</article><article class="numberedLegalP" data-numerator="3" id="kapittel-1-nummer-7">(3) Hovedveiledere som unnlater å følge opp rapporteringsplikten, kan bli fratatt veilederansvaret.</article> <article class="defaultP" margin-top="true">§ 3-8 første ledd skal lyde:</article><article class="numberedLegalP" data-numerator="1" id="kapittel-1-nummer-8">(1) En midtveisevaluering av ph.d.-arbeidet skal finne sted, normalt i tredje eller fjerde semester, avhengig av om det foreligger en avtale på 3 eller 4 år. Ph.d.-kandidaten skal presentere sitt arbeid og bli evaluert av en gruppe på minst to personer som er oppnevnt av programutvalget. Evalueringsgruppen skal vurdere ph.d.- arbeidets faglige status og fremdrift, og skal gi tilbakemelding til både ph.d.-kandidaten, veilederen og programutvalget.</article> <article class="defaultP" margin-top="true">§ 3-9 åttende ledd skal lyde:</article><article class="numberedLegalP" data-numerator="8" id="kapittel-1-nummer-9">(8) Ph.d.-avhandlingen leveres på det språket hvor forskningsfronten ligger. Det vil i hovedsak være engelsk eller norsk. Dersom det av faglige grunner er behov for å benytte annet språk, skal det være søkt om dette ved opptak.</article> <article class="defaultP" margin-top="true">§ 3-10 skal lyde:</article><article class="futureLegalArticle" data-name="§3-10" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 3-10</span>. <span class="legalArticleTitle">Arbeider som ikke godtas</span></span><article class="numberedLegalP" data-numerator="1" id="kapittel-1-foreslåttparagraf-7-nummer-1">(1) Arbeider eller deler av et arbeid som har vært godtatt som grunnlag for tidligere avlagte eksamener eller grader, kan ikke antas til bedømmelse med mindre arbeidet inngår som en mindre del av en avhandling som består av flere sammenhengende arbeider. Data, analyser eller metoder fra tidligere grader kan likevel benyttes som grunnlag for arbeid med ph.d.-prosjektet.</article><article class="numberedLegalP" data-numerator="2" id="kapittel-1-foreslåttparagraf-7-nummer-2">(2) Ved bruk av publiserte arbeider kan disse ikke godtas som del av avhandlingen hvis de ved opptakstidspunkt er eldre enn fem år fra publiseringsdato. Programutvalget kan dispensere fra dette kravet dersom ekstraordinære forhold tilsier det.</article></article> <article class="defaultP" margin-top="true">§ 4-2 annet ledd skal lyde:</article><article class="numberedLegalP" data-numerator="2" id="kapittel-1-nummer-10">(2) Det er hovedveileders ansvar å gjøre programutvalget oppmerksom på tidspunkt for innlevering, slik at nødvendige forberedelser kan starte.</article> <article class="defaultP" margin-top="true">§ 4-3 annet ledd skal lyde:</article><article class="numberedLegalP" data-numerator="2" id="kapittel-1-nummer-11">(2) Søknaden skal inneholde:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-11-punkt-1"><article class="legalP" id="kapittel-1-nummer-11-punkt-1-ledd-1">avhandlingen i godkjent format og i henhold til institusjonens bestemmelser i den form og det antall eksemplarer institusjonen har bestemt</article></article></li><li data-li-identifier="b." data-name="b."><article class="listArticle" id="kapittel-1-nummer-11-punkt-2"><article class="legalP" id="kapittel-1-nummer-11-punkt-2-ledd-1">dokumentasjon av nødvendige tillatelser</article></article></li><li data-li-identifier="c." data-name="c."><article class="listArticle" id="kapittel-1-nummer-11-punkt-3"><article class="legalP" id="kapittel-1-nummer-11-punkt-3-ledd-1">dokumentasjon på fullført og godkjent opplæringsdel</article></article></li><li data-li-identifier="d." data-name="d."><article class="listArticle" id="kapittel-1-nummer-11-punkt-4"><article class="legalP" id="kapittel-1-nummer-11-punkt-4-ledd-1">medforfattererklæringer der hvor dette er påkrevd</article></article></li><li data-li-identifier="e." data-name="e."><article class="listArticle" id="kapittel-1-nummer-11-punkt-5"><article class="legalP" id="kapittel-1-nummer-11-punkt-5-ledd-1">erklæring om hvorvidt ph.d.-arbeidet leveres inn til bedømmelse for første eller andre gang</article></article></li><li data-li-identifier="f." data-name="f."><article class="listArticle" id="kapittel-1-nummer-11-punkt-6"><article class="legalP" id="kapittel-1-nummer-11-punkt-6-ledd-1">erklæring om at ph.d.-arbeidet ikke er levert til bedømmelse ved annen institusjon</article></article></li><li data-li-identifier="g." data-name="g."><article class="listArticle" id="kapittel-1-nummer-11-punkt-7"><article class="legalP" id="kapittel-1-nummer-11-punkt-7-ledd-1">erklæring med beskrivelse av eget bidrag i avhandlingen</article></article></li><li data-li-identifier="h." data-name="h."><article class="listArticle" id="kapittel-1-nummer-11-punkt-8"><article class="legalP" id="kapittel-1-nummer-11-punkt-8-ledd-1">erklæring om plagiatkontroll</article></article></li><li data-li-identifier="i." data-name="i."><article class="listArticle" id="kapittel-1-nummer-11-punkt-9"><article class="legalP" id="kapittel-1-nummer-11-punkt-9-ledd-1">erklæring om publisering av avhandlingen i institusjonens elektroniske vitenarkiv.</article></article></li></ul></article> <article class="defaultP" margin-top="true">§ 4-5 skal lyde:</article><article class="futureLegalArticle" data-name="§4-5" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 4-5</span>. <span class="legalArticleTitle">Oppnevning av bedømmelseskomité</span></span><article class="numberedLegalP" data-numerator="1" id="kapittel-1-foreslåttparagraf-8-nummer-1">(1) Det skal oppnevnes en sakkyndig komité på minst tre medlemmer som skal bedømme avhandlingen og disputasen. Habilitetsreglene i forvaltningsloven kapittel 2 gjelder for komiteens medlemmer. Komiteens sammensetning skal som hovedregel være klarlagt ved innleveringstidspunkt.</article><article class="numberedLegalP" data-numerator="2" id="kapittel-1-foreslåttparagraf-8-nummer-2">(2) Bedømmelseskomiteen skal normalt settes sammen slik at:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-8-nummer-2-punkt-1"><article class="legalP" id="kapittel-1-foreslåttparagraf-8-nummer-2-punkt-1-ledd-1">ulike kjønn er representert</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-8-nummer-2-punkt-2"><article class="legalP" id="kapittel-1-foreslåttparagraf-8-nummer-2-punkt-2-ledd-1">minst to av medlemmene er uten tilknytning til institusjonen</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-8-nummer-2-punkt-3"><article class="legalP" id="kapittel-1-foreslåttparagraf-8-nummer-2-punkt-3-ledd-1">minst ett av medlemmene bør ha hovedstilling ved en utenlandsk institusjon</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-8-nummer-2-punkt-4"><article class="legalP" id="kapittel-1-foreslåttparagraf-8-nummer-2-punkt-4-ledd-1">minst ett av medlemmene er fast ansatt ved institusjonen</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-8-nummer-2-punkt-5"><article class="legalP" id="kapittel-1-foreslåttparagraf-8-nummer-2-punkt-5-ledd-1">alle medlemmene har doktorgrad eller tilsvarende kompetanse</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-8-nummer-2-punkt-6"><article class="legalP" id="kapittel-1-foreslåttparagraf-8-nummer-2-punkt-6-ledd-1">flertallet i bedømmelseskomiteen er eksterne medlemmer.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-8-nummer-3">(3) Dersom kriteriene nevnt i andre ledd fravikes, skal dette begrunnes særskilt.</article><article class="numberedLegalP" data-numerator="4" id="kapittel-1-foreslåttparagraf-8-nummer-4">(4) Komiteens sammensetning skal begrunnes og vise hvordan den samlet dekker avhandlingens fagområde. Den av komiteens medlemmer som er fast ansatt ved institusjonen, er komiteens administrator.</article><article class="numberedLegalP" data-numerator="5" id="kapittel-1-foreslåttparagraf-8-nummer-5">(5) Oppnevnte veiledere, medforskere og andre som har bidratt til avhandlingen, kan ikke være medlem av bedømmelseskomiteen eller administrere den.</article><article class="numberedLegalP" data-numerator="6" id="kapittel-1-foreslåttparagraf-8-nummer-6">(6) Ph.d.-kandidaten skal underrettes om forslaget til sammensetning av komité og har anledning til å gi skriftlige merknader til sammensetningen, senest innen én uke etter at forslaget er gjort kjent for kandidaten.</article></article> <article class="defaultP" margin-top="true">§ 4-7 skal lyde:</article><article class="futureLegalArticle" data-name="§4-7" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 4-7</span>. <span class="legalArticleTitle">Omarbeiding av innlevert avhandling</span></span><article class="numberedLegalP" data-numerator="1" id="kapittel-1-foreslåttparagraf-9-nummer-1">(1) Bedømmelseskomiteen kan på grunnlag av den innleverte ph.d.-avhandlingen og eventuelt tilleggsmateriale, anbefale at programutvalget gir tillatelse til mindre omarbeiding før endelig innstilling foreligger. Komiteen skal gi en skriftlig oversikt over hva kandidaten må omarbeide.</article><article class="numberedLegalP" data-numerator="2" id="kapittel-1-foreslåttparagraf-9-nummer-2">(2) Tillater programutvalget en mindre omarbeiding av ph.d.-avhandlingen, skal det gis en frist for slik omarbeiding som normalt ikke skal være lengre enn tre måneder. Vedtak om fristfastsettelse kan ikke påklages. Frist for endelig innstilling fra bedømmelseskomiteen løper fra den dato omarbeidet ph.d.-avhandling leveres på nytt.</article></article> <article class="defaultP" margin-top="true">§ 4-8 skal lyde:</article><article class="futureLegalArticle" data-name="§4-8" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 4-8</span>. <span class="legalArticleTitle">Bedømmelseskomiteens innstilling</span></span><article class="numberedLegalP" data-numerator="1" id="kapittel-1-foreslåttparagraf-10-nummer-1">(1) Bedømmelseskomiteen avgir innstilling om hvorvidt ph.d.-avhandlingen skal godkjennes for disputas. Innstilling og eventuelle dissenser skal begrunnes.</article><article class="numberedLegalP" data-numerator="2" id="kapittel-1-foreslåttparagraf-10-nummer-2">(2) Programutvalget kan fastsette frist for bedømmelseskomiteens innstilling. Bedømmelseskomiteens innstilling skal som hovedregel foreligge senest innen tre måneder etter at komiteen har mottatt avhandlingen. Programutvalget kan i særlige tilfeller utsette fristen.</article><article class="numberedLegalP" data-numerator="3" id="kapittel-1-foreslåttparagraf-10-nummer-3">(3) Bedømmelseskomiteens innstilling oversendes programutvalget som forelegger denne for ph.d.-kandidaten. Ph.d.-kandidaten gis en frist på ti arbeidsdager til å fremme skriftlige merknader til innstillingen. Hvis ph.d.-kandidaten ikke ønsker å inngi merknader, skal programutvalget snarest underrettes skriftlig om dette.</article><article class="numberedLegalP" data-numerator="4" id="kapittel-1-foreslåttparagraf-10-nummer-4">(4) Dersom komiteen finner at omfattende endringer vedrørende teori, hypotese, materiale eller metode er nødvendige for at arbeidet skal finnes verdig for forsvar (disputas), skal ph.d.-avhandlingen underkjennes.</article></article> <article class="defaultP" margin-top="true">§ 4-9 annet ledd skal lyde:</article><article class="numberedLegalP" data-numerator="2" id="kapittel-1-nummer-12">(2) Ph.d.-kandidaten kan etter innlevering søke om tillatelse til å rette formelle feil i avhandlingen. Søknaden skal vedlegges en fullstendig oversikt over de feil (errata) som ønskes rettet. Søknad om retting av formelle feil må leveres inn senest innen fristen til å fremme skriftlige merknader til innstillingen fra bedømmelseskomiteen, jf. § 4-8 (3). Slik søknad kan bare leveres én gang.</article> <article class="defaultP" margin-top="true">§ 4-11 skal lyde:</article><article class="futureLegalArticle" data-name="§4-11" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 4-11</span>. <span class="legalArticleTitle">Søknad om ny bedømmelse av underkjent avhandling</span></span><article class="legalP" id="kapittel-1-foreslåttparagraf-11-ledd-1">En ph.d.-avhandling som ikke er funnet verdig til forsvar (underkjent), kan bedømmes i omarbeidet utgave først seks måneder etter at institusjonen har fattet sitt vedtak. Programutvalget oppnevner i dette tilfellet en ny bedømmelseskomite i tråd med de kravene som følger av § 4-5. Minst ett av medlemmene fra den opprinnelige komiteen bør gjenoppnevnes. Ny bedømmelse kan bare finne sted én gang. Kandidaten skal ved ny innlevering opplyse om at arbeidet tidligere har vært bedømt ved Universitetet i Sørøst-Norge eller annen institusjon og ikke funnet verdig til å forsvares.</article></article> <article class="defaultP" margin-top="true">§ 4-14 skal lyde:</article><article class="futureLegalArticle" data-name="§4-14" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 4-14</span>. <span class="legalArticleTitle">Prøveforelesning</span></span><article class="numberedLegalP" data-numerator="1" id="kapittel-1-foreslåttparagraf-12-nummer-1">(1) Prøveforelesningen er en selvstendig del av doktorgradsprøven og skal være over oppgitt emne.</article><article class="numberedLegalP" data-numerator="2" id="kapittel-1-foreslåttparagraf-12-nummer-2">(2) Tittel for prøveforelesning settes av bedømmelseskomiteen og kunngjøres for ph.d.-kandidaten ti arbeidsdager før forelesningen. Tema for prøveforelesningen skal ikke stå i direkte forbindelse med temaet for avhandlingen.</article><article class="numberedLegalP" data-numerator="3" id="kapittel-1-foreslåttparagraf-12-nummer-3">(3) Prøveforelesningen skal holdes på avhandlingsspråket, med mindre programutvalget godkjenner et annet språk.</article><article class="numberedLegalP" data-numerator="4" id="kapittel-1-foreslåttparagraf-12-nummer-4">(4) Prøveforelesningen skal normalt vare i 45 minutter.</article><article class="numberedLegalP" data-numerator="5" id="kapittel-1-foreslåttparagraf-12-nummer-5">(5) Bedømmelseskomiteen som har godkjent avhandlingen skal bedømme prøveforelesningen. Dersom prøveforelesning og disputas bedømmes separat, kan programutvalget i samråd med bedømmelseskomiteen oppnevne en komite for å bedømme prøveforelesningen. Minst ett av bedømmelseskomiteens medlemmer skal da oppnevnes i forelesningskomiteen.</article><article class="numberedLegalP" data-numerator="6" id="kapittel-1-foreslåttparagraf-12-nummer-6">(6) Prøveforelesningen skal være godkjent før disputas kan avholdes. Ny prøveforelesning må holdes over nytt emne og skal gjennomføres innen seks måneder etter første forsøk.</article></article> <article class="defaultP" margin-top="true">§ 4-15 skal lyde:</article><article class="futureLegalArticle" data-name="§4-15" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 4-15</span>. <span class="legalArticleTitle">Disputas (offentlig forsvar av avhandlingen)</span></span><article class="numberedLegalP" data-numerator="1" id="kapittel-1-foreslåttparagraf-13-nummer-1">(1) Offentlig forsvar av avhandlingen skal normalt finne sted innen to måneder etter at avhandlingen er funnet verdig til å forsvares. Tid og sted for det offentlige forsvaret skal kunngjøres minst ti arbeidsdager før det avholdes.</article><article class="numberedLegalP" data-numerator="2" id="kapittel-1-foreslåttparagraf-13-nummer-2">(2) Det offentlige forsvaret skjer på norsk eller engelsk, med mindre programutvalget godkjenner et annet språk.</article><article class="numberedLegalP" data-numerator="3" id="kapittel-1-foreslåttparagraf-13-nummer-3">(3) Det skal som hovedregel være to opponenter som utpekes av programutvalget. De to opponentene skal være eksterne medlemmer av bedømmelseskomiteen. Den komiteen som opprinnelig har bedømt avhandlingen, bedømmer også det offentlige forsvaret.</article><article class="numberedLegalP" data-numerator="4" id="kapittel-1-foreslåttparagraf-13-nummer-4">(4) Disputasen ledes av dekanen ved vertsfakultetet eller den dekanen bemyndiger. Ph.d.-kandidaten skal deretter normalt gis 20–30 minutter til å presentere ph.d.-avhandlingen.</article><article class="numberedLegalP" data-numerator="5" id="kapittel-1-foreslåttparagraf-13-nummer-5">(5) Opponentene bestemmer selv fordeling av oppgaver seg imellom. Etter at begge opponenter har avsluttet sin opposisjon, gis de øvrige tilstedeværende anledning til å kommentere ex auditorio. En av opponentene avslutter opposisjonen, og disputasleder avslutter disputasen.</article><article class="numberedLegalP" data-numerator="6" id="kapittel-1-foreslåttparagraf-13-nummer-6">(6) Etter prøveforelesningen og disputasen sender bedømmelseskomiteen sin innstilling til programutvalget der de angir om disputasen er godkjent eller ikke godkjent. Innstillingen skal inneholde:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-13-nummer-6-punkt-1"><article class="legalP" id="kapittel-1-foreslåttparagraf-13-nummer-6-punkt-1-ledd-1">komiteens vurdering av ph.d.-avhandlingen</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-13-nummer-6-punkt-2"><article class="legalP" id="kapittel-1-foreslåttparagraf-13-nummer-6-punkt-2-ledd-1">komiteens vurdering av prøveforelesningen</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-13-nummer-6-punkt-3"><article class="legalP" id="kapittel-1-foreslåttparagraf-13-nummer-6-punkt-3-ledd-1">komiteens vurdering av det offentlige forsvaret av ph.d.-avhandlingen</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-13-nummer-6-punkt-4"><article class="legalP" id="kapittel-1-foreslåttparagraf-13-nummer-6-punkt-4-ledd-1">komiteens vurdering av ph.d.-avhandlingens nivå i internasjonal sammenheng.</article></article></li></ul></article><article class="numberedLegalP" data-numerator="7" id="kapittel-1-foreslåttparagraf-13-nummer-7">(7) Programutvalget fatter vedtak om godkjenning av doktorgradsprøven i tråd med § 4-1 bokstav c, på grunnlag av bedømmelseskomiteens innstilling.</article><article class="numberedLegalP" data-numerator="8" id="kapittel-1-foreslåttparagraf-13-nummer-8">(8) Dersom bedømmelseskomiteen ikke godkjenner disputasen, kan ph.d.-kandidaten forsvare avhandlingen på nytt én gang. Ny disputas kan tidligst avholdes etter seks måneder og bedømmes så vidt mulig av den samme komité som den opprinnelige.</article></article> <article class="defaultP" margin-top="true">§ 4-16 skal lyde:</article><article class="futureLegalArticle" data-name="§4-16" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 4-16</span>. <span class="legalArticleTitle">Tildeling av grad og vitnemål</span></span><article class="numberedLegalP" data-numerator="1" id="kapittel-1-foreslåttparagraf-14-nummer-1">(1) Rektor tildeler graden philosophiae doctor på grunnlag av programutvalgets vedtak om godkjenning av doktorgradsprøven.</article><article class="numberedLegalP" data-numerator="2" id="kapittel-1-foreslåttparagraf-14-nummer-2">(2) Vitnemål utstedes av institusjonen. Vitnemålet skal inneholde opplysninger om tittelen på graden, tema for prøveforelesningen, godkjente emner i opplæringsdelen, veiledere og bedømmelseskomiteens medlemmer. Institusjonen skal utstede Diploma Supplement som vedlegg til vitnemålet.</article></article> <article class="defaultP" margin-top="true">§ 4-17 utgår.</article> <article class="defaultP" margin-top="true">§ 5-1 første ledd skal lyde:</article><article class="numberedLegalP" data-numerator="1" id="kapittel-1-nummer-13">(1) Institusjonen kan inngå samarbeid med en eller flere norske eller utenlandske institusjoner om samarbeid i form av avtale om fellesgrader eller cotutelle-avtaler. Dersom slik avtale medfører at én eller flere bestemmelser i denne forskrift må fravikes, skal avtale fremlegges rektor for endelig godkjenning. Fellesgrader skal normalt bare inngås dersom det fra før er et etablert, stabilt faglig samarbeid mellom institusjonen og minst én av de andre konsortiedeltakere.</article> <article class="defaultP" margin-top="true">Overskrift til kapittel 6 skal lyde:</article><span class="futuretitle" id="kapittel-1-foreslåttittel-1">Kapittel 6. Klage</span> <article class="defaultP" margin-top="true">§ 6-1 skal lyde:</article><article class="futureLegalArticle" data-name="§6-1" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 6-1</span>. <span class="legalArticleTitle">Klage over avslag på søknad om opptak, vedtak om tvungen avslutning av doktorgradsutdanningen, klage over avslag på søknad om godkjenning av elementer i opplæringsdelen</span></span><article class="numberedLegalP" data-numerator="1" id="kapittel-1-foreslåttparagraf-15-nummer-1">(1) Avslag på søknad om opptak, vedtak om tvungen avslutning av doktorgradsutdanningen og klage på søknad om godkjenning av elementer i opplæringsdelen, kan påklages etter reglene i lov om universiteter og høyskoler.</article><article class="numberedLegalP" data-numerator="2" id="kapittel-1-foreslåttparagraf-15-nummer-2">(2) Begrunnet klage på vedtak fremsettes skriftlig til programutvalget. Programutvalgets innstilling skal følge klagen som saksfremlegg for klagenemnda.</article></article> <article class="defaultP" margin-top="true">§ 6-2 skal lyde:</article><article class="futureLegalArticle" data-name="§6-2" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 6-2</span>. <span class="legalArticleTitle">Klage over eksamen i opplæringsdelen</span></span><article class="numberedLegalP" data-numerator="1" id="kapittel-1-foreslåttparagraf-16-nummer-1">(1) Eksamener som er avlagt i opplæringsdelen, kan påklages etter lov om universiteter og høyskoler § 11-9 og 11-10.</article><article class="numberedLegalP" data-numerator="2" id="kapittel-1-foreslåttparagraf-16-nummer-2">(2) Behandling av mistanke om fusk eller forsøk på fusk følger bestemmelsene i lov om universiteter og høyskoler.</article></article> <article class="defaultP" margin-top="true">§ 6-3 skal lyde:</article><article class="futureLegalArticle" data-name="§6-3" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 6-3</span>. <span class="legalArticleTitle">Klage over avvisning av søknad om bedømmelse, ikke godkjent ph.d.-avhandling, prøveforelesning eller disputas</span></span><article class="numberedLegalP" data-numerator="1" id="kapittel-1-foreslåttparagraf-17-nummer-1">(1) Avvisning av søknad om å få ph.d.-avhandlingen bedømt og vedtak om ikke godkjent avhandling, prøveforelesning eller disputas kan påklages etter reglene i forvaltningsloven § 28 flg. og universitets- og høyskoleloven § 13-1.</article><article class="numberedLegalP" data-numerator="2" id="kapittel-1-foreslåttparagraf-17-nummer-2">(2) Klage på vedtak fremsettes skriftlig til institusjonen. Klagenemnda skal prøve alle sider ved saken. Dersom klagenemnda finner det nødvendig for sakens opplysning, skal det oppnevnes enkeltpersoner eller et utvalg til å foreta en vurdering av den foretatte bedømmelsen og de kriteriene denne bygger på, eller til å foreta en ny eller supplerende sakkyndig vurdering.</article></article> <article class="defaultP" margin-top="true">Nåværende §§ 6-4 og 6-5 omnummereres til § 7-1 og § 7-2 i nytt kapittel 7 med overskriften:</article><span class="futuretitle" id="kapittel-1-foreslåttittel-2">Kapittel 7. Overgangsbestemmelser og ikrafttredelse</span> <article class="defaultP" margin-top="true">§ 7-1 Overgangsbestemmelser skal lyde:</article><article class="futureLegalArticle" data-name="§7-1" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 7-1</span>. <span class="legalArticleTitle">Overgangsbestemmelser</span></span><article class="legalP" id="kapittel-1-foreslåttparagraf-18-ledd-1">Den som er innvilget opptak etter:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-18-ledd-1-punkt-1"><article class="legalP" id="kapittel-1-foreslåttparagraf-18-ledd-1-punkt-1-ledd-1">opphevet forskrift 9. mai 2014 nr. 868 for graden philosophiae doktor (ph.d.) ved Høgskolen i Buskerud og Vestfold,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-18-ledd-1-punkt-2"><article class="legalP" id="kapittel-1-foreslåttparagraf-18-ledd-1-punkt-2-ledd-1">opphevet forskrift 11. juni 2015 nr. 1075 om graden philosophiae doctor (ph.d.) ved Høgskolen i Telemark,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-18-ledd-1-punkt-3"><article class="legalP" id="kapittel-1-foreslåttparagraf-18-ledd-1-punkt-3-ledd-1">opphevet forskrift 18. desember 2015 nr. 1893 om graden philosophiae doktor (ph.d.) ved Høgskolen i Sørøst-Norge eller</article></article></li></ul><p class="leddfortsettelse">beholder de rettighetene som følger av disse, i tilfeller hvor disse forskriftene er til gunst for kandidaten.</p></article></article></section><section class="section" data-name="kapII" id="kapittel-2" data-lovdata-URL="LTI/forskrift/2025-06-12-1439/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. august 2025.</article></section></main></body></html>