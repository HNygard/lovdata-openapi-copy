<!DOCTYPE html><html lang="nb"><head><title>Forskrift om endring i forskrift om rett til trygderefusjon for leger, spesialister i klinisk psykologi og fysioterapeuter (forskrift om rett til trygderefusjon for leger mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-05-23-847</dd><dt class="dokid">DokumentID</dt><dd class="dokid">LTI/forskrift/2025-05-23-847</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Kommunetjenesteavdelingen</li></ul></dd><dt class="dateInForce">I kraft fra</dt><dd class="dateInForce">2026-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-06-18-590</li></ul></dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§5-4</li><li>lov/1997-02-28-19/§5-7</li><li>lov/1997-02-28-19/§5-8</li><li>lov/1997-02-28-19/§22-2a</li></ul></dd><dt class="dateOfPublication">Kunngjort</dt><dd class="dateOfPublication">2025-05-26 14:10</dd><dt class="journalNumber">Journalnummer</dt><dd class="journalNumber">2025-0491</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om endring i forskrift om rett til trygderefusjon for leger, spesialister i klinisk psykologi og fysioterapeuter (forskrift om rett til trygderefusjon for leger mv.)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 23. mai 2025 med hjemmel i lov 28. februar 1997 nr. 19 om folketrygd (folketrygdloven) § 5-4 fjerde ledd, § 5-7 femte ledd, § 5-8 femte ledd og § 22-2a.</dd><dt class="refid">RefID</dt><dd class="refid">forskrift/2025-05-23-847</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om rett til trygderefusjon for leger, spesialister i klinisk psykologi og fysioterapeuter (forskrift om rett til trygderefusjon for leger mv.)<ul class="tocSubUl"><li>I<ul class="tocSubUl"><li>§ 1. Stønad for undersøkelse og behandling hos lege i den kommunale helse- og omsorgstjenesten</li><li>§ 1a. Stønad for undersøkelse og behandling hos lege som arbeider utenfor kommunal helse- og omsorgstjeneste</li><li>§ 1b. Stønad for undersøkelse og behandling hos spesialist i klinisk psykologi</li><li>§ 1c. Stønad for undersøkelse og behandling hos fysioterapeut i følgende tilfeller</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-05-23-847" id="dokument"><h1>Forskrift om endring i forskrift om rett til trygderefusjon for leger, spesialister i klinisk psykologi og fysioterapeuter (forskrift om rett til trygderefusjon for leger mv.)</h1><section class="section" data-name="kapI" id="kapittel-1" data-lovdata-URL="LTI/forskrift/2025-05-23-847/KAPITTEL_1"><h2 data-text-align="center">I</h2><article class="defaultP">I forskrift 18. juni 1998 nr. 590 om rett til trygderefusjon for leger, spesialister i klinisk psykologi og fysioterapeuter gjøres følgende endringer:</article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Stønad for undersøkelse og behandling hos lege i den kommunale helse- og omsorgstjenesten</span></span><article class="legalP" id="kapittel-1-foreslåttparagraf-1-ledd-1">Folketrygden yter stønad for undersøkelse og behandling hos lege i kommunale helse- og omsorgstjenester som oppfyller kompetansekravene i forskrift 17. februar 2017 nr. 192 om kompetansekrav for leger, i følgende tilfeller:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">Legen deltar i fastlegeordningen</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">Legen har avtale med kommunen</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">Legen har introduksjonsavtale</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">Legen er fastlønnet kommunelege som foretar nødvendig sykebesøk utenom ordinær arbeidstid</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1">Legen deltar i kommunalt organisert legevakt</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-1-ledd-1-punkt-6"><article class="legalP" id="kapittel-1-foreslåttparagraf-1-ledd-1-punkt-6-ledd-1">Legen yter øyeblikkelig hjelp, jf. helsepersonelloven § 7</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-1-ledd-1-punkt-7"><article class="legalP" id="kapittel-1-foreslåttparagraf-1-ledd-1-punkt-7-ledd-1">Legen er under spesialisering i spesialistutdanningens første del og har oppnådd læringsmålene i spesialisthelsetjenesten og deltar i kommunal legevakt eller jobber hos fastlege, jf. forskrift 26. juni 2023 nr. 1125 om stønad til dekning av utgifter til undersøkelse og behandling hos lege § 2 nr. 3. Det samme gjelder lege i spesialistutdanningens første del i stilling opprettet etter § 11 tredje ledd, i forskrift 8. desember 2016 nr. 1482 om spesialistutdanning og spesialistgodkjenning for leger og tannleger (spesialistforskriften).</article></article></li></ul></article><article class="legalP" id="kapittel-1-foreslåttparagraf-1-ledd-2">Lege som er omfattet av bestemmelsens a–f plikter å ha direkte oppgjør og fremsette oppgjørskravet digitalt.</article></article> <article class="defaultP" margin-top="true">Ny § 1a skal lyde:</article><article class="futureLegalArticle" data-name="§1a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 1a</span>. <span class="legalArticleTitle">Stønad for undersøkelse og behandling hos lege som arbeider utenfor kommunal helse- og omsorgstjeneste</span></span><article class="legalP" id="kapittel-1-foreslåttparagraf-2-ledd-1">Folketrygden yter stønad for undersøkelse og behandling hos lege utenfor den kommunale helse- og omsorgstjenesten i følgende tilfeller:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">Legen har individuell driftsavtale med regionalt helseforetak</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">Legen yter øyeblikkelig hjelp, jf. helsepersonelloven § 7</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">Legen er under spesialisering i spesialistutdanningens andre eller tredje del og utfører pasientbehandling hos lege som har individuell driftsavtale med regionalt helseforetak. Stønaden utbetales til legen som har individuell driftsavtale med regionalt helseforetak.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1">Ved pasientbehandling hos utdanningskandidater og lærere ved visse undervisningsinstitusjoner etter departementets bestemmelse.</article></article></li></ul></article><article class="legalP" id="kapittel-1-foreslåttparagraf-2-ledd-2">Lege som er omfattet av bestemmelsens første ledd plikter å ha direkte oppgjør og fremsette oppgjørskravet digitalt.</article></article> <article class="defaultP" margin-top="true">Ny § 1b skal lyde:</article><article class="futureLegalArticle" data-name="§1b" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 1b</span>. <span class="legalArticleTitle">Stønad for undersøkelse og behandling hos spesialist i klinisk psykologi</span></span><article class="legalP" id="kapittel-1-foreslåttparagraf-3-ledd-1">Folketrygden yter stønad for undersøkelse og behandling hos spesialist i klinisk psykologi i følgende tilfeller:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">Vedkommende yrkesutøver har individuell driftsavtale med regionalt helseforetak, eller</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">Ved pasientbehandling hos utdanningskandidater og lærere ved visse undervisningsinstitusjoner etter departementets bestemmelse.</article></article></li></ul></article><article class="legalP" id="kapittel-1-foreslåttparagraf-3-ledd-2">Spesialist i klinisk psykologi som er omfattet av bestemmelsen plikter å ha direkte oppgjør og fremsette oppgjørskravet digitalt.</article></article> <article class="defaultP" margin-top="true">Ny § 1c skal lyde:</article><article class="futureLegalArticle" data-name="§1c" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 1c</span>. <span class="legalArticleTitle">Stønad for undersøkelse og behandling hos fysioterapeut i følgende tilfeller</span></span><article class="legalP" id="kapittel-1-foreslåttparagraf-4-ledd-1">Folketrygden yter stønad for undersøkelse og behandling hos fysioterapeut i følgende tilfeller:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">Vedkommende yrkesutøver har avtale om driftstilskudd med kommune</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">Ved pasientbehandling hos utdanningskandidater og lærere ved visse undervisningsinstitusjoner etter departementets bestemmelse.</article></article></li></ul></article><article class="legalP" id="kapittel-1-foreslåttparagraf-4-ledd-2">Fysioterapeut som er omfattet av bestemmelsen plikter å ha direkte oppgjør og fremsette oppgjørskrav digitalt.</article></article> <article class="defaultP" margin-top="true">§ 4 første ledd skal lyde:</article><article class="legalP" id="kapittel-1-ledd-1">Yrkesutøver med fastlegeavtale eller individuell driftsavtale med regionalt helseforetak, som nevnt i §§ 1 første ledd bokstav a, 1a og 1b, opprettholder rett til trygderefusjon ved opphør av fastlegeavtale/driftsavtale såfremt de vil falle inn under bestemmelsen i § 2.</article> <article class="defaultP" margin-top="true">§ 6 første ledd første punktum skal lyde:</article><article class="legalP" id="kapittel-1-ledd-2">Rett til trygderefusjon gis til den som tjenestegjør/vikarierer for lege, spesialist i klinisk psykologi eller fysioterapeut som nevnt i §§ 1 første ledd bokstav a, 1a og 1b, og for lege og spesialist i klinisk psykologi som nevnt i § 2.</article></section><section class="section" data-name="kapII" id="kapittel-2" data-lovdata-URL="LTI/forskrift/2025-05-23-847/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2026.</article></section></main></body></html>