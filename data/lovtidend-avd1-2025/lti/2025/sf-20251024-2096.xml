<!DOCTYPE html><html lang="nb"><head><title>Forskrift om registrering av opplysninger om konsern i Enhetsregisteret</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-10-24-2096</dd><dt class="dokid">DokumentID</dt><dd class="dokid">LTI/forskrift/2025-10-24-2096</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Næringspolitisk avdeling</li></ul></dd><dt class="dateInForce">I kraft fra</dt><dd class="dateInForce">2026-01-01, 2027-01-01</dd><dt class="basedOn">Hjemmel</dt><dd class="basedOn"><ul><li>lov/2025-06-20-105/§4-9</li></ul></dd><dt class="dateOfPublication">Kunngjort</dt><dd class="dateOfPublication">2025-10-27 14:35</dd><dt class="journalNumber">Journalnummer</dt><dd class="journalNumber">2025-1340</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om registrering av opplysninger om konsern i Enhetsregisteret</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 24. oktober 2025 med hjemmel i lov 20. juni 2025 nr. 105 om Enhetsregisteret (enhetsregisterloven) § 4-9.</dd><dt class="refid">RefID</dt><dd class="refid">forskrift/2025-10-24-2096</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om registrering av opplysninger om konsern i Enhetsregisteret<ul class="tocSubUl"><li>§ 1. Enheter i konsern</li><li>§ 2. Plikt til å melde opplysninger om konsern</li><li>§ 3. Rett til å melde opplysninger om konsern</li><li>§ 4. Plikt til å melde opplysninger om utenlandske morforetak og utenlandske datterforetak</li><li>§ 5. Plikt til å melde opplysninger om utenlandske indirekte morforetak og utenlandske indirekte datterforetak</li><li>§ 6. Underretning om registrering av opplysninger om konsernforhold</li><li>§ 7. Innhenting av opplysninger om konsernforhold fra andre</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2025-10-24-2096" id="dokument"><h1>Forskrift om registrering av opplysninger om konsern i Enhetsregisteret</h1><article class="legalArticle" data-lovdata-URL="LTI/forskrift/2025-10-24-2096/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Enheter i konsern</span></h2><article class="legalP" id="paragraf-1-ledd-1">En enhet regnes for å inngå i konsern etter denne forskriften dersom<ul class="defaultList"><li data-li-identifier="a." data-name="a."><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">enheten inngår i konsern etter regnskapsloven § 1-3, eller</article></article></li><li data-li-identifier="b." data-name="b."><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">enhetens årsregnskap etter lov eller i medhold av lov skal inngå i et konsernregnskap. Dette gjelder selv om offentlig myndighet har gitt enheten unntak fra plikt som nevnt i første punktum.</article></article></li></ul></article></article><article class="legalArticle" data-lovdata-URL="LTI/forskrift/2025-10-24-2096/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Plikt til å melde opplysninger om konsern</span></h2><article class="numberedLegalP" data-numerator="1" id="paragraf-2-nummer-1">(1) Et morforetak i konsern etter § 1, skal melde opplysninger om egne datterforetak for registrering i Enhetsregisteret. Det skal meldes følgende opplysninger:<ul class="defaultList"><li data-li-identifier="a." data-name="a."><article class="listArticle" id="paragraf-2-nummer-1-punkt-1"><article class="legalP" id="paragraf-2-nummer-1-punkt-1-ledd-1">enhetens eget organisasjonsnummer og foretaksnavn eller navn</article></article></li><li data-li-identifier="c." data-name="c."><article class="listArticle" id="paragraf-2-nummer-1-punkt-2"><article class="legalP" id="paragraf-2-nummer-1-punkt-2-ledd-1">organisasjonsnummer og foretaksnavn eller navn til egne datterforetak</article></article></li><li data-li-identifier="d." data-name="d."><article class="listArticle" id="paragraf-2-nummer-1-punkt-3"><article class="legalP" id="paragraf-2-nummer-1-punkt-3-ledd-1">angivelse av grunnlaget for meldeplikten (størrelse på eierandel, avtale, stemmerettigheter mv.).</article></article></li></ul></article><article class="numberedLegalP" data-numerator="2" id="paragraf-2-nummer-2">(2) Opplysninger som nevnt i første ledd skal meldes til Enhetsregisteret uten ugrunnet opphold etter at konsernforholdet oppstår. Hvis det skjer endringer i forhold som er registrert i Enhetsregisteret, skal morforetaket uten ugrunnet opphold melde dette til Enhetsregisteret.</article><article class="numberedLegalP" data-numerator="3" id="paragraf-2-nummer-3">(3) Dersom det oppstår et konsern som nevnt i § 1, skal det øverste norske morforetaket uten ugrunnet opphold sende en felles melding til Enhetsregisteret som viser enhetene som inngår i konsernstrukturen.</article><article class="numberedLegalP" data-numerator="4" id="paragraf-2-nummer-4">(4) Meldeplikten etter første ledd gjelder ikke for opplysninger som allerede er registrert i Enhetsregisteret.</article></article><article class="legalArticle" data-lovdata-URL="LTI/forskrift/2025-10-24-2096/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Rett til å melde opplysninger om konsern</span></h2><article class="legalP" id="paragraf-3-ledd-1">Alle enheter som inngår i konsern, jf. § 1, har rett til å melde opplysninger som nevnt i § 2 første ledd om enhver enhet som inngår i samme konsern til Enhetsregisteret.</article></article><article class="legalArticle" data-lovdata-URL="LTI/forskrift/2025-10-24-2096/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Plikt til å melde opplysninger om utenlandske morforetak og utenlandske datterforetak</span></h2><article class="numberedLegalP" data-numerator="1" id="paragraf-4-nummer-1">(1) En enhet som er hjemmehørende i Norge skal melde opplysninger om eget utenlandsk morforetak og egne utenlandske datterforetak for registrering i Enhetsregisteret, dersom det utenlandske foretaket hadde inngått i konsernet etter § 1 hvis det var hjemmehørende i Norge. Det skal meldes følgende opplysninger:<ul class="defaultList"><li data-li-identifier="a." data-name="a."><article class="listArticle" id="paragraf-4-nummer-1-punkt-1"><article class="legalP" id="paragraf-4-nummer-1-punkt-1-ledd-1">enhetens eget organisasjonsnummer og foretaksnavn eller navn</article></article></li><li data-li-identifier="b." data-name="b."><article class="listArticle" id="paragraf-4-nummer-1-punkt-2"><article class="legalP" id="paragraf-4-nummer-1-punkt-2-ledd-1">foretaksnavn eller navn til det utenlandske foretaket</article></article></li><li data-li-identifier="e." data-name="e."><article class="listArticle" id="paragraf-4-nummer-1-punkt-3"><article class="legalP" id="paragraf-4-nummer-1-punkt-3-ledd-1">organisasjonsnummer til det utenlandske foretaket, hvis det utenlandske foretaket har organisasjonsnummer</article></article></li><li data-li-identifier="f." data-name="f."><article class="listArticle" id="paragraf-4-nummer-1-punkt-4"><article class="legalP" id="paragraf-4-nummer-1-punkt-4-ledd-1">angivelse av grunnlaget for meldeplikten (størrelse på eierandel, avtale, stemmerettigheter mv.).</article></article></li></ul></article><article class="numberedLegalP" data-numerator="2" id="paragraf-4-nummer-2">(2) Hvis det utenlandske foretaket ikke har organisasjonsnummer, skal foretakets organisasjonsform og adresse meldes for registrering i Enhetsregisteret. Det skal også meldes og registreres om det utenlandske foretaket er registrert i et offentlig foretaksregister i sin hjemstat, og i så fall dette registerets navn og adresse samt foretakets registreringsnummer. I tillegg skal det meldes og registreres e-postadresse som elektronisk varslingsadresse, jf. enhetsregisterloven § 4-1 første ledd bokstav e, for det utenlandske foretaket.</article><article class="numberedLegalP" data-numerator="3" id="paragraf-4-nummer-3">(3) Ved registrering av opplysninger om utenlandsk foretak som nevnt i andre ledd, skal registerføreren tildele og registrere et organisasjonsnummer til det utenlandske foretaket. Registerføreren skal sende underretning om organisasjonsnummeret og hva det skal brukes til, til enheten som har meldt opplysningene. Enhetsregisterloven § 7-2 gjelder ikke for utenlandsk foretak som blir tildelt organisasjonsnummer etter første punktum.</article><article class="numberedLegalP" data-numerator="4" id="paragraf-4-nummer-4">(4) Opplysninger som nevnt i første og andre ledd skal meldes til Enhetsregisteret uten ugrunnet opphold etter at konsernforholdet oppstår. Hvis det skjer endringer i forhold som er registrert i Enhetsregisteret, skal enheten som er hjemmehørende i Norge, jf. første ledd første punktum, uten ugrunnet opphold melde dette til Enhetsregisteret.</article></article><article class="legalArticle" data-lovdata-URL="LTI/forskrift/2025-10-24-2096/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Plikt til å melde opplysninger om utenlandske indirekte morforetak og utenlandske indirekte datterforetak</span></h2><article class="numberedLegalP" data-numerator="1" id="paragraf-5-nummer-1">(1) Enhet med utenlandsk morforetak som nevnt i § 4 første ledd første punktum skal, i tillegg til opplysninger som nevnt i § 4, melde opplysninger om alle utenlandske indirekte morforetak i konsernet som enheten er en del av. § 4 første ledd andre punktum og § 4 andre og tredje ledd gjelder tilsvarende.</article><article class="numberedLegalP" data-numerator="2" id="paragraf-5-nummer-2">(2) Enhet med utenlandsk datterforetak som nevnt i § 4 første ledd første punktum skal, i tillegg til opplysninger som nevnt i § 4, melde opplysninger om alle utenlandske indirekte datterforetak i konsernet som enheten er en del av. § 4 første ledd andre punktum og § 4 andre og tredje ledd gjelder tilsvarende.</article><article class="numberedLegalP" data-numerator="3" id="paragraf-5-nummer-3">(3) Opplysninger som nevnt i første og andre ledd skal meldes til Enhetsregisteret senest én måned etter at enheten har godkjent sitt årsregnskap. Det samme gjelder dersom det skjer endringer i forhold som er registrert.</article></article><article class="legalArticle" data-lovdata-URL="LTI/forskrift/2025-10-24-2096/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Underretning om registrering av opplysninger om konsernforhold</span></h2><article class="numberedLegalP" data-numerator="1" id="paragraf-6-nummer-1">(1) Når det blir registrert opplysninger som nevnt i § 2 eller § 3, skal registerføreren straks sende underretning om det som har blitt registrert til enheten som har meldt opplysningene. Det skal også sendes underretning til enhetene som de registrerte opplysningene direkte gjelder, og slike enheters morforetak, indirekte morforetak, datterforetak og indirekte datterforetak. Underretningen skal inneholde en oversikt som viser enhetene som inngår i konsernstrukturen, eller angi hvor oversikten er tilgjengelig.</article><article class="numberedLegalP" data-numerator="2" id="paragraf-6-nummer-2">(2) Når det blir registrert opplysninger om utenlandsk foretak som nevnt i § 4 eller § 5, skal registerføreren straks sende underretning om det som har blitt registrert til enheten som har meldt opplysningene. Det skal også sendes underretning til utenlandske foretak som de registrerte opplysningene direkte gjelder. Første ledd tredje punktum gjelder tilsvarende.</article></article><article class="legalArticle" data-lovdata-URL="LTI/forskrift/2025-10-24-2096/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Innhenting av opplysninger om konsernforhold fra andre</span></h2><article class="legalP" id="paragraf-7-ledd-1">For å kontrollere at opplysninger om konsern som er registrert i Enhetsregisteret er riktige, kan registerføreren innhente og undersøke opplysninger hos andre enn enheten selv. Registerføreren kan, på grunnlag av slike opplysninger, henvende seg til aktuelle enheter og be om at disse bekrefter eller avkrefter riktigheten av opplysningene innen en bestemt frist.</article></article><article class="legalArticle" data-lovdata-URL="LTI/forskrift/2025-10-24-2096/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft 1. januar 2026, med unntak av § 6 andre ledd andre punktum som trer i kraft 1. januar 2027.</article></article></main></body></html>