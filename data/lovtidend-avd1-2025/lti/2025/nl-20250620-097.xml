<!DOCTYPE html><html lang="nn"><head><title>Lov om endringar i lov om språk (språklova)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2025-06-20-97</dd><dt class="dokid">DokumentID</dt><dd class="dokid">LTI/lov/2025-06-20-97</dd><dt class="ministry">Departement</dt><dd class="ministry"><ul><li>Kultur- og likestillingsdepartementet</li></ul></dd><dt class="dateInForce">I kraft frå</dt><dd class="dateInForce">2025-07-01</dd><dt class="changesToDocuments">Endrar</dt><dd class="changesToDocuments"><ul><li>lov/2021-05-21-42</li></ul></dd><dt class="legalArea">Rettsområde</dt><dd class="legalArea"><ul><li>Forvaltnings- og kommunalrett</li></ul></dd><dt class="dateOfPublication">Kunngjort</dt><dd class="dateOfPublication">2025-06-20 12:45</dd><dt class="journalNumber">Journalnummer</dt><dd class="journalNumber">2025-0631</dd><dt class="titleShort">Korttittel</dt><dd class="titleShort">Endringslov til språklova</dd><dt class="title">Tittel</dt><dd class="title">Lov om endringar i lov om språk (språklova)</dd><dt class="miscInformation">Anna om dokumentet</dt><dd class="miscInformation">Dokument 8:259 L (2024–2025), Innst. 435 L (2024–2025), Lovvedtak 117 (2024–2025). Stortingets første og andre gongs behandling hvv. 6. og 10. juni 2025. Fremja av Kultur- og likestillingsdepartementet.</dd><dt class="refid">RefID</dt><dd class="refid">lov/2025-06-20-97</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i lov om språk (språklova)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2025-06-20-97" id="dokument"><h1>Lov om endringar i lov om språk (språklova)</h1><article class="defaultP" data-text-size="small">Endringar i følgjande lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 21. mai 2021 nr. 42 om språk (språklova).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2025-06-20-97/KAPITTEL_1"><h2 data-text-align="center">I</h2><article class="document-change" data-document="lov/2021-05-21-42" id="kapittel-1-dokumentendring-1"><article class="defaultP">I lov 21. mai 2021 nr. 42 om språk skal desse endringane gjerast:</article> <article class="change" data-change-part="lov/2021-05-21-42/§3/ledd/2" id="kapittel-1-dokumentendring-1-endring-1"><article class="defaultP">§ 3 andre ledd skal lyde:</article><article class="legalP" id="kapittel-1-dokumentendring-1-endring-1-ledd-1">Reglane i §§ 12 til 18 gjeld ikkje for<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-1-ledd-1-punkt-1"><article class="legalP" id="kapittel-1-dokumentendring-1-endring-1-ledd-1-punkt-1-ledd-1">kommunane</article></article></li><li data-li-identifier="b." data-name="b."><article class="listArticle" id="kapittel-1-dokumentendring-1-endring-1-ledd-1-punkt-2"><article class="legalP" id="kapittel-1-dokumentendring-1-endring-1-ledd-1-punkt-2-ledd-1">sjølvstendige rettssubjekt der kommunar og fylkeskommunar har ein slik eigardel eller rett til å velje medlemmer i det øvste organet i rettssubjektet som nemnt i første ledd første punktum bokstav c og d</article></article></li><li data-li-identifier="c." data-name="c."><article class="listArticle" id="kapittel-1-dokumentendring-1-endring-1-ledd-1-punkt-3"><article class="legalP" id="kapittel-1-dokumentendring-1-endring-1-ledd-1-punkt-3-ledd-1">interkommunale samarbeid etter kommuneloven kapittel 18 og 19 som ikkje er eigne rettssubjekt, og som har ein eller fleire fylkeskommunar som deltakarar</article></article></li><li data-li-identifier="d." data-name="d."><article class="listArticle" id="kapittel-1-dokumentendring-1-endring-1-ledd-1-punkt-4"><article class="legalP" id="kapittel-1-dokumentendring-1-endring-1-ledd-1-punkt-4-ledd-1">Stortinget, Riksrevisjonen, Sivilombodet og andre organ for Stortinget</article></article></li><li data-li-identifier="e." data-name="e."><article class="listArticle" id="kapittel-1-dokumentendring-1-endring-1-ledd-1-punkt-5"><article class="legalP" id="kapittel-1-dokumentendring-1-endring-1-ledd-1-punkt-5-ledd-1">intern sakshandsaming.</article></article></li></ul></article></article> <article class="change" data-move-part="lov/2021-05-21-42/§3/ledd/4;;lov/2021-05-21-42/§3/ledd/3 lov/2021-05-21-42/§3/ledd/5;;lov/2021-05-21-42/§3/ledd/4" data-repeal-part="lov/2021-05-21-42/§3/ledd/3" id="kapittel-1-dokumentendring-1-endring-2"><article class="defaultP">§ 3 tredje ledd blir oppheva. Noverande fjerde og femte ledd blir tredje og fjerde ledd.</article></article> <article class="change" data-add-new-part="lov/2021-05-21-42/§13/ledd/4" id="kapittel-1-dokumentendring-1-endring-3"><article class="defaultP">§ 13 fjerde ledd skal lyde:</article><article class="legalP" id="kapittel-1-dokumentendring-1-endring-3-ledd-1">Sentrale statsorgan skal i dokument som er retta mot eit regionalt statsorgan, nytte fleirtalsspråket i tenestekrinsen til det regionale statsorganet.</article></article> <article class="change" data-move-part="lov/2021-05-21-42/§13/ledd/4;;lov/2021-05-21-42/§13/ledd/5" id="kapittel-1-dokumentendring-1-endring-4"><article class="defaultP">§ 13 noverande fjerde ledd blir nytt femte ledd.</article></article> <article class="change" data-change-part="lov/2021-05-21-42/§16/ledd/2" id="kapittel-1-dokumentendring-1-endring-5"><article class="defaultP">§ 16 andre ledd skal lyde:</article><article class="legalP" id="kapittel-1-dokumentendring-1-endring-5-ledd-1">Statsorgan skal krevje at tilsette skal skrive både bokmål og nynorsk i arbeidet. Fylkeskommunar kan krevje det same. Dette gjeld likevel ikkje for tilsette som ikkje har gjennomført sidemålsopplæring i grunnopplæringa.</article></article> <article class="change" data-change-part="lov/2021-05-21-42/§17" id="kapittel-1-dokumentendring-1-endring-6"><article class="defaultP">§ 17 skal lyde:</article><article class="futureLegalArticle" data-name="§17" id="kapittel-1-dokumentendring-1-endring-6-foreslåttparagraf-1"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Klagerett</span></span><article class="legalP" id="kapittel-1-dokumentendring-1-endring-6-foreslåttparagraf-1-ledd-1">Er det bruka feil skriftspråk i eit dokument som nemnt i § 14 andre ledd, kan mottakaren eller organisasjonar på vegner av mottakaren klage og krevje at dokumentet blir utferda på nytt. Forvaltningsloven §§ 28 til 35 gjeld for saker etter første punktum.</article></article></article></article></section><section class="section" data-name="kapII" id="kapittel-2" data-lovdata-URL="LTI/lov/2025-06-20-97/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Lova tek til å gjelde 1. juli 2025.</article></section></main></body></html>