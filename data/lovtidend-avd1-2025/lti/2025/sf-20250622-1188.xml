<!DOCTYPE html><html lang="nb"><head><title>Forskrift om forsøksordning med nettlege i allmennlegetjenesten (kommunal nettlege)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-06-22-1188</dd><dt class="dokid">DokumentID</dt><dd class="dokid">LTI/forskrift/2025-06-22-1188</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavdelingen</li></ul></dd><dt class="dateInForce">I kraft fra</dt><dd class="dateInForce">2025-06-23</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§25-13</li></ul></dd><dt class="dateOfPublication">Kunngjort</dt><dd class="dateOfPublication">2025-06-23 16:10</dd><dt class="journalNumber">Journalnummer</dt><dd class="journalNumber">2025-0808</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om forsøksordning med nettlege i allmennlegetjenesten (kommunal nettlege)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 22. juni 2025 med hjemmel i lov 28. februar 1997 nr. 19 om folketrygd (folketrygdloven) § 25-13 tredje ledd.</dd><dt class="refid">RefID</dt><dd class="refid">forskrift/2025-06-22-1188</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forsøksordning med nettlege i allmennlegetjenesten (kommunal nettlege)<ul class="tocSubUl"><li>I<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Rett til trygderefusjon for lege som yter helsehjelp i forsøket</li><li>§ 4. Stønad til dekning av utgifter til undersøkelse og behandling hos lege i forsøket</li><li>§ 5. Egenandeler ved helsehjelp hos nettlege i allmennlegetjenesten</li><li>§ 6. Plikt til avtale om direkte oppgjør med Helfo</li></ul></li><li>II Takster</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2025-06-22-1188" id="dokument"><h1>Forskrift om forsøksordning med nettlege i allmennlegetjenesten (kommunal nettlege)</h1><section class="section" data-name="kapI" id="kapittel-1" data-lovdata-URL="LTI/forskrift/2025-06-22-1188/KAPITTEL_1"><h2 data-text-align="center">I</h2><article class="legalArticle" data-lovdata-URL="LTI/forskrift/2025-06-22-1188/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med forskriften er å regulere en oppgjørsordning for å gjennomføre forsøk med nettlege i allmennlegetjenesten. Forskriften skal sikre at medlemmene får dekket sine utgifter til helsehjelp hos lege i ordningen og oppgjøret mellom tjenesteyter og folketrygden.</article><article class="legalP" id="kapittel-1-paragraf-1-ledd-2">Forsøket skal være et supplement til kommunens fastlegeordning og legevakttjenester.</article><article class="legalP" id="kapittel-1-paragraf-1-ledd-3">Forskriften utvider virkeområdet for regelverk gitt i folketrygdloven kapitlene 5 og 22.</article></article><article class="legalArticle" data-lovdata-URL="LTI/forskrift/2025-06-22-1188/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften gjelder for kommuner som har inngått avtale med Helsedirektoratet om å delta i forsøksvirksomhet med nettlege i allmennlegetjenesten, personer folkeregistrert som bosatt i disse kommunene, og leger som yter digital helsehjelp i forsøket.</article></article><article class="legalArticle" data-lovdata-URL="LTI/forskrift/2025-06-22-1188/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Rett til trygderefusjon for lege som yter helsehjelp i forsøket</span></h3><article class="legalP" id="kapittel-1-paragraf-3-ledd-1">Folketrygden yter stønad for digital helsehjelp hos lege som har individuell avtale om å yte digital helsehjelp med kommune som deltar i forsøket.</article><article class="legalP" id="kapittel-1-paragraf-3-ledd-2">Legen må ha oppnådd læringsmålene i spesialistutdanningens første del eller tilsvarende spesialistutdanningens første del. Legen må i tillegg ha gjennomført kurs i akuttmedisin og kurs i volds- og overgrepshåndtering.</article></article><article class="legalArticle" data-lovdata-URL="LTI/forskrift/2025-06-22-1188/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Stønad til dekning av utgifter til undersøkelse og behandling hos lege i forsøket</span></h3><article class="legalP" id="kapittel-1-paragraf-4-ledd-1">Folketrygden yter stønad til dekning av medlemmets utgifter til helsehjelp ved digital helsehjelp hos lege i forsøket.</article><article class="legalP" id="kapittel-1-paragraf-4-ledd-2">Honorar for utført helsehjelp hos lege i forsøket skal tilsvare honorar som følger av kapittel II.</article></article><article class="legalArticle" data-lovdata-URL="LTI/forskrift/2025-06-22-1188/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Egenandeler ved helsehjelp hos nettlege i allmennlegetjenesten</span></h3><article class="legalP" id="kapittel-1-paragraf-5-ledd-1">Medlemmet betaler egenandeler for digital helsehjelp utført av lege i forsøksordningen etter satser som fremgår av kapittel II.</article><article class="legalP" id="kapittel-1-paragraf-5-ledd-2">Egenandeler betalt for helsehjelp i forsøket inngår i opptjeningen mot taket for egenandeler etter folketrygdloven § 5-3.</article></article><article class="legalArticle" data-lovdata-URL="LTI/forskrift/2025-06-22-1188/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Plikt til avtale om direkte oppgjør med Helfo</span></h3><article class="legalP" id="kapittel-1-paragraf-6-ledd-1">Kommuner som deltar i forsøket og yter digital helsehjelp med ansatte leger, skal inngå avtale om direkte oppgjør med Helfo i samsvar med folketrygdloven kapittel 22.</article><article class="legalP" id="kapittel-1-paragraf-6-ledd-2">Næringsdrivende leger som har egen avtale med kommuner om å yte digital helsehjelp i forsøket, skal inngå avtale om direkte oppgjør som nevnt i første ledd.</article><article class="legalP" id="kapittel-1-paragraf-6-ledd-3">Reglene i folketrygdloven kapittel 22 gjelder så langt de passer.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2025-06-22-1188/KAPITTEL_2"><h2 data-text-align="center">II Takster</h2><article class="legalP" id="kapittel-2-ledd-1">Takstene i forsøksordningen er inndelt etter hvilken digital form konsultasjonen har, om det benyttes video, telefon eller tekstkonsultasjon. De takstene som gjelder for dagtid benyttes for konsultasjoner som startes i tidsrommet mellom kl. 08 og 16 på hverdager. Takstene som gjelder for kveldstid benyttes for konsultasjoner som startes i tidsrommet mellom kl. 16 og 22 på hverdager og mellom kl. 08 og 22 i helger og på helligdager. <table><thead><tr><th data-text-align="left" data-vertical-align="top"><i>Takst</i></th><th data-text-align="left" data-vertical-align="top"><i>Tekst</i></th><th data-text-align="left" data-vertical-align="top"><i>Hon.</i></th><th data-text-align="left" data-vertical-align="top"><i>Ref.</i></th><th data-text-align="left" data-vertical-align="top"><i>Egen.</i></th><th data-text-align="left" data-vertical-align="top"><i>Merk.</i></th><th data-text-align="left" data-vertical-align="top"><i>Rep.</i></th></tr></thead><tbody><tr><td data-text-align="left" data-vertical-align="top">2nv</td><td data-text-align="left" data-vertical-align="top">Digital konsultasjon ved bruk av video hos nettlege (dagtid). Taksten kan kombineres med 2ncd, 2ncdd, 2ndd, 7n.</td><td data-text-align="left" data-vertical-align="top">193,–</td><td data-text-align="left" data-vertical-align="top">14,–</td><td data-text-align="left" data-vertical-align="top">179,–</td><td data-text-align="left" data-vertical-align="top">1, 2, 3</td><td data-text-align="left" data-vertical-align="top">0</td></tr><tr><td data-text-align="left" data-vertical-align="top">2nt</td><td data-text-align="left" data-vertical-align="top">Digital konsultasjon ved bruk av telefon hos nettlege (dagtid). Taksten kan kombineres med 2ncd, 2ncdd, 2ndd, 7n.</td><td data-text-align="left" data-vertical-align="top">193,–</td><td data-text-align="left" data-vertical-align="top">14,–</td><td data-text-align="left" data-vertical-align="top">179,–</td><td data-text-align="left" data-vertical-align="top">1, 2, 3</td><td data-text-align="left" data-vertical-align="top">0</td></tr><tr><td data-text-align="left" data-vertical-align="top">2ns</td><td data-text-align="left" data-vertical-align="top">Digital skriftlig konsultasjon / tekstkonsultasjon hos nettlege (dagtid). Taksten kan kombineres med 2ndd.</td><td data-text-align="left" data-vertical-align="top">193,–</td><td data-text-align="left" data-vertical-align="top">14,–</td><td data-text-align="left" data-vertical-align="top">179,–</td><td data-text-align="left" data-vertical-align="top">1,3</td><td data-text-align="left" data-vertical-align="top">0</td></tr><tr><td data-text-align="left" data-vertical-align="top">2nvk</td><td data-text-align="left" data-vertical-align="top">Digital konsultasjon ved bruk av video hos nettlege (kveld) Taksten kan kun kombineres med 2nck, 2ncdd, 2ndk, 7n.</td><td data-text-align="left" data-vertical-align="top">356,–</td><td data-text-align="left" data-vertical-align="top">55,–</td><td data-text-align="left" data-vertical-align="top">301,–</td><td data-text-align="left" data-vertical-align="top">1, 2, 3</td><td data-text-align="left" data-vertical-align="top">0</td></tr><tr><td data-text-align="left" data-vertical-align="top">2ntk</td><td data-text-align="left" data-vertical-align="top">Digital konsultasjon ved bruk av telefon hos nettlege (kveld) Taksten kan kun kombineres med 2nck, 2ncdd, 2ndk, 7n.</td><td data-text-align="left" data-vertical-align="top">356,–</td><td data-text-align="left" data-vertical-align="top">55,–</td><td data-text-align="left" data-vertical-align="top">301,–</td><td data-text-align="left" data-vertical-align="top">1, 2, 3</td><td data-text-align="left" data-vertical-align="top">0</td></tr><tr><td data-text-align="left" data-vertical-align="top">2nsk</td><td data-text-align="left" data-vertical-align="top">Digital skriftlig konsultasjon / tekstkonsultasjon hos nettlege (kveld) Taksten kan kun kombineres med 2ndk.</td><td data-text-align="left" data-vertical-align="top">356,–</td><td data-text-align="left" data-vertical-align="top">55,–</td><td data-text-align="left" data-vertical-align="top">301,–</td><td data-text-align="left" data-vertical-align="top">1, 3</td><td data-text-align="left" data-vertical-align="top">0</td></tr><tr><td data-text-align="left" data-vertical-align="top">2ncd</td><td data-text-align="left" data-vertical-align="top">Tillegg for tidsbruk ved konsultasjonsvarighet utover 20 min. per påbegynt 15 min (dagtid). Taksten kan kun kombineres med 2nv, 2nt, 2ncdd, 2ndd, 7n.</td><td data-text-align="left" data-vertical-align="top">255,–</td><td data-text-align="left" data-vertical-align="top">255,–</td><td data-text-align="left" data-vertical-align="top">0,–</td><td data-text-align="left" data-vertical-align="top">1, 3</td><td data-text-align="left" data-vertical-align="top">rep.</td></tr><tr><td data-text-align="left" data-vertical-align="top">2ncdd</td><td data-text-align="left" data-vertical-align="top">Kan kun kreves av spesialist i allmennmedisin. Tillegg for tidsbruk ved konsultasjonsvarighet utover 20 min. per påbegynt 15 min (dag- og kveldstid). Det er et vilkår at spesialistgodkjenningen er oppnådd i løpet av de siste 5 år, eller at legen har fått godkjent etterutdanningsprogram i allmennmedisin i Norge i løpet av de siste 5 år. Kan kun kombineres med 2nv, 2nt, 2nvk, 2ntk, 2ncd, 2nck, 2ndd, 2ndk, 7n.</td><td data-text-align="left" data-vertical-align="top">14,–</td><td data-text-align="left" data-vertical-align="top">14,–</td><td data-text-align="left" data-vertical-align="top">0,–</td><td data-text-align="left" data-vertical-align="top">1, 3</td><td data-text-align="left" data-vertical-align="top">rep.</td></tr><tr><td data-text-align="left" data-vertical-align="top">2nck</td><td data-text-align="left" data-vertical-align="top">Tillegg for tidsbruk ved konsultasjonsvarighet utover 20 min. per påbegynt 15 min (kveldstid). Taksten kan kun kombineres med 2nvk, 2ntk, 2ncdd, 2ndk, 7n.</td><td data-text-align="left" data-vertical-align="top">222,–</td><td data-text-align="left" data-vertical-align="top">222,–</td><td data-text-align="left" data-vertical-align="top">0,–</td><td data-text-align="left" data-vertical-align="top">1, 3</td><td data-text-align="left" data-vertical-align="top">rep.</td></tr><tr><td data-text-align="left" data-vertical-align="top">2ndd</td><td data-text-align="left" data-vertical-align="top">Tillegg for spesialist i allmennmedisin (dagtid). Det er et vilkår at spesialistgodkjenningen er oppnådd i løpet av de siste 5 år, eller at legen har fått godkjent etterutdanningsprogram i allmennmedisin i Norge i løpet av de siste 5 år. Taksten kan kun kombineres med 2nv, 2nt, 2ntx, 2ncd, 2ncdd, 7n.</td><td data-text-align="left" data-vertical-align="top">120,–</td><td data-text-align="left" data-vertical-align="top">64,–</td><td data-text-align="left" data-vertical-align="top">56,–</td><td data-text-align="left" data-vertical-align="top">1, 2, 3</td><td data-text-align="left" data-vertical-align="top">0</td></tr><tr><td data-text-align="left" data-vertical-align="top">2ndk</td><td data-text-align="left" data-vertical-align="top">Tillegg for spesialist i allmennmedisin (kveldstid). Det er et vilkår at spesialistgodkjenningen er oppnådd i løpet av de siste 5 år, eller at legen har fått godkjent etterutdanningsprogram i allmennmedisin i Norge i løpet av de siste 5 år. Taksten kan kun kombineres med 2nvk, 2ntk, 2ntxk, 2nck, 2ncdd, 7n.</td><td data-text-align="left" data-vertical-align="top">143,–</td><td data-text-align="left" data-vertical-align="top">87,–</td><td data-text-align="left" data-vertical-align="top">56,–</td><td data-text-align="left" data-vertical-align="top">1, 2, 3</td><td data-text-align="left" data-vertical-align="top">0</td></tr><tr><td data-text-align="left" data-vertical-align="top">7n</td><td data-text-align="left" data-vertical-align="top">Tillegg for undersøkelse/behandling av døve, språksvake og personer som ikke behersker norsk i de tilfeller det er nødvendig med tolk. Kan kun kreves ved bruk av tolk med tilstrekkelig kompetanse, jf. lov om offentlige organers ansvar for bruk av tolk mv. § 7. Taksten kan kun kombineres med 2nv, 2nt, 2nvk, 2ntk, 2ncd, 2nck, 2ncdd, 2ndd, 2ndk.</td><td data-text-align="left" data-vertical-align="top">182,–</td><td data-text-align="left" data-vertical-align="top">182,–</td><td data-text-align="left" data-vertical-align="top">0,–</td><td data-text-align="left" data-vertical-align="top" /><td data-text-align="left" data-vertical-align="top">0</td></tr></tbody></table></article><article class="defaultP"><i>Merknader til takstene:</i></article><article class="defaultP"><i>Merknad 1</i></article><article class="legalP" id="kapittel-2-ledd-2">En konsultasjon innebærer direktekontakt mellom lege og pasient på egnet behandlingssted. Konsultasjonen skal inneholde en medisinsk vurdering/samtale. Taksten kan ikke kreves refundert med grunnlag i arbeid utført av hjelpepersonell alene.</article><article class="legalP" id="kapittel-2-ledd-3">Inkludert i taksten er<ul class="defaultList"><li data-li-identifier="-" data-name="-"><article class="listArticle" id="kapittel-2-ledd-3-punkt-1"><article class="legalP" id="kapittel-2-ledd-3-punkt-1-ledd-1">skriving av resept</article></article></li><li data-li-identifier="-" data-name="-"><article class="listArticle" id="kapittel-2-ledd-3-punkt-2"><article class="legalP" id="kapittel-2-ledd-3-punkt-2-ledd-1">henvisninger og rekvisisjoner.</article></article></li></ul></article><article class="defaultP"><i>Merknad 2</i></article><article class="legalP" id="kapittel-2-ledd-4">For bestilt time som ikke benyttes ved at pasienten uteblir uten varsel kan pasienten avkreves konsultasjonshonorar. Dersom avbestilling av bestilt time skjer senere enn 24t før avtalt tid kan pasienten avkreves konsultasjonshonorar. Dette dekkes ikke av folketrygden. Beløpet anses ikke som godkjent egenandel etter bestemmelser gitt med hjemmel i lov 28. februar 1997 nr. 19 om folketrygd § 5-3. Slik betaling kan kreves av alle pasienter, også de som er fritatt for betaling av egenandel.</article><article class="defaultP"><i>Merknad 3</i></article><article class="legalP" id="kapittel-2-ledd-5">Digital konsultasjon innebærer elektronisk eller telefonisk kommunikasjon mellom pasient og nettlege med avtale med forsøkskommune i samsvar med § 3. Video skal være den foretrukne konsultasjonsformen under utprøvingen, men som mulige alternativer kan digitale konsultasjonen gjennomføres skriftlig eller per telefon. Den digitale konsultasjonen må skje fra egnet behandlingssted. Den digitale konsultasjonen skal være journalverdig, jf. ordinær konsultasjon / sykebesøk, og den skal inneholde en medisinsk vurdering og anses sluttført når legen har vurdert henvendelsen og gitt pasienten svar. Den digitale konsultasjon skal være bestilt av pasienten, eller forhåndsavtalt med pasienten. Eventuelle tilleggsspørsmål og innhenting av supplerende informasjon fra pasienten ved skriftlig digitale konsultasjon er inkludert i honoraret. Legen avgjør om slik konsultasjon skal tilbys pasientene. Kommunikasjonen skal skje i tråd med Norm for informasjonssikkerhet i helse-, omsorgs- og sosialsektoren.</article><article class="legalP" id="kapittel-2-ledd-6">Den digitale konsultasjon kan ikke benyttes ved sykemelding, med mindre alle vilkårene i folketrygdloven § 8-7 fjerde ledd er oppfylt. Vilkårene går ut på at pasienten er kjent for legen, pasientens diagnose er kjent for legen, legen kan vurdere pasientens arbeidsevne uten fysisk undersøkelse og legen anser at det er faglig forsvarlig å gjennomføre konsultasjonen som en e-konsultasjon.</article></section><section class="section" data-name="kapIII" id="kapittel-3" data-lovdata-URL="LTI/forskrift/2025-06-22-1188/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Forskriften trer i kraft 23. juni 2025.</article></section></main></body></html>