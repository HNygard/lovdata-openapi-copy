<!DOCTYPE html><html lang="nb"><head><title>Forskrift om endring i forskrift for Reindriftens Utviklingsfond</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-06-24-1259</dd><dt class="dokid">DokumentID</dt><dd class="dokid">LTI/forskrift/2025-06-24-1259</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Landbrukspolitisk avdeling</li></ul></dd><dt class="dateInForce">I kraft fra</dt><dd class="dateInForce">2025-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2019-06-20-864</li></ul></dd><dt class="basedOn">Hjemmel</dt><dd class="basedOn"><ul><li>lov/2007-06-15-40/§82a</li><li>null</li></ul></dd><dt class="dateOfPublication">Kunngjort</dt><dd class="dateOfPublication">2025-06-24 15:55</dd><dt class="journalNumber">Journalnummer</dt><dd class="journalNumber">2025-0827</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om endring i forskrift for Reindriftens Utviklingsfond</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 24. juni 2025 med hjemmel i lov 15. juni 2007 nr. 40 om reindrift (reindriftsloven) § 82a og til gjennomføring av Stortingets årlige vedtak om reindriftsavtalen.</dd><dt class="refid">RefID</dt><dd class="refid">forskrift/2025-06-24-1259</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift for Reindriftens Utviklingsfond<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-06-24-1259" id="dokument"><h1>Forskrift om endring i forskrift for Reindriftens Utviklingsfond</h1><section class="section" data-name="kapI" id="kapittel-1" data-lovdata-URL="LTI/forskrift/2025-06-24-1259/KAPITTEL_1"><h2 data-text-align="center">I</h2><article class="defaultP">I forskrift 20. juni 2019 nr. 864 for Reindriftens Utviklingsfond gjøres følgende endringer:</article> <article class="defaultP" margin-top="true">§ 1-4 nytt fjerde og femte ledd skal lyde:</article><article class="legalP" id="kapittel-1-ledd-1">Det kan gis tilskudd for inntil 65 prosent av tilskuddsgrunnlaget, dersom ikke annet er bestemt for den enkelte ordningen.</article><article class="legalP" id="kapittel-1-ledd-2">Fondsstyret kan i særlige tilfeller dispensere fra denne bestemmelsens fjerde ledd.</article> <article class="defaultP" margin-top="true">§ 1-4 nåværende fjerde ledd blir nytt sjette ledd.</article> <article class="defaultP" margin-top="true">§ 1-6 andre ledd skal lyde:</article><article class="legalP" id="kapittel-1-ledd-3">Økonomisk støtte kan for øvrig innvilges til andre tiltak i samsvar med forskriftens formål, jf. § 1-1, herunder<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">sikring av reindriftens beiterett, herunder støtte til distriktenes arbeid med sikring av reindriftens arealer,</article></article></li><li data-li-identifier="b." data-name="b."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">praktiske tiltak innenfor reindriften,</article></article></li><li data-li-identifier="c." data-name="c."><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">faglige tiltak til fremme for reindriften, herunder veiledning, kursvirksomhet, etterutdanning, beitegransking, planlegging og avlstiltak,</article></article></li><li data-li-identifier="d." data-name="d."><article class="listArticle" id="kapittel-1-ledd-3-punkt-4"><article class="legalP" id="kapittel-1-ledd-3-punkt-4-ledd-1">utvikling av binæringer og formål av generell kulturell betydning for reindriftssamene,</article></article></li><li data-li-identifier="e." data-name="e."><article class="listArticle" id="kapittel-1-ledd-3-punkt-5"><article class="legalP" id="kapittel-1-ledd-3-punkt-5-ledd-1">tiltak for å fremme likestilling og kvinners situasjon i reindriften,</article></article></li><li data-li-identifier="f." data-name="f."><article class="listArticle" id="kapittel-1-ledd-3-punkt-6"><article class="legalP" id="kapittel-1-ledd-3-punkt-6-ledd-1">tilskudd til tiltak for reindriftsnæringen som følge av klimaendringer,</article></article></li><li data-li-identifier="g." data-name="g."><article class="listArticle" id="kapittel-1-ledd-3-punkt-7"><article class="legalP" id="kapittel-1-ledd-3-punkt-7-ledd-1">forskning og kunnskapsformidling,</article></article></li><li data-li-identifier="h." data-name="h."><article class="listArticle" id="kapittel-1-ledd-3-punkt-8"><article class="legalP" id="kapittel-1-ledd-3-punkt-8-ledd-1">tilrettelegging for at reineiere med nedsatt funksjonsevne kan delta i reindriftsarbeidet,</article></article></li><li data-li-identifier="i." data-name="i."><article class="listArticle" id="kapittel-1-ledd-3-punkt-9"><article class="legalP" id="kapittel-1-ledd-3-punkt-9-ledd-1">tilskudd til fjerning av gammelt gjerdemateriell,</article></article></li><li data-li-identifier="j." data-name="j."><article class="listArticle" id="kapittel-1-ledd-3-punkt-10"><article class="legalP" id="kapittel-1-ledd-3-punkt-10-ledd-1">stipend på 15&#xa0;000 kroner til personer med rein i eget merke som skriver reindriftsrelatert masteroppgave.</article></article></li></ul></article> <article class="defaultP" margin-top="true">§ 2-3 nytt andre ledd skal lyde:</article><article class="legalP" id="kapittel-1-ledd-4">Hvis flere siidaandeler blir berørt av samme ulykke og det ikke er mulig å fastslå hvem som eier reinen, kan tilskudd innvilges til reinbeitedistriktet eller siidaen. I slike tilfeller skal reinbeitedistriktet eller siidaen fordele tilskuddet mellom de berørte siidaandelene som oppfyller vilkår for tilskudd, jf. første ledd.</article> <article class="defaultP" margin-top="true">§ 2-5 andre ledd skal lyde:</article><article class="legalP" id="kapittel-1-ledd-5">Det skal gjøres fratrekk for en egenandel på 10&#xa0;000 kroner per siidaandel.</article> <article class="defaultP" margin-top="true">§ 3-5 tredje ledd nytt andre punktum skal lyde:</article><article class="legalP" id="kapittel-1-ledd-6">Eget arbeid kan maksimalt utgjøre summen av de øvrige kostnadene som inngår i tilskuddsgrunnlaget, jf. § 3-4.</article> <article class="defaultP" margin-top="true">§ 5-3 nytt fjerde ledd skal lyde:</article><article class="legalP" id="kapittel-1-ledd-7">Den som utfører pass av barn, må være fylt 15 år.</article> <article class="defaultP" margin-top="true">§ 5-5 andre ledd skal lyde:</article><article class="legalP" id="kapittel-1-ledd-8">Søker må oppgi navn og fødselsdato på den som engasjeres til barnepasset, samt navn og fødselsdato og på de barn som omfattes. Avtale med barnepasser og bekreftelse på betaling til barnepasser må vedlegges.</article> <article class="defaultP" margin-top="true">§ 7-3 første ledd første setning skal lyde:</article><article class="legalP" id="kapittel-1-ledd-9">Tilskudd kan innvilges til dekning av følgende nødvendige kostnader:</article></section><section class="section" data-name="kapII" id="kapittel-2" data-lovdata-URL="LTI/forskrift/2025-06-24-1259/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juli 2025.</article></section></main></body></html>