<?xml version="1.0"?>
<!DOCTYPE html>
<html lang="nb">
  <head>
    <title>Midlertidig forskrift om tilskudd til kornkj&#xF8;pere &#x2013; tilbud om utsatt leveranse av korn til markedsregulator mot kompensasjon</title>
    <base href="https://lovdata.no/"/>
  </head>
  <body>
    <header class="documentHeader" id="hode">
      <dl class="data-document-key-info">
        <dt class="legacyID">Datokode</dt>
        <dd class="legacyID">FOR-2025-10-29-2137</dd>
        <dt class="dokid">DokumentID</dt>
        <dd class="dokid">LTI/forskrift/2025-10-29-2137</dd>
        <dt class="ministry">Departement</dt>
        <dd class="ministry">
          <ul>
            <li>Landbruks- og matdepartementet</li>
          </ul>
        </dd>
        <dt class="subunit">Etat</dt>
        <dd class="subunit">
          <ul>
            <li>Omsetningsr&#xE5;det</li>
          </ul>
        </dd>
        <dt class="dateInForce">I kraft fra</dt>
        <dd class="dateInForce">2025-10-29</dd>
        <dt class="basedOn">Hjemmel</dt>
        <dd class="basedOn">
          <ul>
            <li>lov/1936-07-10-6/&#xA7;11</li>
            <li>lov/1936-07-10-6/&#xA7;3</li>
          </ul>
        </dd>
        <dt class="dateOfPublication">Kunngjort</dt>
        <dd class="dateOfPublication">2025-10-29 15:00</dd>
        <dt class="journalNumber">Journalnummer</dt>
        <dd class="journalNumber">2025-1359</dd>
        <dt class="a11yStatus">Tilgjengelighetsstatus</dt>
        <dd class="a11yStatus">Mangler vurdering.</dd>
        <dt class="title">Tittel</dt>
        <dd class="title">Midlertidig forskrift om tilskudd til kornkj&#xF8;pere &#x2013; tilbud om utsatt leveranse av korn til markedsregulator mot kompensasjon</dd>
        <dt class="miscInformation">Annet om dokumentet</dt>
        <dd class="miscInformation"><strong>Hjemmel:</strong> Fastsatt av Omsetningsr&#xE5;det 29. oktober 2025 med hjemmel i lov 10. juli 1936 nr. 6 til &#xE5; fremja umsetnaden av jordbruksvaror &#xA7; 11 f&#xF8;rste ledd og &#xA7; 3 femte ledd.</dd>
        <dt class="refid">RefID</dt>
        <dd class="refid">forskrift/2025-10-29-2137</dd>
        <dt class="table-of-contents">Innhold</dt>
        <dd class="table-of-contents">
          <ul class="tocTopUl">
            <li>Midlertidig forskrift om tilskudd til kornkj&#xF8;pere &#x2013; tilbud om utsatt leveranse av korn til markedsregulator mot kompensasjon<ul class="tocSubUl"><li>&#xA7; 1. Form&#xE5;l</li><li>&#xA7; 2. Beskrivelse av ordningen</li><li>&#xA7; 3. Krav til &#xE5; s&#xF8;ke om tilskudd</li><li>&#xA7; 4. Informasjon</li><li>&#xA7; 5. S&#xF8;knaden</li><li>&#xA7; 6. Saksbehandling</li><li>&#xA7; 7. Utbetaling</li><li>&#xA7; 8. Klage</li><li>&#xA7; 9. Opplysningsplikt og kontroll</li><li>&#xA7; 10. Tilbakebetaling</li><li>&#xA7; 11. Dispensasjon</li><li>&#xA7; 12. Ikrafttredelse mv.</li></ul></li>
          </ul>
        </dd>
      </dl>
    </header>
    <main class="documentBody" data-lovdata-URL="LTI/forskrift/2025-10-29-2137" id="dokument">
      <h1>Midlertidig forskrift om tilskudd til kornkj&#xF8;pere &#x2013; tilbud om utsatt leveranse av korn til markedsregulator mot kompensasjon</h1>
      <article class="legalArticle" data-lovdata-URL="LTI/forskrift/2025-10-29-2137/&#xA7;1" data-name="&#xA7;1" id="paragraf-1">
        <h2 class="legalArticleHeader"><span class="legalArticleValue">&#xA7; 1</span>. <span class="legalArticleTitle">Form&#xE5;l</span></h2>
        <article class="legalP" id="paragraf-1-ledd-1">Form&#xE5;let med denne forskriften er &#xE5; etablere en tilskuddsordning som skal stimulere til &#xE5; bruke kornkj&#xF8;peres egne lagringsmuligheter i en avgrenset periode i 2025 og 2026. Forskriften har til hensikt &#xE5; s&#xF8;rge for at kornkj&#xF8;perne frivillig utsetter leveranser av korn som markedsregulator ellers er forpliktet til &#xE5; motta i henhold til den doble mottaksplikten, jf. markedsreguleringsforskriften &#xA7; 5-2-2.</article>
      </article>
      <article class="legalArticle" data-lovdata-URL="LTI/forskrift/2025-10-29-2137/&#xA7;2" data-name="&#xA7;2" id="paragraf-2">
        <h2 class="legalArticleHeader"><span class="legalArticleValue">&#xA7; 2</span>. <span class="legalArticleTitle">Beskrivelse av ordningen</span></h2>
        <article class="legalP" id="paragraf-2-ledd-1">Kornkj&#xF8;pere har krav p&#xE5; &#xE5; f&#xE5; levere korn til markedsregulator Felleskj&#xF8;pet Agri SA (heretter Felleskj&#xF8;pet) p&#xE5; den doble mottaksplikten p&#xE5; de betingelser som fremg&#xE5;r av markedsreguleringsforskriften &#xA7; 5-2-2. Med kornkj&#xF8;per menes foretak som kj&#xF8;per korn fra produsent gjennom markedsordningen for korn, jf. markedsreguleringsforskriften &#xA7; 2 bokstav j.</article>
        <article class="legalP" id="paragraf-2-ledd-2">P&#xE5; grunn av begrenset tilgang p&#xE5; lagerkapasitet for korn hos Felleskj&#xF8;pet fram til 15. februar 2026, kan det gis en kompensasjon for kornkj&#xF8;pers bruk av annet lagerhold til 15. februar eller den avtalte dato for leveranse etter dette tidspunktet.</article>
        <article class="legalP" id="paragraf-2-ledd-3">Det gj&#xF8;res ikke endringer i innholdet i rettigheter og plikter som f&#xF8;lger av markedsreguleringsforskriften &#xA7; 5-2-2 for &#xF8;vrig.</article>
        <article class="legalP" id="paragraf-2-ledd-4">Kompensasjonen er 65 &#xF8;re/dag/tonn &#x2013; for bygg. Kompensasjon for andre kornarter kan gis skj&#xF8;nnsmessig av Felleskj&#xF8;pet, beregnet etter de samme kriterier som for beregning av kompensasjonens for bygg.</article>
        <article class="legalP" id="paragraf-2-ledd-5">Kompensasjonen beregnes med start fra 11. kalenderdag etter at kornet er innmeldt av kornhandler, tidligst fra 1. oktober. Kompensasjonen l&#xF8;per deretter frem til og med 15. februar 2026, eller den kalenderdag som Felleskj&#xF8;pet kan ta imot kornet (mottaket). Felleskj&#xF8;pet skal varsle kornhandler minst 10 dager f&#xF8;r mottaket kan skje.</article>
        <article class="legalP" id="paragraf-2-ledd-6">Det gis ikke kompensasjon ut over 15. april 2026</article>
        <article class="legalP" id="paragraf-2-ledd-7">Det er en forutsetning for &#xE5; s&#xF8;ke om kompensasjon at innmeldt kvantum faktisk er levert til Felleskj&#xF8;pet p&#xE5; den doble mottaksplikten, og at kornkj&#xF8;per oppfyller kravene til slik levering.</article>
        <article class="legalP" id="paragraf-2-ledd-8">Tildeling og beregning av tilskudd skal gj&#xF8;res av Felleskj&#xF8;pet som markedsregulator.</article>
      </article>
      <article class="legalArticle" data-lovdata-URL="LTI/forskrift/2025-10-29-2137/&#xA7;3" data-name="&#xA7;3" id="paragraf-3">
        <h2 class="legalArticleHeader"><span class="legalArticleValue">&#xA7; 3</span>. <span class="legalArticleTitle">Krav til &#xE5; s&#xF8;ke om tilskudd</span></h2>
        <article class="legalP" id="paragraf-3-ledd-1">Det kan s&#xF8;kes om tilskudd for korn som er h&#xF8;stet i 2025.</article>
      </article>
      <article class="legalArticle" data-lovdata-URL="LTI/forskrift/2025-10-29-2137/&#xA7;4" data-name="&#xA7;4" id="paragraf-4">
        <h2 class="legalArticleHeader"><span class="legalArticleValue">&#xA7; 4</span>. <span class="legalArticleTitle">Informasjon</span></h2>
        <article class="legalP" id="paragraf-4-ledd-1">Markedsregulator Felleskj&#xF8;pet skal utforme og gjennomf&#xF8;re et informasjonsopplegg for hele bransjen slik at alle f&#xE5;r samtidig og god kunnskap om ordningen.</article>
      </article>
      <article class="legalArticle" data-lovdata-URL="LTI/forskrift/2025-10-29-2137/&#xA7;5" data-name="&#xA7;5" id="paragraf-5">
        <h2 class="legalArticleHeader"><span class="legalArticleValue">&#xA7; 5</span>. <span class="legalArticleTitle">S&#xF8;knaden</span></h2>
        <article class="legalP" id="paragraf-5-ledd-1">Kornkj&#xF8;per skal s&#xF8;ke til Felleskj&#xF8;pet. Kornkj&#xF8;per kan sende s&#xF8;knad om kompensasjon etter at kornet er levert jf. &#xA7; 2 sjette ledd. Frist for innsending av s&#xF8;knad er 14 dager etter levering.</article>
        <article class="legalP" id="paragraf-5-ledd-2">Kornkj&#xF8;pere skal bruke det s&#xF8;knadskjemaet som Felleskj&#xF8;pet bestemmer.</article>
      </article>
      <article class="legalArticle" data-lovdata-URL="LTI/forskrift/2025-10-29-2137/&#xA7;6" data-name="&#xA7;6" id="paragraf-6">
        <h2 class="legalArticleHeader"><span class="legalArticleValue">&#xA7; 6</span>. <span class="legalArticleTitle">Saksbehandling</span></h2>
        <article class="legalP" id="paragraf-6-ledd-1">Felleskj&#xF8;pet har ansvaret for saksbehandlingen av kornkj&#xF8;pernes s&#xF8;knader.</article>
        <article class="legalP" id="paragraf-6-ledd-2">Felleskj&#xF8;pet kan under behandlingen kreve de opplysninger og den dokumentasjon som er n&#xF8;dvendig for &#xE5; behandle s&#xF8;knader og forvalte ordningen p&#xE5; en tilfredsstillende m&#xE5;te.</article>
        <article class="legalP" id="paragraf-6-ledd-3">Dersom Felleskj&#xF8;pet finner feil i s&#xF8;knaden, kan Felleskj&#xF8;pet umiddelbart rette disse.</article>
      </article>
      <article class="legalArticle" data-lovdata-URL="LTI/forskrift/2025-10-29-2137/&#xA7;7" data-name="&#xA7;7" id="paragraf-7">
        <h2 class="legalArticleHeader"><span class="legalArticleValue">&#xA7; 7</span>. <span class="legalArticleTitle">Utbetaling</span></h2>
        <article class="legalP" id="paragraf-7-ledd-1">Felleskj&#xF8;pet foretar utbetaling til kornkj&#xF8;perne etter at s&#xF8;knad er godkjent.</article>
      </article>
      <article class="legalArticle" data-lovdata-URL="LTI/forskrift/2025-10-29-2137/&#xA7;8" data-name="&#xA7;8" id="paragraf-8">
        <h2 class="legalArticleHeader"><span class="legalArticleValue">&#xA7; 8</span>. <span class="legalArticleTitle">Klage</span></h2>
        <article class="legalP" id="paragraf-8-ledd-1">Enkeltvedtak fattet etter denne forskrift kan p&#xE5;klages til Omsetningsr&#xE5;det jf. forvaltningsloven &#xA7; 28.</article>
        <article class="legalP" id="paragraf-8-ledd-2">Slik klage sendes til Felleskj&#xF8;pet jf. forvaltningsloven &#xA7; 33 annet ledd.</article>
        <article class="legalP" id="paragraf-8-ledd-3">Omsetningsr&#xE5;det delegerer myndigheten til &#xE5; behandle klager fra kornkj&#xF8;peren til Landbruksdirektoratet jf. omsetningsloven &#xA7; 3 femte ledd.</article>
      </article>
      <article class="legalArticle" data-lovdata-URL="LTI/forskrift/2025-10-29-2137/&#xA7;9" data-name="&#xA7;9" id="paragraf-9">
        <h2 class="legalArticleHeader"><span class="legalArticleValue">&#xA7; 9</span>. <span class="legalArticleTitle">Opplysningsplikt og kontroll</span></h2>
        <article class="legalP" id="paragraf-9-ledd-1">Landbruksdirektoratet f&#xF8;rer kontroll med at bestemmelsene i denne forskriften blir overholdt og kan herunder innhente opplysninger og foreta stedlig kontroll. Kornkj&#xF8;peren plikter &#xE5; yte bistand ved slik kontroll. Det samme gjelder Felleskj&#xF8;pet.</article>
        <article class="legalP" id="paragraf-9-ledd-2">Kornkj&#xF8;peren samtykker til forpliktelsene etter forskriften gjennom &#xE5; s&#xF8;ke om tilskudd.</article>
      </article>
      <article class="legalArticle" data-lovdata-URL="LTI/forskrift/2025-10-29-2137/&#xA7;10" data-name="&#xA7;10" id="paragraf-10">
        <h2 class="legalArticleHeader"><span class="legalArticleValue">&#xA7; 10</span>. <span class="legalArticleTitle">Tilbakebetaling</span></h2>
        <article class="legalP" id="paragraf-10-ledd-1">Dersom mottaker av tilskudd ikke oppfyller vilk&#xE5;r i denne forskriften eller vedtak truffet med hjemmel i denne, kan Landbruksdirektoratet helt eller delvis kreve det feilutbetalte bel&#xF8;pet tilbakebetalt fra mottaker eller motregnet i senere utbetaling. Det samme gjelder dersom mottaker av andre grunner har mottatt en utbetaling som ikke er berettiget.</article>
        <article class="legalP" id="paragraf-10-ledd-2">For tilbakebetalingskrav kan det kreves renter n&#xE5;r kravet ikke innfris ved forfall. St&#xF8;rrelsen p&#xE5; renten f&#xF8;lger rentesatsen fastsatt med hjemmel i lov 17. desember 1976 nr. 100 om renter ved forsinket betaling m.m.</article>
      </article>
      <article class="legalArticle" data-lovdata-URL="LTI/forskrift/2025-10-29-2137/&#xA7;11" data-name="&#xA7;11" id="paragraf-11">
        <h2 class="legalArticleHeader"><span class="legalArticleValue">&#xA7; 11</span>. <span class="legalArticleTitle">Dispensasjon</span></h2>
        <article class="legalP" id="paragraf-11-ledd-1">Landbruksdirektoratet og Felleskj&#xF8;pet kan dispensere fra denne forskriften i s&#xE6;rlige tilfeller.</article>
      </article>
      <article class="legalArticle" data-lovdata-URL="LTI/forskrift/2025-10-29-2137/&#xA7;12" data-name="&#xA7;12" id="paragraf-12">
        <h2 class="legalArticleHeader"><span class="legalArticleValue">&#xA7; 12</span>. <span class="legalArticleTitle">Ikrafttredelse mv.</span></h2>
        <article class="legalP" id="paragraf-12-ledd-1">Forskriften trer i kraft straks.</article>
        <article class="legalP" id="paragraf-12-ledd-2">Forskriften kan oppheves av Landbruksdirektoratet n&#xE5;r tiltaket er gjennomf&#xF8;rt.</article>
      </article>
    </main>
  </body>
</html>
