<!DOCTYPE html><html lang="no"><head><title>Lov om endringer i allmenngjøringsloven og petroleumsloven mv. (allmenngjøringslovens anvendelse på innenriks skipsfart og rettighetshaveres plikt til å sørge for norske lønnsvilkår på skip)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2025-06-20-109</dd><dt class="dokid">DokumentID</dt><dd class="dokid">LTI/lov/2025-06-20-109</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">2025-07-01, 2026-01-01</dd><dt class="changesToDocuments">Endrer</dt><dd class="changesToDocuments"><ul><li>lov/1993-06-04-58</li><li>lov/1996-11-29-72</li><li>lov/2005-06-17-79</li><li>lov/2007-02-16-9</li><li>lov/2010-06-04-21</li><li>lov/2019-03-22-7</li></ul></dd><dt class="legalArea">Rettsområde</dt><dd class="legalArea"><ul><li>Arbeidsrett &gt; Arbeidsforhold. Sysselsetting</li> <li>Arbeidsrett &gt; Tariffavtaler</li> <li>Energirett &gt; Petroleumsvirksomhet</li> <li>EU/EØS-rett &gt; Energi</li> <li>Næringsrett &gt; Industri</li> <li>Fiskeri- og fangstrett og havbruk &gt; Akvakultur. Havbruk</li> <li>Arbeidsrett &gt; Arbeidsmiljø</li> <li>EU/EØS-rett &gt; Transport</li> <li>Transport og kommunikasjoner &gt; Skipsfart</li> <li>Energirett &gt; Fornybar energi</li> <li>Næringsrett &gt; Bergverk. Mineraler. Muting</li> <li>Selskaper, fond og foreninger &gt; Selskaper. Statsforetak</li></ul></dd><dt class="dateOfPublication">Kunngjort</dt><dd class="dateOfPublication">2025-06-20 12:45</dd><dt class="journalNumber">Journalnummer</dt><dd class="journalNumber">2025-0564</dd><dt class="titleShort">Korttittel</dt><dd class="titleShort">Endringslov til allmenngjøringsloven og petroleumsloven mv.</dd><dt class="title">Tittel</dt><dd class="title">Lov om endringer i allmenngjøringsloven og petroleumsloven mv. (allmenngjøringslovens anvendelse på innenriks skipsfart og rettighetshaveres plikt til å sørge for norske lønnsvilkår på skip)</dd><dt class="miscInformation">Annet om dokumentet</dt><dd class="miscInformation">Prop. 88 L (2024–2025), Innst. 401 L (2024–2025), Lovvedtak 84 (2024–2025). Stortingets første og andre gangs behandling hhv. 2. og 6. juni 2025. Fremmet av Nærings- og fiskeridepartementet.</dd><dt class="refid">RefID</dt><dd class="refid">lov/2025-06-20-109</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i allmenngjøringsloven og petroleumsloven mv. (allmenngjøringslovens anvendelse på innenriks skipsfart og rettighetshaveres plikt til å sørge for norske lønnsvilkår på skip)<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li><li>VII</li></ul></li></ul></dd></dl></header><main class="documentBody" data-lovdata-URL="LTI/lov/2025-06-20-109" id="dokument"><h1>Lov om endringer i allmenngjøringsloven og petroleumsloven mv. (allmenngjøringslovens anvendelse på innenriks skipsfart og rettighetshaveres plikt til å sørge for norske lønnsvilkår på skip)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 4. juni 1993 nr. 58 om allmenngjøring av tariffavtaler m.v. (allmenngjøringsloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 29. november 1996 nr. 72 om petroleumsvirksomhet.</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 17. juni 2005 nr. 79 om akvakultur (akvakulturloven).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 16. februar 2007 nr. 9 om skipssikkerhet (skipssikkerhetsloven).</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 4. juni 2010 nr. 21 om fornybar energiproduksjon til havs (havenergilova).</article></article></li><li data-li-identifier="6" data-name="6"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov 22. mars 2019 nr. 7 om mineralvirksomhet på kontinentalsokkelen (havbunnsmineralloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2025-06-20-109/KAPITTEL_1"><h2 data-text-align="center">I</h2><article class="document-change" data-document="lov/1993-06-04-58" id="kapittel-1-dokumentendring-1"><article class="defaultP">I lov 4. juni 1993 nr. 58 om allmenngjøring av tariffavtaler m.v. gjøres følgende endringer:</article> <article class="change" data-change-part="lov/1993-06-04-58/§2/nummer/2" id="kapittel-1-dokumentendring-1-endring-1"><article class="defaultP">§ 2 nr. 2 skal lyde:</article><article class="numberedLegalP" data-numerator="2" id="kapittel-1-dokumentendring-1-endring-1-nummer-1">2. (Arbeidstakere på skip mv.)<article class="legalP" id="kapittel-1-dokumentendring-1-endring-1-nummer-1-ledd-1">Loven omfatter<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-1-nummer-1-ledd-1-punkt-1"><article class="legalP" id="kapittel-1-dokumentendring-1-endring-1-nummer-1-ledd-1-punkt-1-ledd-1">arbeidstakere på skip og flyttbare innretninger registrert i Norsk ordinært skipsregister (NOR)</article></article></li><li data-li-identifier="b." data-name="b."><article class="listArticle" id="kapittel-1-dokumentendring-1-endring-1-nummer-1-ledd-1-punkt-2"><article class="legalP" id="kapittel-1-dokumentendring-1-endring-1-nummer-1-ledd-1-punkt-2-ledd-1">arbeidstakere på skip i innenriksfart registrert enten i Norsk internasjonalt skipsregister (NIS) eller utenlandsk skipsregister.</article></article></li></ul></article><article class="legalP" id="kapittel-1-dokumentendring-1-endring-1-nummer-1-ledd-2">Skip i innenriksfart etter første ledd omfatter:<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-1-nummer-1-ledd-2-punkt-1"><article class="legalP" id="kapittel-1-dokumentendring-1-endring-1-nummer-1-ledd-2-punkt-1-ledd-1">skip som frakter last eller passasjerer mellom norske havner på fastlandet, men likevel ikke skip som utelukkende setter i land last eller passasjerer som kommer fra utenlandske havner, eller som utelukkende tar om bord last eller passasjerer som skal til utenlandske havner</article></article></li><li data-li-identifier="b." data-name="b."><article class="listArticle" id="kapittel-1-dokumentendring-1-endring-1-nummer-1-ledd-2-punkt-2"><article class="legalP" id="kapittel-1-dokumentendring-1-endring-1-nummer-1-ledd-2-punkt-2-ledd-1">cruiseskip som seiler mellom norske havner på fastlandet, også cruiseskip som utelukkende opererer ut fra én norsk havn, men likevel ikke cruiseskip som anløper norske havner på seilas fra eller til en utenlandsk havn</article></article></li><li data-li-identifier="c." data-name="c."><article class="listArticle" id="kapittel-1-dokumentendring-1-endring-1-nummer-1-ledd-2-punkt-3"><article class="legalP" id="kapittel-1-dokumentendring-1-endring-1-nummer-1-ledd-2-punkt-3-ledd-1">skip som yter andre tjenester i norsk territorialfarvann ved fastlandet, men ikke fiske- og fangstfartøy, skip som tilhører Forsvaret eller benyttes i Forsvarets tjeneste, eller andre statlige skip som brukes utenfor næringsvirksomhet.</article></article></li></ul></article></article></article> <article class="change" data-add-new-part="lov/1993-06-04-58/§6/ledd/1/setning/2" id="kapittel-1-dokumentendring-1-endring-2"><article class="defaultP">§ 6 første ledd andre punktum skal lyde:</article><article class="legalP" id="kapittel-1-dokumentendring-1-endring-2-ledd-1">Vedtak om allmenngjøring for arbeidstakere på skip i innenriksfart kan bare gjelde de delene av tariffavtalen som regulerer de enkelte arbeidstakeres lønnsvilkår.</article></article> <article class="change" data-move-part="lov/1993-06-04-58/§6/ledd/1/setning/2;;lov/1993-06-04-58/§6/ledd/1/setning/3" id="kapittel-1-dokumentendring-1-endring-3"><article class="defaultP">Nåværende andre punktum blir nytt tredje punktum.</article></article> <article class="change" data-add-new-part="lov/1993-06-04-58/§11/ledd/6 lov/1993-06-04-58/§11/ledd/7" id="kapittel-1-dokumentendring-1-endring-4"><article class="defaultP">§ 11 sjette og syvende ledd skal lyde:</article><article class="legalP" id="kapittel-1-dokumentendring-1-endring-4-ledd-1">Sjøfartsdirektoratet fører tilsyn med at lønns- og arbeidsvilkår som følger av vedtak om allmenngjøring for arbeidstakere på skip, og oppdragsgivers plikter gitt i medhold av § 12, overholdes. Sjøfartsdirektoratet skal ha adgang til å gå om bord i og føre tilsyn med skip som ligger i havn. Når direktoratet krever det, skal rederiet, arbeidsgiveren, skipsføreren og andre som har sitt arbeid om bord, uten hinder av taushetsplikt legge frem opplysninger som anses nødvendige for utøvelsen av tilsynet.</article><article class="legalP" id="kapittel-1-dokumentendring-1-endring-4-ledd-2">Sjøfartsdirektoratet kan gi pålegg og treffe andre enkeltvedtak etter bestemmelsene i skipssikkerhetsloven §§ 49, 50 og 52 som er nødvendige for gjennomføringen av allmenngjøringsvedtak og plikter i medhold av § 12, og ilegge overtredelsesgebyr etter bestemmelsene i skipssikkerhetsloven §§ 55 og 56.</article></article> <article class="change" data-move-part="lov/1993-06-04-58/§11/ledd/6;;lov/1993-06-04-58/§11/ledd/8 lov/1993-06-04-58/§11/ledd/7;;lov/1993-06-04-58/§11/ledd/9 lov/1993-06-04-58/§11/ledd/8;;lov/1993-06-04-58/§11/ledd/10" id="kapittel-1-dokumentendring-1-endring-5"><article class="defaultP">Nåværende § 11 sjette til åttende ledd blir åttende og nytt niende og tiende ledd.</article></article> <article class="change" data-change-part="lov/1993-06-04-58/§11/ledd/8" id="kapittel-1-dokumentendring-1-endring-6"><article class="defaultP">Åttende ledd skal lyde:</article><article class="legalP" id="kapittel-1-dokumentendring-1-endring-6-ledd-1">Enhver som er underlagt tilsyn etter første, femte og sjette ledd, skal når oppdragsgivers tillitsvalgte krever det og uten hinder av taushetsplikt, fremlegge opplysninger om lønns- og arbeidsvilkår for arbeidstakere i virksomheter som utfører arbeid som er omfattet av vedtak om allmenngjøring. Innsyn kan kreves av tillitsvalgte som representerer den organisasjonen som er part i den allmenngjorte tariffavtalen.</article></article> <article class="change" data-add-new-part="lov/1993-06-04-58/§13/ledd/2" id="kapittel-1-dokumentendring-1-endring-7"><article class="defaultP">§ 13 andre ledd skal lyde:</article><article class="legalP" id="kapittel-1-dokumentendring-1-endring-7-ledd-1">Rederiet er solidarisk ansvarlig med arbeidsgiveren for utbetaling av lønn som følger av vedtak om allmenngjøring for arbeidstakere på skipet. Med rederiet menes den som er å anse som rederi etter skipssikkerhetsloven § 4.</article></article> <article class="change" data-move-part="lov/1993-06-04-58/§13/ledd/2;;lov/1993-06-04-58/§13/ledd/3 lov/1993-06-04-58/§13/ledd/3;;lov/1993-06-04-58/§13/ledd/4 lov/1993-06-04-58/§13/ledd/4;;lov/1993-06-04-58/§13/ledd/5" id="kapittel-1-dokumentendring-1-endring-8"><article class="defaultP">Nåværende andre til fjerde ledd blir tredje til nytt femte ledd.</article></article></article></section><section class="section" data-name="kapII" id="kapittel-2" data-lovdata-URL="LTI/lov/2025-06-20-109/KAPITTEL_2"><h2 data-text-align="center">II</h2><article class="document-change" data-document="lov/1996-11-29-72" id="kapittel-2-dokumentendring-1"><article class="change" data-add-new-part="lov/1996-11-29-72/§10-18/ledd/3" id="kapittel-2-dokumentendring-1-endring-1"><article class="defaultP">I lov 29. november 1996 nr. 72 om petroleumsvirksomhet skal § 10-18 tredje ledd lyde:</article><article class="legalP" id="kapittel-2-dokumentendring-1-endring-1-ledd-1">Rettighetshaveren skal sørge for at ansatte på skip som leverer tjenester til petroleumsvirksomhet, ikke har dårligere lønnsvilkår enn det som følger av gjeldende landsomfattende tariffavtaler. Dette gjelder likevel ikke transport av petroleum i bulk. Kongen kan gi forskrift om hvordan rettighetshaverens forpliktelser kan oppfylles.</article></article> <article class="change" data-move-part="lov/1996-11-29-72/§10-18/ledd/3;;lov/1996-11-29-72/§10-18/ledd/4 lov/1996-11-29-72/§10-18/ledd/4;;lov/1996-11-29-72/§10-18/ledd/5 lov/1996-11-29-72/§10-18/ledd/5;;lov/1996-11-29-72/§10-18/ledd/6" id="kapittel-2-dokumentendring-1-endring-2"><article class="defaultP">Nåværende tredje til femte ledd blir fjerde til nytt sjette ledd.</article></article></article></section><section class="section" data-name="kapIII" id="kapittel-3" data-lovdata-URL="LTI/lov/2025-06-20-109/KAPITTEL_3"><h2 data-text-align="center">III</h2><article class="document-change" data-document="lov/2005-06-17-79" id="kapittel-3-dokumentendring-1"><article class="change" data-add-new-part="lov/2005-06-17-79/§22a" id="kapittel-3-dokumentendring-1-endring-1"><article class="defaultP">I lov 17. juni 2005 nr. 79 om akvakultur skal ny § 22 a lyde:</article><article class="futureLegalArticle" data-name="§22a" id="kapittel-3-dokumentendring-1-endring-1-foreslåttparagraf-1"><span class="futureLegalArticleHeader"><span class="legalArticleValue">§ 22 a</span>. <span class="legalArticleTitle">Lønnsvilkår på skip</span></span><article class="legalP" id="kapittel-3-dokumentendring-1-endring-1-foreslåttparagraf-1-ledd-1">Innehavere av akvakulturtillatelser skal sørge for at ansatte på skip som leverer tjenester til akvakulturproduksjon, ikke har dårligere lønnsvilkår enn det som følger av gjeldende landsomfattende tariffavtaler. Kongen kan gi forskrift om hvordan forpliktelsene til innehavere av akvakulturtillatelser kan oppfylles.</article></article></article></article></section><section class="section" data-name="kapIV" id="kapittel-4" data-lovdata-URL="LTI/lov/2025-06-20-109/KAPITTEL_4"><h2 data-text-align="center">IV</h2><article class="document-change" data-document="lov/2007-02-16-9" id="kapittel-4-dokumentendring-1"><article class="defaultP">I lov 16. februar 2007 nr. 9 om skipssikkerhet gjøres følgende endringer:</article> <article class="change" data-change-part="lov/2007-02-16-9/§52/ledd/1/bokstav/b" id="kapittel-4-dokumentendring-1-endring-1"><article class="defaultP">§ 52 første ledd bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-4-dokumentendring-1-endring-1-punkt-1"><article class="legalP" id="kapittel-4-dokumentendring-1-endring-1-punkt-1-ledd-1">det foreligger alvorlige brudd på bestemmelser i skipsarbeidsloven, allmenngjøringsloven eller forskrifter gitt i medhold av disse lovene,</article></article></li></ul></article></article> <article class="change" data-change-part="lov/2007-02-16-9/§56" id="kapittel-4-dokumentendring-1-endring-2"><article class="defaultP">§ 56 skal lyde:</article><article class="futureLegalArticle" data-name="§56" id="kapittel-4-dokumentendring-1-endring-2-foreslåttparagraf-1"><span class="futureLegalArticleHeader"><span class="legalArticleValue">§ 56</span>. <span class="legalArticleTitle">Overtredelsesgebyr mot foretak</span></span><article class="legalP" id="kapittel-4-dokumentendring-1-endring-2-foreslåttparagraf-1-ledd-1">Hvis noen som har handlet på vegne av rederiet, har overtrådt en bestemmelse som nevnt i § 55 første til tredje ledd, kan tilsynsmyndigheten ilegge rederiet overtredelsesgebyr. Dette gjelder selv om overtredelsesgebyr ikke kan ilegges noen enkeltperson.</article><article class="legalP" id="kapittel-4-dokumentendring-1-endring-2-foreslåttparagraf-1-ledd-2">Tilsynsmyndigheten kan også ilegge arbeidsgiveren og rederiet overtredelsesgebyr ved manglende utbetaling av lønn i henhold til vedtak om allmenngjøring for arbeidstakere på skip, jf. allmenngjøringsloven § 5.</article><article class="legalP" id="kapittel-4-dokumentendring-1-endring-2-foreslåttparagraf-1-ledd-3">Ved avgjørelsen av om rederiet eller arbeidsgiveren skal ilegges overtredelsesgebyr, og ved utmålingen av gebyret skal det særlig legges vekt på:<ul class="defaultList"><li data-li-identifier="a." data-name="a."><article class="listArticle" id="kapittel-4-dokumentendring-1-endring-2-foreslåttparagraf-1-ledd-3-punkt-1"><article class="legalP" id="kapittel-4-dokumentendring-1-endring-2-foreslåttparagraf-1-ledd-3-punkt-1-ledd-1">hvor alvorlig overtredelsen er</article></article></li><li data-li-identifier="b." data-name="b."><article class="listArticle" id="kapittel-4-dokumentendring-1-endring-2-foreslåttparagraf-1-ledd-3-punkt-2"><article class="legalP" id="kapittel-4-dokumentendring-1-endring-2-foreslåttparagraf-1-ledd-3-punkt-2-ledd-1">om rederiet gjennom sikkerhetsstyringssystemet eller ved instruksjon, opplæring, kontroll eller andre tiltak kunne ha forebygget overtredelsen</article></article></li><li data-li-identifier="c." data-name="c."><article class="listArticle" id="kapittel-4-dokumentendring-1-endring-2-foreslåttparagraf-1-ledd-3-punkt-3"><article class="legalP" id="kapittel-4-dokumentendring-1-endring-2-foreslåttparagraf-1-ledd-3-punkt-3-ledd-1">om overtredelsen er begått for å fremme rederiets eller arbeidsgiverens interesser</article></article></li><li data-li-identifier="d." data-name="d."><article class="listArticle" id="kapittel-4-dokumentendring-1-endring-2-foreslåttparagraf-1-ledd-3-punkt-4"><article class="legalP" id="kapittel-4-dokumentendring-1-endring-2-foreslåttparagraf-1-ledd-3-punkt-4-ledd-1">om rederiet eller arbeidsgiveren har hatt eller kunne oppnådd noen fordel ved overtredelsen</article></article></li><li data-li-identifier="e." data-name="e."><article class="listArticle" id="kapittel-4-dokumentendring-1-endring-2-foreslåttparagraf-1-ledd-3-punkt-5"><article class="legalP" id="kapittel-4-dokumentendring-1-endring-2-foreslåttparagraf-1-ledd-3-punkt-5-ledd-1">om det foreligger gjentakelse</article></article></li><li data-li-identifier="f." data-name="f."><article class="listArticle" id="kapittel-4-dokumentendring-1-endring-2-foreslåttparagraf-1-ledd-3-punkt-6"><article class="legalP" id="kapittel-4-dokumentendring-1-endring-2-foreslåttparagraf-1-ledd-3-punkt-6-ledd-1">rederiets eller arbeidsgiverens økonomiske evne.</article></article></li></ul></article><article class="legalP" id="kapittel-4-dokumentendring-1-endring-2-foreslåttparagraf-1-ledd-4">Rederiet er også solidarisk ansvarlig for overtredelsesgebyr som ilegges skipsføreren eller andre som har sitt arbeid om bord, etter bestemmelser gitt i eller i medhold av § 55.</article><article class="legalP" id="kapittel-4-dokumentendring-1-endring-2-foreslåttparagraf-1-ledd-5">Departementet kan gi forskrift om overtredelsesgebyr mot rederiet eller arbeidsgiveren etter første til tredje ledd og om det solidariske ansvaret etter fjerde ledd.</article></article></article> <article class="change" data-change-part="lov/2007-02-16-9/§57/ledd/2/setning/1" id="kapittel-4-dokumentendring-1-endring-3"><article class="defaultP">§ 57 andre ledd første punktum skal lyde:</article><article class="legalP" id="kapittel-4-dokumentendring-1-endring-3-ledd-1">For å sikre betaling av overtredelsesgebyr etter §§ 55 og 56 som rederiet, arbeidsgiveren, skipsføreren eller andre som har sitt arbeid om bord, er eller antas å ville bli ilagt, kan tilsynsmyndigheten forby skipet å forlate havn, pålegge det å gå til havn eller fastsette andre nødvendige tiltak inntil overtredelsesgebyret er betalt, eller det er stilt tilstrekkelig sikkerhet for beløpet.</article></article></article></section><section class="section" data-name="kapV" id="kapittel-5" data-lovdata-URL="LTI/lov/2025-06-20-109/KAPITTEL_5"><h2 data-text-align="center">V</h2><article class="document-change" data-document="lov/2010-06-04-21" id="kapittel-5-dokumentendring-1"><article class="change" data-add-new-part="lov/2010-06-04-21/§10-13" id="kapittel-5-dokumentendring-1-endring-1"><article class="defaultP">I lov 4. juni 2010 nr. 21 om fornybar energiproduksjon til havs skal § 10-13 nytt andre ledd lyde:</article><article class="legalP" id="kapittel-5-dokumentendring-1-endring-1-ledd-1">Konsesjonæren skal sørgje for at tilsette på skip som leverer tenester til utnytting av fornybare energiressursar til havs, ikkje har dårlegare lønsvilkår enn det som følgjer av gjeldande landsomfattande tariffavtaler. Kongen kan gje forskrift om korleis pliktene til konsesjonærane kan oppfyllast.</article></article></article></section><section class="section" data-name="kapVI" id="kapittel-6" data-lovdata-URL="LTI/lov/2025-06-20-109/KAPITTEL_6"><h2 data-text-align="center">VI</h2><article class="document-change" data-document="lov/2019-03-22-7" id="kapittel-6-dokumentendring-1"><article class="change" data-add-new-part="lov/2019-03-22-7/§9-16" id="kapittel-6-dokumentendring-1-endring-1"><article class="defaultP">I lov 22. mars 2019 nr. 7 om mineralvirksomhet på kontinentalsokkelen skal ny § 9-16 lyde:</article><article class="futureLegalArticle" data-name="§9-16" id="kapittel-6-dokumentendring-1-endring-1-foreslåttparagraf-1"><span class="futureLegalArticleHeader"><span class="legalArticleValue">§ 9-16</span>. <span class="legalArticleTitle">Lønnsvilkår på skip</span></span><article class="legalP" id="kapittel-6-dokumentendring-1-endring-1-foreslåttparagraf-1-ledd-1">Rettighetshaveren skal sørge for at ansatte på skip som leverer tjenester til mineralvirksomhet, ikke har dårligere lønnsvilkår enn det som følger av gjeldende landsomfattende tariffavtaler. Kongen kan gi forskrift om hvordan rettighetshaverens forpliktelser kan oppfylles.</article></article></article></article></section><section class="section" data-name="kapVII" id="kapittel-7" data-lovdata-URL="LTI/lov/2025-06-20-109/KAPITTEL_7"><h2 data-text-align="center">VII</h2><article class="legalP" id="kapittel-7-ledd-1">Lovens del I og IV trer i kraft 1. juli 2025. Del II, III, V og VI trer i kraft 1. januar 2026.</article></section></main></body></html>