<!DOCTYPE html><html lang="nb"><head><title>Lov om endringer i helsetilsynsloven mv. (ny meldeordning for alvorlige hendelser i helse- og omsorgstjenesten)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2025-06-20-74</dd><dt class="dokid">DokumentID</dt><dd class="dokid">LTI/lov/2025-06-20-74</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1983-06-03-54</li><li>lov/1999-07-02-61</li><li>lov/1999-07-02-63</li><li>lov/2011-06-24-30</li><li>lov/2017-06-16-56</li><li>lov/2017-12-15-107</li></ul></dd><dt class="legalArea">Rettsområde</dt><dd class="legalArea"><ul><li>Helse- og omsorgsrett</li> <li>Helse- og omsorgsrett &gt; Helseforetak</li> <li>Helse- og omsorgsrett &gt; Helsepersonell</li> <li>Helse- og omsorgsrett &gt; Kommunehelsetjeneste</li> <li>Helse- og omsorgsrett &gt; Pasientrettigheter</li></ul></dd><dt class="dateOfPublication">Kunngjort</dt><dd class="dateOfPublication">2025-06-20 12:45</dd><dt class="journalNumber">Journalnummer</dt><dd class="journalNumber">2025-0619</dd><dt class="titleShort">Korttittel</dt><dd class="titleShort">Endringslov til helsetilsynsloven mv.</dd><dt class="title">Tittel</dt><dd class="title">Lov om endringer i helsetilsynsloven mv. (ny meldeordning for alvorlige hendelser i helse- og omsorgstjenesten)</dd><dt class="miscInformation">Annet om dokumentet</dt><dd class="miscInformation">Prop. 121 L (2024–2025), Innst. 459 L (2024–2025), Lovvedtak 105 (2024–2025). Stortingets første og andre gangs behandling hhv. 5. og 10. juni 2025. Fremmet av Helse- og omsorgsdepartementet.</dd><dt class="refid">RefID</dt><dd class="refid">lov/2025-06-20-74</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i helsetilsynsloven mv. (ny meldeordning for alvorlige hendelser i helse- og omsorgstjenesten)<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li><li>VII</li></ul></li></ul></dd></dl></header><main class="documentBody" data-lovdata-URL="LTI/lov/2025-06-20-74" id="dokument"><h1>Lov om endringer i helsetilsynsloven mv. (ny meldeordning for alvorlige hendelser i helse- og omsorgstjenesten)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 3. juni 1983 nr. 54 om tannhelsetjenesten (tannhelsetjenesteloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 2. juli 1999 nr. 61 om spesialisthelsetjenesten m.m. (spesialisthelsetjenesteloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 2. juli 1999 nr. 63 om pasient- og brukerrettigheter (pasient- og brukerrettighetsloven).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 24. juni 2011 nr. 30 om kommunale helse- og omsorgstjenester m.m. (helse- og omsorgstjenesteloven).</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 16. juni 2017 nr. 56 om Statens undersøkelseskommisjon for helse- og omsorgstjenesten.</article></article></li><li data-li-identifier="6" data-name="6"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov 15. desember 2017 nr. 107 om statlig tilsyn med helse- og omsorgstjenesten mv. (helsetilsynsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2025-06-20-74/KAPITTEL_1"><h2 data-text-align="center">I</h2><article class="document-change" data-document="lov/1983-06-03-54" id="kapittel-1-dokumentendring-1"><article class="change" data-change-part="lov/1983-06-03-54/§1-7" id="kapittel-1-dokumentendring-1-endring-1"><article class="defaultP">I lov 3. juni 1983 nr. 54 om tannhelsetjenesten skal § 1-7 lyde:</article><article class="futureLegalArticle" data-name="§1-7" id="kapittel-1-dokumentendring-1-endring-1-foreslåttparagraf-1"><span class="futureLegalArticleHeader"><span class="legalArticleValue">§ 1-7</span>. <span class="legalArticleTitle">Melding og rapport om alvorlige hendelser</span></span><article class="legalP" id="kapittel-1-dokumentendring-1-endring-1-foreslåttparagraf-1-ledd-1">Virksomheter som er omfattet av loven her, skal snarest mulig og senest innen fem virkedager sende melding til statsforvalteren og Statens undersøkelseskommisjon for helse- og omsorgstjenesten om dødsfall eller svært alvorlig skade på pasient eller bruker som følge av tjenesteytelsen eller ved at en pasient eller bruker skader en annen, jf. helsetilsynsloven § 6 og lov om Statens undersøkelseskommisjon for helse- og omsorgstjenesten § 7. Meldeplikten gjelder dersom utfallet er uventet ut fra påregnelig risiko. En kopi av meldingen skal sendes til Statens helsetilsyn.</article><article class="legalP" id="kapittel-1-dokumentendring-1-endring-1-foreslåttparagraf-1-ledd-2">Virksomheten skal i tillegg oversende en rapport om hendelsen til statsforvalteren innen tre måneder etter at melding er sendt. Rapporten skal blant annet inneholde en gjennomgang av hendelsen og mulige årsaker, hvilke tiltak virksomheten vil sette i verk for at lignende hendelser ikke skal skje igjen, og hvordan pasienten, brukeren, nærmeste pårørende og berørt helsepersonell er fulgt opp og involvert i forbedringsarbeidet.</article></article></article></article></section><section class="section" data-name="kapII" id="kapittel-2" data-lovdata-URL="LTI/lov/2025-06-20-74/KAPITTEL_2"><h2 data-text-align="center">II</h2><article class="document-change" data-document="lov/1999-07-02-61" id="kapittel-2-dokumentendring-1"><article class="defaultP">I lov 2. juli 1999 nr. 61 om spesialisthelsetjenesten m.m. gjøres følgende endringer:</article> <article class="change" data-change-part="lov/1999-07-02-61/§3-3a" id="kapittel-2-dokumentendring-1-endring-1"><article class="defaultP">§ 3-3 a skal lyde:</article><article class="futureLegalArticle" data-name="§3-3a" id="kapittel-2-dokumentendring-1-endring-1-foreslåttparagraf-1"><span class="futureLegalArticleHeader"><span class="legalArticleValue">§ 3-3 a</span>. <span class="legalArticleTitle">Melding og rapport om alvorlige hendelser</span></span><article class="legalP" id="kapittel-2-dokumentendring-1-endring-1-foreslåttparagraf-1-ledd-1">Virksomheter som er omfattet av loven her, skal snarest mulig og senest innen fem virkedager sende melding til statsforvalteren og Statens undersøkelseskommisjon for helse- og omsorgstjenesten om dødsfall eller svært alvorlig skade på pasient eller bruker som følge av tjenesteytelsen eller ved at en pasient eller bruker skader en annen, jf. helsetilsynsloven § 6 og lov om Statens undersøkelseskommisjon for helse- og omsorgstjenesten § 7. Meldeplikten gjelder dersom utfallet er uventet ut fra påregnelig risiko. En kopi av meldingen skal sendes til Statens helsetilsyn.</article><article class="legalP" id="kapittel-2-dokumentendring-1-endring-1-foreslåttparagraf-1-ledd-2">Virksomheten skal i tillegg oversende en rapport om hendelsen til statsforvalteren innen tre måneder etter at melding er sendt. Rapporten skal blant annet inneholde en gjennomgang av hendelsen og mulige årsaker, hvilke tiltak virksomheten vil sette i verk for at lignende hendelser ikke skal skje igjen, og hvordan pasienten, brukeren, nærmeste pårørende og berørt helsepersonell er fulgt opp og involvert i forbedringsarbeidet.</article></article></article> <article class="change" data-change-part="lov/1999-07-02-61/§7-1" id="kapittel-2-dokumentendring-1-endring-2"><article class="defaultP">§ 7-1 skal lyde:</article><article class="futureLegalArticle" data-name="§7-1" id="kapittel-2-dokumentendring-1-endring-2-foreslåttparagraf-1"><span class="futureLegalArticleHeader"><span class="legalArticleValue">§ 7-1</span>. <span class="legalArticleTitle">Pålegg og tvangsmulkt</span></span><article class="legalP" id="kapittel-2-dokumentendring-1-endring-2-foreslåttparagraf-1-ledd-1">Tilsynsmyndighetene kan gi pålegg om retting. Statens helsetilsyn kan gi pålegg om stenging og fastsette tvangsmulkt etter reglene i helsetilsynsloven §§ 8 og 9. Hvis statsforvalteren mener at det bør ilegges tvangsmulkt etter § 9, skal saken oversendes Statens helsetilsyn.</article></article></article></article></section><section class="section" data-name="kapIII" id="kapittel-3" data-lovdata-URL="LTI/lov/2025-06-20-74/KAPITTEL_3"><h2 data-text-align="center">III</h2><article class="document-change" data-document="lov/1999-07-02-63" id="kapittel-3-dokumentendring-1"><article class="defaultP">I lov 2. juli 1999 nr. 63 om pasient- og brukerrettigheter gjøres følgende endringer:</article> <article class="change" data-change-part="lov/1999-07-02-63/§3-2/ledd/6" id="kapittel-3-dokumentendring-1-endring-1"><article class="defaultP">§ 3-2 sjette ledd skal lyde:</article><article class="legalP" id="kapittel-3-dokumentendring-1-endring-1-ledd-1">Dersom skade eller komplikasjon som nevnt i femte ledd er svært alvorlig, skal pasienten eller brukeren gis tilbud om møte med helse- og omsorgstjenesten så snart som mulig etter hendelsen, og senest ti dager etter hendelsen. Slike møter skal ha til formål å gi pasienten eller brukeren informasjon etter fjerde og femte ledd, utveksle informasjon knyttet til hendelsen og avklare hvilket behov pasienten eller brukeren har for videre oppfølging. Ved dødsfall som følge av alvorlig hendelse, skal nærmeste pårørende tilbys tilsvarende møte.</article></article> <article class="change" data-repeal-part="lov/1999-07-02-63/§7-4/ledd/2" id="kapittel-3-dokumentendring-1-endring-2"><article class="defaultP">§ 7-4 andre ledd oppheves.</article></article> <article class="change" data-change-part="lov/1999-07-02-63/§7-4a/ledd/3 lov/1999-07-02-63/§7-4a/ledd/4" id="kapittel-3-dokumentendring-1-endring-3"><article class="defaultP">§ 7-4 a tredje og fjerde ledd skal lyde:</article><article class="legalP" id="kapittel-3-dokumentendring-1-endring-3-ledd-1">Hvis statsforvalteren mener at det bør gis pålegg til virksomhet etter helsetilsynsloven §§ 8 eller 9 og spesialisthelsetjenesteloven § 7-1, eller at helsepersonell bør ilegges en reaksjon som nevnt i helsepersonelloven kapittel 11, skal saken oversendes Statens helsetilsyn. Dette gjelder likevel ikke når statsforvalteren selv vil gi pålegg om retting etter helsetilsynsloven § 8 eller faglig pålegg etter helsepersonelloven § 56. Første og andre ledd gjelder tilsvarende for behandlingen av saken hos Statens helsetilsyn.</article><article class="legalP" id="kapittel-3-dokumentendring-1-endring-3-ledd-2">Statsforvalteren skal gi den som har fremsatt en anmodning om tilsyn, innsyn i relevante saksdokumenter og anledning til å uttale seg til disse så langt taushetsplikt ikke er til hinder for dette. Det samme gjelder pasient, bruker eller nærmeste pårørende i saker hvor statsforvalteren behandler meldinger om alvorlige hendelser etter § 7-6 i loven her, helsetilsynsloven § 6, spesialisthelsetjenesteloven § 3-3 a, helse- og omsorgstjenesteloven § 12-3 a og tannhelsetjenesteloven § 1-7.</article></article> <article class="change" data-change-part="lov/1999-07-02-63/§7-6" id="kapittel-3-dokumentendring-1-endring-4"><article class="defaultP">§ 7-6 skal lyde:</article><article class="futureLegalArticle" data-name="§7-6" id="kapittel-3-dokumentendring-1-endring-4-foreslåttparagraf-1"><span class="futureLegalArticleHeader"><span class="legalArticleValue">§ 7-6</span>. <span class="legalArticleTitle">Melding om alvorlige hendelser</span></span><article class="legalP" id="kapittel-3-dokumentendring-1-endring-4-foreslåttparagraf-1-ledd-1">En pasient, bruker eller nærmeste pårørende kan sende melding til statsforvalteren og Statens undersøkelseskommisjon for helse- og omsorgstjenesten om dødsfall eller svært alvorlig skade på pasient eller bruker som følge av ytelse av helse- og omsorgstjenester eller ved at en pasient eller bruker skader en annen. Adgangen til å sende melding gjelder dersom utfallet er uventet ut fra påregnelig risiko.</article><article class="legalP" id="kapittel-3-dokumentendring-1-endring-4-foreslåttparagraf-1-ledd-2">Departementet kan gi forskrift om melding etter første ledd, også om innholdet i meldingene.</article></article></article></article></section><section class="section" data-name="kapIV" id="kapittel-4" data-lovdata-URL="LTI/lov/2025-06-20-74/KAPITTEL_4"><h2 data-text-align="center">IV</h2><article class="document-change" data-document="lov/2011-06-24-30" id="kapittel-4-dokumentendring-1"><article class="defaultP">I lov 24. juni 2011 nr. 30 om kommunale helse- og omsorgstjenester m.m. gjøres følgende endringer:</article> <article class="change" data-change-part="lov/2011-06-24-30/§12-3/ledd/2" id="kapittel-4-dokumentendring-1-endring-1"><article class="defaultP">§ 12-3 andre ledd skal lyde:</article><article class="legalP" id="kapittel-4-dokumentendring-1-endring-1-ledd-1">Kommuneloven kapittel 30 gjelder tilsvarende for tilsynsvirksomheten etter første ledd, med unntak av § 30-4. Tilsynsmyndighetene kan gi pålegg om retting. Statens helsetilsyn kan gi pålegg om stenging etter helsetilsynsloven § 8.</article></article> <article class="change" data-change-part="lov/2011-06-24-30/§12-3a" id="kapittel-4-dokumentendring-1-endring-2"><article class="defaultP">§ 12-3 a skal lyde:</article><article class="futureLegalArticle" data-name="§12-3a" id="kapittel-4-dokumentendring-1-endring-2-foreslåttparagraf-1"><span class="futureLegalArticleHeader"><span class="legalArticleValue">§ 12-3 a</span>. <span class="legalArticleTitle">Melding og rapport om alvorlige hendelser</span></span><article class="legalP" id="kapittel-4-dokumentendring-1-endring-2-foreslåttparagraf-1-ledd-1">Virksomheter som er omfattet av loven her, skal snarest mulig og senest innen fem virkedager sende melding til statsforvalteren og Statens undersøkelseskommisjon for helse- og omsorgstjenesten om dødsfall eller svært alvorlig skade på pasient eller bruker som følge av tjenesteytelsen eller ved at en pasient eller bruker skader en annen, jf. helsetilsynsloven § 6 og lov om Statens undersøkelseskommisjon for helse- og omsorgstjenesten § 7. Meldeplikten gjelder dersom utfallet er uventet ut fra påregnelig risiko. En kopi av meldingen skal sendes til Statens helsetilsyn.</article><article class="legalP" id="kapittel-4-dokumentendring-1-endring-2-foreslåttparagraf-1-ledd-2">Virksomheten skal i tillegg oversende en rapport om hendelsen til statsforvalteren innen tre måneder etter at melding er sendt. Rapporten skal blant annet inneholde en gjennomgang av hendelsen og mulige årsaker, hvilke tiltak virksomheten vil sette i verk for at lignende hendelser ikke skal skje igjen, og hvordan pasienten, brukeren, nærmeste pårørende og berørt helsepersonell er fulgt opp og involvert i forbedringsarbeidet.</article></article></article></article></section><section class="section" data-name="kapV" id="kapittel-5" data-lovdata-URL="LTI/lov/2025-06-20-74/KAPITTEL_5"><h2 data-text-align="center">V</h2><article class="document-change" data-document="lov/2017-06-16-56" id="kapittel-5-dokumentendring-1"><article class="change" data-change-part="lov/2017-06-16-56/§7" id="kapittel-5-dokumentendring-1-endring-1"><article class="defaultP">I lov 16. juni 2017 nr. 56 om Statens undersøkelseskommisjon for helse- og omsorgstjenesten skal § 7 lyde:</article><article class="futureLegalArticle" data-name="§7" id="kapittel-5-dokumentendring-1-endring-1-foreslåttparagraf-1"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Melding til undersøkelseskommisjonen om alvorlige hendelser</span></span><article class="legalP" id="kapittel-5-dokumentendring-1-endring-1-foreslåttparagraf-1-ledd-1">En virksomhet som yter helse- og omsorgstjenester, skal snarest mulig og senest innen fem virkedager sende melding til Statens undersøkelseskommisjon om dødsfall eller svært alvorlig skade på pasient eller bruker som følge av tjenesteytelsen eller ved at en pasient eller bruker skader en annen. Meldeplikten gjelder dersom utfallet er uventet ut fra påregnelig risiko.</article><article class="legalP" id="kapittel-5-dokumentendring-1-endring-1-foreslåttparagraf-1-ledd-2">Pasienter, brukere eller nærmeste pårørende kan sende melding til undersøkelseskommisjonen om hendelser som nevnt i første ledd.</article><article class="legalP" id="kapittel-5-dokumentendring-1-endring-1-foreslåttparagraf-1-ledd-3">Når undersøkelseskommisjonen har mottatt melding etter første eller andre ledd skal den uten ugrunnet opphold avgjøre om det skal iverksettes undersøkelse.</article></article></article></article></section><section class="section" data-name="kapVI" id="kapittel-6" data-lovdata-URL="LTI/lov/2025-06-20-74/KAPITTEL_6"><h2 data-text-align="center">VI</h2><article class="document-change" data-document="lov/2017-12-15-107" id="kapittel-6-dokumentendring-1"><article class="defaultP">I lov 15. desember 2017 nr. 107 om statlig tilsyn med helse- og omsorgstjenesten mv. gjøres følgende endringer:</article> <article class="change" data-change-part="lov/2017-12-15-107/§1" id="kapittel-6-dokumentendring-1-endring-1"><article class="defaultP">§ 1 skal lyde:</article><article class="futureLegalArticle" data-name="§1" id="kapittel-6-dokumentendring-1-endring-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Lovens formål</span></span><article class="legalP" id="kapittel-6-dokumentendring-1-endring-1-foreslåttparagraf-1-ledd-1">Lovens formål er å bidra til å styrke pasient- og brukersikkerheten og kvaliteten i helse- og omsorgstjenesten gjennom statlig tilsyn og andre tiltak som støtter opp om helse- og omsorgstjenestens arbeid med læring og forbedring. Loven skal også bidra til å styrke befolkningens tillit til helsepersonell og helse- og omsorgstjenesten.</article></article></article> <article class="change" data-change-part="lov/2017-12-15-107/§4/ledd/1" id="kapittel-6-dokumentendring-1-endring-2"><article class="defaultP">§ 4 første ledd skal lyde:</article><article class="legalP" id="kapittel-6-dokumentendring-1-endring-2-ledd-1">Statens helsetilsyn har det overordnede faglige tilsyn med helse- og omsorgstjenesten i landet og skal utøve myndighet i samsvar med det som er bestemt i lover og forskrifter. Statens helsetilsyn skal gjennomføre tilsyn, formidle kunnskap, systematisere og identifisere risikoområder, veilede statsforvalteren og bidra til overordnet læring og forbedring i helse- og omsorgstjenesten. Statens helsetilsyn kan innhente rapporter om alvorlige hendelser fra statsforvalteren, jf. § 6 tredje ledd.</article></article> <article class="change" data-change-part="lov/2017-12-15-107/§4/ledd/4" id="kapittel-6-dokumentendring-1-endring-3"><article class="defaultP">§ 4 fjerde ledd skal lyde:</article><article class="legalP" id="kapittel-6-dokumentendring-1-endring-3-ledd-1">Statsforvalteren skal på grunnlag av meldinger og rapporter fra virksomheter om alvorlige hendelser etter § 6, og etter behov, veilede virksomhetene og støtte opp om virksomhetens styringssystem og systematiske arbeid med å forebygge, avdekke, avverge og lære av alvorlige hendelser.</article></article> <article class="change" data-move-part="lov/2017-12-15-107/§4/ledd/4::lov/2017-12-15-107/§4/ledd/5" id="kapittel-6-dokumentendring-1-endring-4"><article class="defaultP">Nåværende § 4 fjerde ledd blir nytt femte ledd.</article></article> <article class="change" data-change-part="lov/2017-12-15-107/§6" id="kapittel-6-dokumentendring-1-endring-5"><article class="defaultP">§ 6 skal lyde:</article><article class="futureLegalArticle" data-name="§6" id="kapittel-6-dokumentendring-1-endring-5-foreslåttparagraf-1"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Melding og rapport om alvorlige hendelser</span></span><article class="legalP" id="kapittel-6-dokumentendring-1-endring-5-foreslåttparagraf-1-ledd-1">Formålet med melding og rapport om alvorlige hendelser er å bidra til å styrke arbeidet med læring og forbedring for å kunne forebygge, avdekke og avverge alvorlige hendelser i helse- og omsorgstjenesten.</article><article class="legalP" id="kapittel-6-dokumentendring-1-endring-5-foreslåttparagraf-1-ledd-2">En virksomhet som yter helse- og omsorgstjenester, skal snarest mulig og senest innen fem virkedager sende melding til statsforvalteren med kopi til Statens helsetilsyn om dødsfall eller svært alvorlig skade på pasient eller bruker som følge av tjenesteytelsen eller ved at en pasient eller bruker skader en annen. Meldeplikten gjelder dersom utfallet er uventet ut fra påregnelig risiko.</article><article class="legalP" id="kapittel-6-dokumentendring-1-endring-5-foreslåttparagraf-1-ledd-3">Virksomheten skal i tillegg oversende en rapport om hendelsen til statsforvalteren innen tre måneder etter at meldingen er sendt. Rapporten skal blant annet inneholde en gjennomgang av hendelsen og mulige årsaker, hvilke tiltak virksomheten vil sette i verk for at lignende hendelser ikke skal skje igjen, og hvordan pasienten, brukeren, nærmeste pårørende og berørt helsepersonell er fulgt opp og involvert i forbedringsarbeidet.</article><article class="legalP" id="kapittel-6-dokumentendring-1-endring-5-foreslåttparagraf-1-ledd-4">Departementet kan i forskrift gi nærmere bestemmelser om melding og rapport som nevnt i andre og tredje ledd, herunder om innholdet i meldingene og rapportene.</article></article></article> <article class="change" data-change-part="lov/2017-12-15-107/§8/ledd/1" id="kapittel-6-dokumentendring-1-endring-6"><article class="defaultP">§ 8 første ledd skal lyde:</article><article class="legalP" id="kapittel-6-dokumentendring-1-endring-6-ledd-1">Hvis en virksomhet innen helse- og omsorgstjenesten drives på en måte som kan ha skadelige følger for pasienter, brukere eller andre eller på annen måte er uforsvarlig, kan tilsynsmyndighetene gi pålegg om å rette forholdene. Pålegget skal inneholde en frist for oppfyllelse. Hvis statsforvalteren mener at det bør ilegges tvangsmulkt etter § 9, skal saken oversendes Statens helsetilsyn.</article></article></article></section><section class="section" data-name="kapVII" id="kapittel-7" data-lovdata-URL="LTI/lov/2025-06-20-74/KAPITTEL_7"><h2 data-text-align="center">VII</h2><ul class="defaultList"><li data-li-identifier="1." data-name="1."><article class="listArticle" id="kapittel-7-punkt-1"><article class="legalP" id="kapittel-7-punkt-1-ledd-1">Loven gjelder fra den tiden Kongen bestemmer. Kongen kan sette i kraft de enkelte bestemmelsene i loven til forskjellig tid.</article></article></li><li data-li-identifier="2." data-name="2."><article class="listArticle" id="kapittel-7-punkt-2"><article class="legalP" id="kapittel-7-punkt-2-ledd-1">Departementet kan gi overgangsregler.</article></article></li></ul></section></main></body></html>