<!DOCTYPE html><html lang="nb"><head><title>Forskrift om forbud mot salg av energidrikk til barn under 16 år</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-08-20-1676</dd><dt class="dokid">DokumentID</dt><dd class="dokid">LTI/forskrift/2025-08-20-1676</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Folkehelseavdelingen</li></ul></dd><dt class="dateInForce">I kraft fra</dt><dd class="dateInForce">2026-01-01</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§3</li><li>lov/2003-12-19-124/§12</li><li>lov/2003-12-19-124/§16</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2025-08-21 13:45</dd><dt class="journalNumber">Journalnummer</dt><dd class="journalNumber">2025-1091</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om forbud mot salg av energidrikk til barn under 16 år</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 20. august 2025 med hjemmel i lov 19. desember 2003 nr. 124 om matproduksjon og mattrygghet mv. (matloven) § 3 andre ledd, § 12 jf. § 16, jf. delegeringsvedtak 19. desember 2003 nr. 1790.</dd><dt class="refid">RefID</dt><dd class="refid">forskrift/2025-08-20-1676</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forbud mot salg av energidrikk til barn under 16 år<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjon av energidrikk</li><li>§ 4. Aldersgrense</li><li>§ 5. Tilsyn og vedtak</li><li>§ 6. Virksomhetskarantene</li><li>§ 7. Tvangsmulkt</li><li>§ 8. Straff</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2025-08-20-1676" id="dokument"><h1>Forskrift om forbud mot salg av energidrikk til barn under 16 år</h1><article class="legalArticle" data-lovdata-URL="LTI/forskrift/2025-08-20-1676/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å beskytte barn under 16 år mot negative helseeffekter av energidrikk.</article></article><article class="legalArticle" data-lovdata-URL="LTI/forskrift/2025-08-20-1676/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Denne forskriften gjelder forbud mot salg av energidrikk til barn under 16 år fra virksomheter som definert i matloven § 4 nr. 1. Forskriften gjelder ikke for produkter som omfattes av forskrift om kosttilskudd.</article><article class="legalP" id="paragraf-2-ledd-2">Denne forskriften gjelder også for Svalbard.</article></article><article class="legalArticle" data-lovdata-URL="LTI/forskrift/2025-08-20-1676/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjon av energidrikk</span></h2><article class="legalP" id="paragraf-3-ledd-1"><i>Energidrikk:</i> alkoholfrie drikker, inkludert pulver eller tabletter som skal løses i væske, med koffein i en mengde over 15 mg/100 ml drikkeklart produkt. Dette omfatter ikke drikker som er basert på kaffe, te eller kakao og som har en næringsmiddelbetegnelse som inneholder ordene «kaffe», «te» eller «kakao».</article></article><article class="legalArticle" data-lovdata-URL="LTI/forskrift/2025-08-20-1676/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Aldersgrense</span></h2><article class="legalP" id="paragraf-4-ledd-1">Salg av energidrikk til personer under 16 år er forbudt.</article><article class="legalP" id="paragraf-4-ledd-2">Selger skal ved tvil om kjøpers alder, be om legitimasjon for å kontrollere at kjøper har fylt 16 år.</article><article class="legalP" id="paragraf-4-ledd-3">Selger av energidrikk skal være over 16 år. Salg kan likevel skje av personer under 16 år, dersom en person over 16 år har daglig tilsyn med salget.</article></article><article class="legalArticle" data-lovdata-URL="LTI/forskrift/2025-08-20-1676/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilsyn og vedtak</span></h2><article class="legalP" id="paragraf-5-ledd-1">Mattilsynet fører tilsyn og kan fatte nødvendige vedtak for å gjennomføre bestemmelsene i denne forskriften, jf. matloven § 23.</article></article><article class="legalArticle" data-lovdata-URL="LTI/forskrift/2025-08-20-1676/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Virksomhetskarantene</span></h2><article class="legalP" id="paragraf-6-ledd-1">Dersom virksomhetene unnlater å etterkomme vesentlige pålegg eller grovt overtrer bestemmelser gitt i eller i medhold av denne forskriften, kan Mattilsynet nekte virksomheten å starte opp, eller utføre en eller flere aktiviteter for en nærmere avgrenset periode på inntil 6 måneder jf. matloven § 25.</article></article><article class="legalArticle" data-lovdata-URL="LTI/forskrift/2025-08-20-1676/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tvangsmulkt</span></h2><article class="legalP" id="paragraf-7-ledd-1">Dersom virksomhetene unnlater å etterkomme enkeltvedtak innen fastsatt frist, kan Mattilsynet ilegge tvangsmulkt i samsvar med matloven § 26.</article></article><article class="legalArticle" data-lovdata-URL="LTI/forskrift/2025-08-20-1676/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straff</span></h2><article class="legalP" id="paragraf-8-ledd-1">Forsettlig eller uaktsom overtredelse av bestemmelsene i denne forskriften, eller enkeltvedtak som er gitt med hjemmel i denne forskriften, er straffbart i samsvar med matloven § 28.</article></article><article class="legalArticle" data-lovdata-URL="LTI/forskrift/2025-08-20-1676/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Denne forskriften trer i kraft 1. januar 2026.</article></article></main></body></html>