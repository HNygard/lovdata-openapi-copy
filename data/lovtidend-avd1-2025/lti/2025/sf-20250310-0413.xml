<!DOCTYPE html><html lang="nb"><head><title>Forskrift om endring i forskrift om gjennomføring av fiske, fangst og høsting av viltlevende marine ressurser</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-03-10-413</dd><dt class="dokid">DokumentID</dt><dd class="dokid">LTI/forskrift/2025-03-10-413</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeridirektoratet</li></ul></dd><dt class="dateInForce">I kraft fra</dt><dd class="dateInForce">2025-03-10</dd><dt class="changesToDocuments">Endrer</dt><dd class="changesToDocuments"><ul><li>forskrift/2021-12-23-3910</li></ul></dd><dt class="basedOn">Hjemmel</dt><dd class="basedOn"><ul><li>forskrift/2021-12-23-3910/§74</li><li>lov/2008-06-06-37/§5</li><li>lov/2008-06-06-37/§11</li><li>lov/2008-06-06-37/§12</li><li>lov/2008-06-06-37/§15</li><li>lov/2008-06-06-37/§16</li><li>lov/2008-06-06-37/§17</li><li>lov/2008-06-06-37/§20</li><li>lov/2008-06-06-37/§21</li><li>lov/2008-06-06-37/§24</li><li>lov/2008-06-06-37/§34</li><li>lov/2008-06-06-37/§36</li><li>lov/2008-06-06-37/§59</li><li>lov/1976-12-17-91/§4</li><li>lov/1976-12-17-91/§6</li><li>lov/2009-06-19-97/§23</li><li>lov/2009-06-19-97/§24</li><li>forskrift/1977-05-13-2/§14</li><li>forskrift/1977-06-03-6</li><li>lov/1925-07-17-11/§14</li><li>forskrift/1978-04-28-20/§1</li></ul></dd><dt class="dateOfPublication">Kunngjort</dt><dd class="dateOfPublication">2025-03-12 15:00</dd><dt class="journalNumber">Journalnummer</dt><dd class="journalNumber">2025-0243</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="titleShort">Korttittel</dt><dd class="titleShort">Endr. i høstingsforskriften</dd><dt class="title">Tittel</dt><dd class="title">Forskrift om endring i forskrift om gjennomføring av fiske, fangst og høsting av viltlevende marine ressurser</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 10. mars 2025 med hjemmel i forskrift 23. desember 2021 nr. 3910 om gjennomføring av fiske, fangst og høsting av viltlevende marine ressurser (høstingsforskriften) § 74.</dd><dt class="refid">RefID</dt><dd class="refid">forskrift/2025-03-10-413</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om gjennomføring av fiske, fangst og høsting av viltlevende marine ressurser<ul class="tocSubUl"><li>I<ul class="tocSubUl"><li>§ 50a. Forbud mot å fiske hyse med snurrevad for å begrense fangst av fisk under minstemål</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-03-10-413" id="dokument"><h1>Forskrift om endring i forskrift om gjennomføring av fiske, fangst og høsting av viltlevende marine ressurser</h1><section class="section" data-name="kapI" id="kapittel-1" data-lovdata-URL="LTI/forskrift/2025-03-10-413/KAPITTEL_1"><h2 data-text-align="center">I</h2><article class="defaultP">I forskrift 23. desember 2021 nr. 3910 om gjennomføring av fiske, fangst og høsting av viltlevende marine ressurser (høstingsforskriften) gjøres følgende endringer:</article> <article class="defaultP" margin-top="true">§ 9 annet ledd skal lyde:</article><article class="legalP" id="kapittel-1-ledd-1">Ved fiske med snurrevad nord for 62° N er det kun tillatt å bruke fiskelås foran fiskeposen. Ved bruk av forlengelser skal fiskelåsen være innmontert i forkant av forlengelsene. Dersom fiskelåsen er innmontert i en separat diamantmasket nettseksjon, skal denne seksjonen monteres mellom belgen og fiskeposen. Maskevidden i selve fiskelåsen kan være mindre enn 130 mm. Nettseksjonen som fiskelåsen er innmontert i, skal ha minimum den maskevidden som gjelder for det området fisket foregår. Total lengde på nettseksjonen med fiskelås eller der hvor fiskelåsen innmonteres i forlengelsen, skal ikke overstige 4 meter.</article> <article class="defaultP" margin-top="true">§ 10 annet ledd skal lyde:</article><article class="legalP" id="kapittel-1-ledd-2">Ved fiske med snurrevad nord for 62° N er det for fartøy på eller over 21 meter største lengde kun tillatt å bruke fiskepose og forlengelser som er laget i kvadratmasket nett. For fartøy fra og med 11 meter til og med 20,99 meter største lengde kan det benyttes diamantmasket forlengelser på maksimum 15 meter. Fiskeposer og forlengelser skal være utformet og innmontert i henhold til vedleggene 1a og 1b i denne forskriften. Bestemmelsene om krav til utforming av forlengelser gjelder fra og med 1. mai 2025.</article> <article class="defaultP" margin-top="true">Ny § 50a skal lyde:</article><article class="futureLegalArticle" data-name="§50a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 50a</span>. <span class="legalArticleTitle">Forbud mot å fiske hyse med snurrevad for å begrense fangst av fisk under minstemål</span></span><article class="legalP" id="kapittel-1-foreslåttparagraf-1-ledd-1">I tidsrommet fra og med 1. april til og med 15. juni er det forbudt for fartøy på eller over 15 meter største lengde å fiske hyse med snurrevad innenfor 4 nautiske mil av grunnlinjene avgrenset i vest mot Ø 027° 39,42′ (Kinnarodden) og i øst mot N 70° 21,70′ (Svartnes lykt). Fiskeridirektoratet kan åpne for fiske dersom innblanding av torsk, hyse og sei under minstemål til sammen er under 15&#xa0;% i antall i de enkelte fangster.</article></article> <article class="defaultP" margin-top="true">Gjeldende vedlegg 1a erstattes av nytt vedlegg 1a.</article><span class="futuretitle" id="kapittel-1-foreslåttittel-1">Vedlegg 1a. Spesifikasjoner for utforming og montering av kvadratmaskepose og forlengelse i snurrevad for fartøy over/under 15 meter</span><article class="defaultP">For å lese vedlegg 1a se her: pdf-fil</article> <article class="defaultP" margin-top="true">Gjeldende vedlegg 1b erstattes av nytt vedlegg 1b.</article><span class="futuretitle" id="kapittel-1-foreslåttittel-2">Vedlegg 1b. Kvadratmasket fiskepose og kvadratmaskeforlengelse for snurrevad</span><article class="defaultP">For å lese vedlegg 1b se her: pdf-fil</article></section><section class="section" data-name="kapII" id="kapittel-2" data-lovdata-URL="LTI/forskrift/2025-03-10-413/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>