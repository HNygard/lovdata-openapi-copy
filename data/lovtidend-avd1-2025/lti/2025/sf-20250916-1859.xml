<!DOCTYPE html><html lang="nb"><head><title>Forskrift om endring i forskrift om ballastvannbehandling på skip og flyttbare innretninger</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-09-16-1859</dd><dt class="dokid">DokumentID</dt><dd class="dokid">LTI/forskrift/2025-09-16-1859</dd><dt class="ministry">Departement</dt><dd class="ministry"><ul><li>Klima- og miljødepartementet, Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Sjøfartsdirektoratet</li></ul></dd><dt class="dateInForce">I kraft fra</dt><dd class="dateInForce">2025-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2017-09-08-1368</li></ul></dd><dt class="basedOn">Hjemmel</dt><dd class="basedOn"><ul><li>lov/2007-02-16-9/§2</li><li>lov/2007-02-16-9/§6</li><li>lov/2007-02-16-9/§9</li><li>lov/2007-02-16-9/§12</li><li>lov/2007-02-16-9/§19</li><li>lov/2007-02-16-9/§20</li><li>lov/2007-02-16-9/§31</li><li>lov/2007-02-16-9/§33</li><li>forskrift/2007-02-16-171</li><li>forskrift/2007-05-31-590</li><li>forskrift/2007-06-29-849</li><li>forskrift/2017-08-29-1317</li></ul></dd><dt class="dateOfPublication">Kunngjort</dt><dd class="dateOfPublication">2025-09-18 13:40</dd><dt class="journalNumber">Journalnummer</dt><dd class="journalNumber">2025-1200</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om endring i forskrift om ballastvannbehandling på skip og flyttbare innretninger</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sjøfartsdirektoratet 16. september 2025 med hjemmel i lov 16. februar 2007 nr. 9 om skipssikkerhet (skipssikkerhetsloven) §§ 2, 6, 9, 12, 19, 20, 31 og 33 jf. delegeringsvedtak 16. februar 2007 nr. 171, delegeringsvedtak 31. mai 2007 nr. 590, delegeringsvedtak 29. juni 2007 nr. 849 og delegeringsvedtak 29. august 2017 nr. 1317.</dd><dt class="refid">RefID</dt><dd class="refid">forskrift/2025-09-16-1859</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om ballastvannbehandling på skip og flyttbare innretninger<ul class="tocSubUl"><li>I<ul class="tocSubUl"><li>§ 8. Ballastvanndagbok</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-09-16-1859" id="dokument"><h1>Forskrift om endring i forskrift om ballastvannbehandling på skip og flyttbare innretninger</h1><section class="section" data-name="kapI" id="kapittel-1" data-lovdata-URL="LTI/forskrift/2025-09-16-1859/KAPITTEL_1"><h2 data-text-align="center">I</h2><article class="defaultP">I forskrift 8. september 2017 nr. 1368 om ballastvannbehandling på skip og flyttbare innretninger gjøres følgende endring:</article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Ballastvanndagbok</span></span><article class="legalP" id="kapittel-1-foreslåttparagraf-1-ledd-1">Skip og flyttbare innretninger skal føre ballastvanndagbok. Ballastvanndagboken kan være elektronisk, og skal inneholde opplysninger i samsvar med vedlegg 2.</article><article class="legalP" id="kapittel-1-foreslåttparagraf-1-ledd-2">Dagboken skal være skrevet på arbeidsspråket som benyttes om bord. Hvis det brukes et annet språk enn engelsk, skal det ligge ved en oversettelse til engelsk.</article><article class="legalP" id="kapittel-1-foreslåttparagraf-1-ledd-3">Ved utslipp av ballastvann, i forbindelse med levering til mottaksanlegg, eller ved utilsiktet eller uvanlig utslipp av ballastvann, skal det gjøres en innførsel i dagboken der forholdene rundt, og årsaken til, utslippet beskrives.</article><article class="legalP" id="kapittel-1-foreslåttparagraf-1-ledd-4">Hver arbeidsoperasjon som gjelder ballastvann skal innføres fullstendig og uten forsinkelse i dagboken. Hver innførsel skal undertegnes av offiseren som er ansvarlig for vedkommende operasjon, og hver utfylt side skal undertegnes av skipsføreren. Hvis det gjelder en gruppe elektroniske oppføringer, skal disse godkjennes av skipsføreren innen rimelig tid.</article><article class="legalP" id="kapittel-1-foreslåttparagraf-1-ledd-5">Når det kreves at det skal gjennomføres ballastvannutskiftning, og det ikke gjøres i samsvar med § 6, skal årsakene innføres i dagboken.</article><article class="legalP" id="kapittel-1-foreslåttparagraf-1-ledd-6">Dagbøker skal, unntatt på ubemannede skip eller flyttbare innretninger under slep, oppbevares om bord slik at de er lett tilgjengelige for kontroll. De skal oppbevares i minst 3 år etter at siste innførsel er blitt foretatt og deretter under rederiets kontroll i minst 2 år til. Etter salg skal skipet eller den flyttbare innretningens tidligere eier (selgeren) oppbevare dagbøkene i land.</article><article class="legalP" id="kapittel-1-foreslåttparagraf-1-ledd-7">Registreringssystem for elektroniske ballastvanndagbøker skal være godkjent av administrasjonen i samsvar med retningslinjene i MEPC.372(80).</article></article></section><section class="section" data-name="kapII" id="kapittel-2" data-lovdata-URL="LTI/forskrift/2025-09-16-1859/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. oktober 2025.</article></section></main></body></html>