<!DOCTYPE html><html lang="nb"><head><title>Forskrift om endring i forskrift om trafikkopplæring og førerprøve m.m. (trafikkopplæringsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-03-03-335</dd><dt class="dokid">DokumentID</dt><dd class="dokid">LTI/forskrift/2025-03-03-335</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Vegdirektoratet</li></ul></dd><dt class="dateInForce">I kraft fra</dt><dd class="dateInForce">2025-03-15</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-10-01-1339</li></ul></dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§24</li><li>lov/1965-06-18-4/§26</li><li>lov/1965-06-18-4/§27</li><li>lov/1965-06-18-4/§28</li><li>forskrift/2003-09-29-1196</li></ul></dd><dt class="dateOfPublication">Kunngjort</dt><dd class="dateOfPublication">2025-03-04 14:25</dd><dt class="journalNumber">Journalnummer</dt><dd class="journalNumber">2025-0207</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="titleShort">Korttittel</dt><dd class="titleShort">Endr. i trafikkopplæringsforskriften</dd><dt class="title">Tittel</dt><dd class="title">Forskrift om endring i forskrift om trafikkopplæring og førerprøve m.m. (trafikkopplæringsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 3. mars 2025 med hjemmel i lov 18. juni 1965 nr. 4 om vegtrafikk (vegtrafikkloven) § 24, § 26, § 27 og § 28 jf. delegeringsvedtak 29. september 2003 nr. 1196.</dd><dt class="refid">RefID</dt><dd class="refid">forskrift/2025-03-03-335</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om trafikkopplæring og førerprøve m.m. (trafikkopplæringsforskriften)<ul class="tocSubUl"><li>I<ul class="tocSubUl"><li>§ 6-8. Spesielle krav til trafikklærer – tunge klasser, klasse T og klasse BE</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-03-03-335" id="dokument"><h1>Forskrift om endring i forskrift om trafikkopplæring og førerprøve m.m. (trafikkopplæringsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2025-03-03-335/KAPITTEL_1"><h2 data-text-align="center">I</h2><article class="defaultP">I forskrift 1. oktober 2004 nr. 1339 om trafikkopplæring og førerprøve m.m. (trafikkopplæringsforskriften) gjøres følgende endringer:</article> <article class="defaultP" margin-top="true">§ 2-1 tredje ledd bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1">personer som har eller har hatt førerett som anerkjennes for innbytte i Norge etter førerkortforskriften kapittel 10. Fritaket fra trafikalt grunnkurs gjelder selv om vedkommende ikke oppfyller alderskravet i førerkortforskriftens kapittel 8, 9 eller 10, jf. kapittel 3.</article></article></li></ul></article> <article class="defaultP" margin-top="true">§ 2-4 tredje ledd skal lyde:</article><article class="legalP" id="kapittel-1-ledd-1">Eleven og ledsageren under øvingskjøring i klassene A1, A2, A, AM 146 og S skal være iført refleksvest som viser en rød bokstav L på hvit bakgrunn godt synlig for bakenforkjørende. Eleven og læreren under øvingskjøring mot vederlag i klassene A1, A2, A, AM 146 og S skal være iført refleksvest som bakover viser ordet SKOLE eller SKULE godt synlig for bakenforkjørende. Kravene om refleksvest gjelder også dersom det til opplæring i klasse AM 147 benyttes tre- eller firehjuls moped med styre og betjeningsanordninger som for en motorsykkel.</article> <article class="defaultP" margin-top="true">§ 3-2 første ledd skal lyde:</article><article class="legalP" id="kapittel-1-ledd-2">Kjøretøyet skal tilhøre den aktuelle førerkortklassen. Ved øvingskjøring i klasse S kan eleven bruke beltemotorsykkel klasse 2 selv om eleven kun kan få førerett begrenset til beltemotorsykkel klasse 1. Ved øvingskjøring på veg i klasse T skal kjøretøyet ha minst to sitteplasser.</article> <article class="defaultP" margin-top="true">§ 3-2 andre ledd skal lyde:</article><article class="legalP" id="kapittel-1-ledd-3">Øvingskjøretøy for klasse B skal ha ett ekstra speil eller en skjerm som gir ledsageren tilstrekkelig utsyn bakover. Videre skal kjøretøyet være merket med skilt som bakover viser en rød bokstav L på hvit bakgrunn. Skiltet skal være godt synlig for bakenforkjørende. Skiltet skal fjernes når kjøretøyet benyttes til annet enn øvingskjøring.</article> <article class="defaultP" margin-top="true">§ 4-4 andre ledd bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">ett ekstra innvendig speil eller en skjerm som gir læreren tilstrekkelig utsyn bakover,</article></article></li></ul></article> <article class="defaultP" margin-top="true">Paragrafoverskrift til § 6-8 skal lyde:</article><article class="futureLegalArticle" data-name="§6-8" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6-8</span>. <span class="legalArticleTitle">Spesielle krav til trafikklærer – tunge klasser, klasse T og klasse BE</span></span></article> <article class="defaultP" margin-top="true">§ 6-8 nytt tredje og fjerde ledd skal lyde:</article><article class="legalP" id="kapittel-1-ledd-4">For godkjenning som trafikklærer klasse BE kreves godkjenning som trafikklærer jf. § 6-2, og spesialutdanning fra Nord universitet eller tilsvarende utdanning godkjent av Statens vegvesen.</article><article class="legalP" id="kapittel-1-ledd-5">Trafikklærer som er godkjent i klasse BE før 15. mars 2025, må kun gjennomføre etterutdanning i henhold til trafikklærerforskriften for å oppfylle vilkårene om spesialutdanning i tredje ledd. Lærer som ikke har gjennomført kurs i sikring av last jf. § 6-10, må likevel gjennomføre dette før regodkjenning gis.</article> <article class="defaultP" margin-top="true">§ 7-6 tredje ledd skal lyde:</article><article class="legalP" id="kapittel-1-ledd-6">Ved innmelding av trinnvurdering i Trafikkskole-, sensor- og kursarrangørregisteret (TSK-registeret) skal læreren gi en tilrådning av om eleven har et godt grunnlag for å gå videre med opplæring i neste trinn, eller om eleven rådes til å fortsette opplæringen i det aktuelle trinnet for å komme på riktig nivå.</article> <article class="defaultP" margin-top="true">§ 8-2 første ledd bokstav d skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">personer som har eller har hatt førerett som anerkjennes for innbytte i Norge etter førerkortforskriften kapittel 10.</article></article></li></ul></article> <article class="defaultP" margin-top="true">§ 8-2 andre ledd skal lyde:</article><article class="legalP" id="kapittel-1-ledd-7">Personer som er unntatt etter første ledd bokstav b., på grunn av førerett i klasse AM 146, S eller T og personer som er unntatt etter første ledd bokstav c., skal likevel ha opplæring i kjøring i mørket og undervisning om plikter ved trafikkuhell og førstehjelp.</article> <article class="defaultP" margin-top="true">§ 25-1 fjerde til sjette ledd oppheves.</article> <article class="defaultP" margin-top="true">§ 29-8 sjette ledd skal lyde:</article><article class="legalP" id="kapittel-1-ledd-8">Kontroll før kjøring, sikkerhetskontroll og kjøring i trafikk skal alltid inngå i prøven. Prøvestrekningen skal legges slik at kandidaten får mulighet til å vise at vedkommende behersker å kjøre sikkert, effektivt, økonomisk og miljøvennlig med manuelt gir og som hovedregel etter et standardisert ruteopplegg, jf. § 29-6.</article> <article class="defaultP" margin-top="true">§ 30-2 tredje ledd bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-ledd-8-punkt-1"><article class="legalP" id="kapittel-1-ledd-8-punkt-1-ledd-1">ett ekstra innvendig speil eller en skjerm, og utvendige speil eller skjerm som gir sensoren tilstrekkelig utsyn bakover og på begge sider.</article></article></li></ul></article> <article class="defaultP" margin-top="true">§ 30-2 fjerde ledd skal lyde:</article><article class="legalP" id="kapittel-1-ledd-9">Kjøretøy med annen drivlinje enn manuelt gir, skal ha pedalsett på ledsagersiden, som kopler ut kjøretøyets fremdrift.</article> <article class="defaultP" margin-top="true">I følgende bestemmelser i trafikkopplæringsforskriften skal henvisningen «forskrift 19. januar 2004 nr. 298 om førerkort m.m.» endres til «førerkortforskriften»:<ul class="defaultList"><li><article class="listArticle" id="kapittel-1-ledd-9-punkt-1"><article class="legalP" id="kapittel-1-ledd-9-punkt-1-ledd-1">§ 2-1 første ledd, § 6-2 første ledd bokstav b, § 29-2 tredje og femte ledd og § 29-3.</article></article></li></ul></article> <article class="defaultP" margin-top="true">I følgende bestemmelser i trafikkopplæringsforskriften skal henvisningen «forskrift 19. januar 2004 nr. 298 om førerkort m.m.» endres til «førerkortforskriften», men beholde gjeldende tegnsetting:<ul class="defaultList"><li><article class="listArticle" id="kapittel-1-ledd-9-punkt-2"><article class="legalP" id="kapittel-1-ledd-9-punkt-2-ledd-1">§ 1-2 andre ledd, § 29-2 sjette ledd og § 31-4 tredje ledd.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2025-03-03-335/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 15. mars 2025.</article></section></main></body></html>