<!DOCTYPE html><html lang="nb"><head><title>Forskrift om endring i kirkeordning for Den norske kirke</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-04-28-793</dd><dt class="dokid">DokumentID</dt><dd class="dokid">LTI/forskrift/2025-04-28-793</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="subunit">Etat</dt><dd class="subunit"><ul><li>Kirkemøtet</li></ul></dd><dt class="dateInForce">I kraft fra</dt><dd class="dateInForce">2026-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2019-03-30-2307</li></ul></dd><dt class="basedOn">Hjemmel</dt><dd class="basedOn"><ul><li>lov/2020-04-24-31/§12</li></ul></dd><dt class="dateOfPublication">Kunngjort</dt><dd class="dateOfPublication">2025-05-15 15:25</dd><dt class="journalNumber">Journalnummer</dt><dd class="journalNumber">2025-0464</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om endring i kirkeordning for Den norske kirke</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kirkemøtet 28. april 2025 med hjemmel i lov 24. april 2020 nr. 31 om tros- og livssynssamfunn (trossamfunnsloven) § 12 andre ledd.</dd><dt class="refid">RefID</dt><dd class="refid">forskrift/2025-04-28-793</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i kirkeordning for Den norske kirke<ul class="tocSubUl"><li>I<ul class="tocSubUl"><li>§ 39. Vigslede medarbeideres tjeneste</li><li>§ 39a. Biskopens tilsyn</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-04-28-793" id="dokument"><h1>Forskrift om endring i kirkeordning for Den norske kirke</h1><section class="section" data-name="kapI" id="kapittel-1" data-lovdata-URL="LTI/forskrift/2025-04-28-793/KAPITTEL_1"><h2 data-text-align="center">I</h2><article class="defaultP">I forskrift 30. mars 2019 nr. 2307 om kirkeordning for Den norske kirke gjøres følgende endringer:</article> <article class="defaultP" margin-top="true">§ 39 skal lyde:</article><article class="futureLegalArticle" data-name="§39" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 39</span>. <span class="legalArticleTitle">Vigslede medarbeideres tjeneste</span></span><article class="legalP" id="kapittel-1-foreslåttparagraf-1-ledd-1">Ingen kan vigsles til tjeneste som prest, kateket, kantor eller diakon i Den norske kirke uten å ha de kvalifikasjoner som fastsettes av Kirkemøtet.</article><article class="legalP" id="kapittel-1-foreslåttparagraf-1-ledd-2">All vigslet tjeneste skal organiseres slik at de vigslede kan utøve sin tjeneste i samsvar med vigslingens forutsetninger og forpliktelser.</article><article class="legalP" id="kapittel-1-foreslåttparagraf-1-ledd-3">Vigslet medarbeider som gjør seg skyldig i grovt pliktbrudd eller annet vesentlig brudd på vigslingsforpliktelsen, kan fratas retten til å utføre vigslet tjeneste etter nærmere regler om saksbehandling og klageadgang fastsatt av Kirkemøtet.</article><article class="legalP" id="kapittel-1-foreslåttparagraf-1-ledd-4">Kirkemøtet fastsetter tjenesteordning og gir nærmere regler om vilkår mv. for vigslede medarbeidere.</article></article> <article class="defaultP" margin-top="true">Ny § 39a skal lyde:</article><article class="futureLegalArticle" data-name="§39a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 39a</span>. <span class="legalArticleTitle">Biskopens tilsyn</span></span><article class="legalP" id="kapittel-1-foreslåttparagraf-2-ledd-1">Biskopen skal gjennom forkynnelse og sakramentforvaltning ta vare på den apostoliske lære etter Guds ord og vår kirkes bekjennelse, fremme og bevare enheten i Guds kirke og rettlede og oppmuntre bispedømmets menigheter, kirkelig tilsatte og øvrige medarbeidere. For å ivareta dette tilsynsansvaret kan biskopen gi råd og veiledning, og også gi bindende pålegg vedrørende vigslede medarbeideres og andre kirkelig tilsattes tjenesteutøvelse.</article><article class="legalP" id="kapittel-1-foreslåttparagraf-2-ledd-2">Biskopen ser til at prestene forvalter sakramentene, forkynner og selv lever i overensstemmelse med den kristne tro, slik den er uttrykt i vår kirkes bekjennelse og ordninger, og at også andre som er vigslet til tjeneste i kirken virker og lever i samsvar med vigslingens formaning og løfte.</article><article class="legalP" id="kapittel-1-foreslåttparagraf-2-ledd-3">Biskopen fører tilsyn med at de kirkelige råd i bispedømmet utfører sitt arbeid i lojalitet med den evangelisk-lutherske lære. Biskopen kan oppheve et vedtak i et kirkelig råd som strider mot kirkens lære.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2025-04-28-793/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft fra 1. januar 2026.</article></section></main></body></html>