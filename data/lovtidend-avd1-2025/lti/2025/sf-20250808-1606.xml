<!DOCTYPE html><html lang="nb"><head><title>Forskrift om endring i forskrift om utfylling og gjennomføring mv. av skattebetalingsloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-08-08-1606</dd><dt class="dokid">DokumentID</dt><dd class="dokid">LTI/forskrift/2025-08-08-1606</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattelovavdelingen</li></ul></dd><dt class="dateInForce">I kraft fra</dt><dd class="dateInForce">2026-01-01, med virkning for trekk som gjennomføres fra og med januar 2026</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-12-21-1766</li></ul></dd><dt class="basedOn">Hjemmel</dt><dd class="basedOn"><ul><li>lov/2005-06-17-67/§10-10</li></ul></dd><dt class="dateOfPublication">Kunngjort</dt><dd class="dateOfPublication">2025-08-08 13:45</dd><dt class="journalNumber">Journalnummer</dt><dd class="journalNumber">2025-1044</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="titleShort">Korttittel</dt><dd class="titleShort">Endr. i skattebetalingsforskriften</dd><dt class="title">Tittel</dt><dd class="title">Forskrift om endring i forskrift om utfylling og gjennomføring mv. av skattebetalingsloven</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 8. august 2025 med hjemmel i lov 17. juni 2005 nr. 67 om betaling og innkreving av skatte- og avgiftskrav (skattebetalingsloven) § 10-10.</dd><dt class="refid">RefID</dt><dd class="refid">forskrift/2025-08-08-1606</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utfylling og gjennomføring mv. av skattebetalingsloven<ul class="tocSubUl"><li>I<ul class="tocSubUl"><li>§ 10-10-3. Forfallsfrist for arbeidsgiveravgift fra arbeidsgivere mv. som leverer opplysninger etter særregler</li><li>§ 10-10-8. Unntak fra forfallsfristen for forskuddstrekk mv.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-08-08-1606" id="dokument"><h1>Forskrift om endring i forskrift om utfylling og gjennomføring mv. av skattebetalingsloven</h1><section class="section" data-name="kapI" id="kapittel-1" data-lovdata-URL="LTI/forskrift/2025-08-08-1606/KAPITTEL_1"><h2 data-text-align="center">I</h2><article class="defaultP">I forskrift 21. desember 2007 nr. 1766 til utfylling og gjennomføring mv. av skattebetalingsloven (skattebetalingsforskriften) gjøres følgende endringer:</article> <article class="defaultP" margin-top="true">§ 10-10-2 første punktum skal lyde:</article><article class="legalP" id="kapittel-1-ledd-1">Når det er foretatt forskuddstrekk i beløp som utbetales i medhold av lov 14. desember 1973 nr. 61 om statsgaranti for lønnskrav ved konkurs m.v., kan oppgjør for forskuddstrekk etter skattebetalingsloven § 10-10, utsettes til 15. januar i året etter inntektsåret.</article> <article class="defaultP" margin-top="true">§ 10-10-3 skal lyde:</article><article class="futureLegalArticle" data-name="§10-10-3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 10-10-3</span>. <span class="legalArticleTitle">Forfallsfrist for arbeidsgiveravgift fra arbeidsgivere mv. som leverer opplysninger etter særregler</span></span><article class="legalP" id="kapittel-1-foreslåttparagraf-1-ledd-1">Arbeidsgiveravgift fra arbeidsgivere som har lønnsutbetalinger som er fritatt for arbeidsgiveravgift etter folketrygdloven § 23-2 syvende til åttende ledd, og som leverer opplysninger etter a-opplysningsforskriften § 2-1 åttende ledd, forfaller til betaling samme dag som det skal leveres opplysninger etter a-opplysningsforskriften § 2-1.</article></article> <article class="defaultP" margin-top="true">§ 10-10-6 oppheves.</article> <article class="defaultP" margin-top="true">Ny § 10-10-8 skal lyde:</article><article class="futureLegalArticle" data-name="§10-10-8" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 10-10-8</span>. <span class="legalArticleTitle">Unntak fra forfallsfristen for forskuddstrekk mv.</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Statlige arbeidsgivere (statsforvaltningen) skal betale forskuddstrekk og skattetrekk den 5. i måneden etter at pliktig trekk etter skattebetalingsloven § 5-4 er gjennomført. Med statsforvaltningen menes:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-nummer-1-punkt-1"><article class="legalP" id="kapittel-1-foreslåttparagraf-2-nummer-1-punkt-1-ledd-1">forvaltningsorganer som får fastsatt sine driftsbevilgninger over statsbudsjettet, herunder statens forretningsdrift og statsbankene, og</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-nummer-1-punkt-2"><article class="legalP" id="kapittel-1-foreslåttparagraf-2-nummer-1-punkt-2-ledd-1">forvaltningsorganer med unntak fra bruttobudsjetteringsprinsippet (såkalte post 50 virksomheter).</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Første ledd gjelder tilsvarende for følgende arbeidsgivere:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-nummer-2-punkt-1"><article class="legalP" id="kapittel-1-foreslåttparagraf-2-nummer-2-punkt-1-ledd-1">Det kongelige hoff</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-nummer-2-punkt-2"><article class="legalP" id="kapittel-1-foreslåttparagraf-2-nummer-2-punkt-2-ledd-1">Stiftelsen kronprinsparets fond.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Skattekontoret kan etter søknad gi utsatt forfall til trekkpliktige som på lønnsutbetalingstidspunktet ikke vet hvor stor andel av lønn mv. som er trekkpliktig til Norge. Utsatt forfall settes til den 5. i måneden etter utbetaling av lønn mv. Skattekontoret kan bestemme at utsatt forfall gis for en bestemt tidsperiode.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2025-08-08-1606/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft fra 1. januar 2026, med virkning for trekk som gjennomføres fra og med januar 2026.</article></section></main></body></html>