<!DOCTYPE html><html lang="nb"><head><title>Forskrift om endring i forskrift om offentlig kontroll på matområdet, gjennomføring av forordning (EU) 2024/2463</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-06-18-1071</dd><dt class="dokid">DokumentID</dt><dd class="dokid">LTI/forskrift/2025-06-18-1071</dd><dt class="ministry">Departement</dt><dd class="ministry"><ul><li>Helse- og omsorgsdepartementet, Landbruks- og matdepartementet, Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="dateInForce">I kraft fra</dt><dd class="dateInForce">2025-06-18</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-03-03-704</li></ul></dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§33</li><li>forskrift/2003-12-19-1790</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2025-06-20 10:50</dd><dt class="journalNumber">Journalnummer</dt><dd class="journalNumber">2025-0711</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om endring i forskrift om offentlig kontroll på matområdet, gjennomføring av forordning (EU) 2024/2463</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 18. juni 2025 med hjemmel i lov 19. desember 2003 nr. 124 om matproduksjon og mattrygghet mv. (matloven) § 33, jf. delegeringsvedtak 19. desember 2003 nr. 1790 og delegeringsvedtak 5. mai 2004 nr. 884. <br /> <strong>EØS-henvisninger:</strong> EØS-avtalen vedlegg II kap. XII nr. 54zzzja (forordning (EU) 2024/2463).</dd><dt class="refid">RefID</dt><dd class="refid">forskrift/2025-06-18-1071</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om offentlig kontroll på matområdet, gjennomføring av forordning (EU) 2024/2463<ul class="tocSubUl"><li>I<ul class="tocSubUl"><li>§ 2a. Analysemetoder for prøver tatt for å verifisere virksomhetens overholdelse av mikrobiologiske kriterier, forordning (EF) 2073/2005</li></ul></li><li>II</li><li>Forordninger<ul class="tocSubUl"><li>KOMMISJONENS GJENNOMFØRINGSFORORDNING (EU) 2024/2463 av 12. september 2024 om fastsettelse av analysemetoder for offentlig kontroll som gjennomføres for å verifisere at driftsansvarlige for næringsmiddelforetak overholder forordning (EF) nr. 2073/2005<ul class="tocSubUl"><li>Artikkel 1</li><li>Artikkel 2</li></ul></li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2025-06-18-1071" id="dokument"><h1>Forskrift om endring i forskrift om offentlig kontroll på matområdet, gjennomføring av forordning (EU) 2024/2463</h1><section class="section" data-name="kapI" id="kapittel-1" data-lovdata-URL="LTI/forskrift/2025-06-18-1071/KAPITTEL_1"><h2 data-text-align="center">I</h2><article class="defaultP">I forskrift 3. mars 2020 nr. 704 om offentlig kontroll for å sikre etterlevelse av regelverket for mat, fôr, plantevernmidler, dyrehelse og dyrevelferd gjøres følgende endringer:</article> <article class="defaultP" margin-top="true">I EØS-henvisningsfeltet skal lyde:</article><article class="legalP" id="kapittel-1-ledd-1">EØS-avtalen vedlegg I kap. I del 1.1 nr. 11b og vedlegg II kap. XII nr. 164 (forordning (EU) 2017/625 endret ved forordning (EU) 2019/478, forordning (EU) 2019/2127 og forordning (EU) 2021/1756) og nr. 54zzzja (forordning (EU) 2024/2463).</article> <article class="defaultP" margin-top="true">Ny § 2a skal lyde:</article><article class="futureLegalArticle" data-name="§2a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2a</span>. <span class="legalArticleTitle">Analysemetoder for prøver tatt for å verifisere virksomhetens overholdelse av mikrobiologiske kriterier, forordning (EF) 2073/2005</span></span><article class="legalP" id="kapittel-1-foreslåttparagraf-1-ledd-1">EØS-avtalen forordning (EU) 2024/2463 gjelder som forskrift med de tilpasningene som følger av vedlegg I og II, protokoll 1 til avtalen og avtalen for øvrig.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2025-06-18-1071/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section><section class="section" id="kapittel-3" data-lovdata-URL="LTI/forskrift/2025-06-18-1071/KAPITTEL_3"><h2>Forordninger</h2><article class="defaultP">Endringer som gjøres under avsnittet «Forordninger»</article> <article class="defaultP" margin-top="true">Etter forordning (EU) 2017/625 tilføyes:</article><span class="futuretitle" id="kapittel-3-foreslåttittel-1">Forordning (EU) 2024/2463</span><article class="legalP" id="kapittel-3-ledd-1">Nedenfor gjengis til informasjon EØS-avtalen vedlegg II kapittel XII nr. 54zzzja (forordning (EU) 2024/2463) med endringer og tillegg som følger av EØS-tilpasningen av rettsakten i vedlegg I og II til EØS-avtalen.</article><article class="defaultP">►<strong>B</strong> Kommisjonens gjennomføringsforordning (EU) 2024/2463 av 12. september 2024</article><section class="section" id="kapittel-3-kapittel-1" data-lovdata-URL="LTI/forskrift/2025-06-18-1071/KAPITTEL_3-1"><h3 data-text-align="center">KOMMISJONENS GJENNOMFØRINGSFORORDNING (EU) 2024/2463<br />av 12. september 2024<br />om fastsettelse av analysemetoder for offentlig kontroll som gjennomføres for å verifisere at driftsansvarlige for næringsmiddelforetak overholder forordning (EF) nr. 2073/2005</h3><article class="defaultP">EUROPAKOMMISJONEN HAR</article><article class="defaultP">under henvisning til traktaten om Den europeiske unions virkemåte,</article><article class="defaultP">under henvisning til europaparlaments- og rådsforordning (EU) 2017/625 av 15. mars 2017 om offentlig kontroll og annen offentlig virksomhet som gjennomføres for å sikre anvendelsen av næringsmiddel- og fôrvareregelverket samt regler for dyrs helse og velferd, plantehelse og plantevernmidler, om endring av europaparlaments- og rådsforordning (EF) nr. 999/2001, (EF) nr. 396/2005, (EF) nr. 1069/2009, (EF) nr. 1107/2009, (EU) nr. 1151/2012, (EU) nr. 652/2014, (EU) 2016/429 og (EU) 2016/2031, rådsforordning (EF) nr. 1/2005 og (EF) nr. 1099/2009 samt rådsdirektiv 98/58/EF, 1999/74/EF, 2007/43/EF, 2008/119/EF og 2008/120/EF og om oppheving av europaparlaments- og rådsforordning (EF) nr. 854/2004 og (EF) nr. 882/2004, rådsdirektiv 89/608/EØF, 89/662/EØF, 90/425/EØF, 91/496/EØF, 96/23/EF, 96/93/EF og 97/78/EF og rådsvedtak 92/438/EØF (forordningen om offentlig kontroll)<sup class="footnotereference" data-footnotereferencevalue="1" data-unique-footnote-counter="1">1</sup>, særlig artikkel 34 nr. 6 første ledd bokstav a),</article><article class="defaultP">og ut fra følgende betraktninger:<ul class="defaultList"><li data-li-identifier="1." data-name="1."><article class="listArticle" id="kapittel-3-kapittel-1-punkt-1"><article class="legalP" id="kapittel-3-kapittel-1-punkt-1-ledd-1">I forordning (EU) 2017/625 er det fastsatt regler for gjennomføring av offentlig kontroll og annen offentlig virksomhet som vedkommende myndigheter i medlemsstatene gjennomfører for å verifisere at Unionens regelverk overholdes, blant annet på området næringsmiddeltrygghet i alle ledd i produksjon, bearbeiding og distribusjon. I henhold til artikkel 37 i nevnte forordning skal vedkommende myndigheter utpeke offisielle laboratorier til å utføre laboratorieanalyser, -undersøkelser og -diagnostisering i forbindelse med prøver som er tatt ved offentlig kontroll og annen offentlig virksomhet.</article></article></li><li data-li-identifier="2." data-name="2."><article class="listArticle" id="kapittel-3-kapittel-1-punkt-2"><article class="legalP" id="kapittel-3-kapittel-1-punkt-2-ledd-1">Kommisjonsforordning (EF) nr. 2073/2005<sup class="footnotereference" data-footnotereferencevalue="2" data-unique-footnote-counter="2">2</sup> fastsetter mikrobiologiske kriterier for visse mikroorganismer samt de gjennomføringsreglene som driftsansvarlige for næringsmiddelforetak skal overholde når det gjelder de allmenne og særlige hygienekravene nevnt i artikkel 4 i europaparlaments- og rådsforordning (EF) nr. 852/2004<sup class="footnotereference" data-footnotereferencevalue="3" data-unique-footnote-counter="3">3</sup>. Medlemsstatenes vedkommende myndigheter verifiserer at driftsansvarlige for næringsmiddelforetak overholder reglene og kriteriene fastsatt i forordning (EF) nr. 2073/2005, blant annet ved å ta prøver under offentlige kontroller og annen offentlig virksomhet («offisielle prøver») i lokalene til den driftsansvarlige for næringsmiddelforetak og sende dem til utpekte offisielle laboratorier for analyse.</article></article></li><li data-li-identifier="3." data-name="3."><article class="listArticle" id="kapittel-3-kapittel-1-punkt-3"><article class="legalP" id="kapittel-3-kapittel-1-punkt-3-ledd-1">Det er ingen EU-regler for de spesifikke metodene for laboratorieanalyser som skal brukes ved offentlig kontroller som gjennomføres for å verifisere at reglene og kriteriene fastsatt i forordning (EF) nr. 2073/2005, overholdes. Dette kan være skadelig for kvaliteten på offentlige kontroller av næringsmidler som bringes i omsetning, og skape konkurransevridning. For å sikre større ensartethet, pålitelighet og konsekvens i de offentlige kontrollene bør det derfor fastsettes EU-krav til de analysemetodene som skal brukes av offisielle laboratorier når de analyserer offisielle prøver mot kriteriene fastsatt i forordning (EF) nr. 2073/2005.</article></article></li><li data-li-identifier="4." data-name="4."><article class="listArticle" id="kapittel-3-kapittel-1-punkt-4"><article class="legalP" id="kapittel-3-kapittel-1-punkt-4-ledd-1">Tiltakene fastsatt i denne forordningen er i samsvar med uttalelse fra Den faste komité for planter, dyr, næringsmidler og fôr.</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> EUT L 95 av 7.4.2017, s. 1, ELI: http://data.europa.eu/eli/reg/2017/625/oj.</article><article class="footnote" data-name="2" data-unique-footnote-counter="2"><span class="footnoteLabel">2</span> Kommisjonsforordning (EF) nr. 2073/2005 av 15. november 2005 om mikrobiologiske kriterier for næringsmidler (EUT L 338 av 22.12.2005, s. 1, ELI: http://data.europa.eu/eli/reg/2005/2073/oj).</article><article class="footnote" data-name="3" data-unique-footnote-counter="3"><span class="footnoteLabel">3</span> Europaparlaments- og rådsforordning (EF) nr. 852/2004 av 29. april 2004 om næringsmiddelhygiene (EUT L 139 av 30.4.2004, s. 1, ELI: http://data.europa.eu/eli/reg/2004/852/oj).</article></footer><article class="defaultP">VEDTATT DENNE FORORDNINGEN:</article><article class="legalArticle" data-lovdata-URL="LTI/forskrift/2025-06-18-1071/a1" data-name="a1" id="kapittel-3-kapittel-1-paragraf-1"><h4 class="legalArticleHeader" data-text-align="center"><span class="legalArticleValue">Artikkel 1</span></h4><article class="numberedLegalP" data-numerator="1" id="kapittel-3-kapittel-1-paragraf-1-nummer-1">1. Offisielle laboratorier som er utpekt av vedkommende myndigheter i samsvar med artikkel 37 i forordning (EU) 2017/625, skal bruke de referansemetodene for analyse som er nevnt i vedlegg I til forordning (EF) nr. 2073/2005, når de analyserer prøver som er tatt under offentlig kontroller som er gjennomført for å verifisere at reglene og kriteriene fastsatt i forordning (EF) nr. 2073/2005, overholdes.</article><article class="numberedLegalP" data-numerator="2" id="kapittel-3-kapittel-1-paragraf-1-nummer-2">2. Som unntak fra nr. 1 kan vedkommende myndigheter gi utpekte offisielle laboratorier tillatelse til å bruke alternative analysemetoder, herunder opphavsrettslige beskyttede metoder, forutsatt at disse alternative analysemetodene er validert mot de referansemetodene for analyse som er nevnt i vedlegg I til forordning (EF) nr. 2073/2005 i samsvar med protokollen fastsatt i standarden EN ISO 16140-2, og er validert enten for den næringsmiddelkategorien som er angitt i det relevante mikrobiologiske kriteriet fastsatt i vedlegg I til forordning (EF) nr. 2073/2005, eller for en lang rekke næringsmidler nevnt i standarden EN ISO 16140-2. Vedkommende myndigheter kan også gi utpekte offisielle laboratorier tillatelse til å bruke alternative analysemetoder dersom disse alternative analysemetodene er validert i samsvar med andre internasjonalt anerkjente vitenskapelige protokoller.</article><article class="numberedLegalP" data-numerator="3" id="kapittel-3-kapittel-1-paragraf-1-nummer-3">3. Når alternative metoder nevnt i nr. 2 er opphavsrettslige beskyttede metoder, skal de sertifiseres av et uavhengig sertifiseringsorgan. Sertifiseringen skal inneholde et sammendrag av eller en henvisning til resultatene av valideringen av den opphavsrettslig beskyttede metoden og en erklæring om kvalitetsstyringen av metodens produksjonsprosess. Sertifiseringen skal vise at produsentens sikring av produksjonsprosessen er evaluert, og at den tas opp til ny vurdering gjennom fornyelsesprosedyrer minst hvert femte år.</article></article><article class="legalArticle" data-lovdata-URL="LTI/forskrift/2025-06-18-1071/a2" data-name="a2" id="kapittel-3-kapittel-1-paragraf-2"><h4 class="legalArticleHeader" data-text-align="center"><span class="legalArticleValue">Artikkel 2</span><sup class="footnotereference" data-footnotereferencevalue="4" data-unique-footnote-counter="4">4</sup></h4><article class="legalP" id="kapittel-3-kapittel-1-paragraf-2-ledd-1">Denne forordningen trer i kraft den 20. dagen etter at den er kunngjort i <i>Den europeiske unions tidende</i>.</article><article class="legalP" id="kapittel-3-kapittel-1-paragraf-2-ledd-2">Denne forordningen er bindende i alle deler og kommer direkte til anvendelse i alle medlemsstater.</article><footer class="footnotes"><article class="footnote" data-name="4" data-unique-footnote-counter="4"><span class="footnoteLabel">4</span> Ikrafttredelse for EFTA-statene vil skje i henhold til EØS-komiteens beslutning nr. 124/2025 av 13. juni 2025.</article></footer><div class="indent"><article class="legalP" id="kapittel-3-kapittel-1-paragraf-2-ledd-2-ledd-1">Utferdiget i Brussel 12. september 2024.</article><article class="defaultP"><i>For Kommisjonen</i><br />Ursula VON DER LEYEN<br /><i>President</i></article></div></article></section></section></main></body></html>