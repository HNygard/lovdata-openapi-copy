<?xml version="1.0"?>
<!DOCTYPE html>
<html lang="nb">
  <head>
    <title>Forskrift om endring i forskrift om opptak, studier og eksamen ved Oslo Nye H&#xF8;yskole</title>
    <base href="https://lovdata.no/"/>
  </head>
  <body>
    <header class="documentHeader" id="hode">
      <dl class="data-document-key-info">
        <dt class="legacyID">Datokode</dt>
        <dd class="legacyID">FOR-2025-10-31-2166</dd>
        <dt class="dokid">DokumentID</dt>
        <dd class="dokid">LTI/forskrift/2025-10-31-2166</dd>
        <dt class="ministry">Departement</dt>
        <dd class="ministry">
          <ul>
            <li>Kunnskapsdepartementet</li>
          </ul>
        </dd>
        <dt class="subunit">Etat</dt>
        <dd class="subunit">
          <ul>
            <li>Oslo Nye H&#xF8;yskole</li>
          </ul>
        </dd>
        <dt class="dateInForce">I kraft fra</dt>
        <dd class="dateInForce">2025-10-31</dd>
        <dt class="changesToDocuments">Endrer</dt>
        <dd class="changesToDocuments">
          <ul>
            <li>forskrift/2019-03-01-1082</li>
          </ul>
        </dd>
        <dt class="basedOn">Hjemmel</dt>
        <dd class="basedOn">
          <ul>
            <li>lov/2024-03-08-9/&#xA7;2-3</li>
            <li>lov/2024-03-08-9/&#xA7;11-4</li>
            <li>lov/2024-03-08-9/&#xA7;11-7</li>
            <li>lov/2024-03-08-9/&#xA7;12-4</li>
            <li>lov/2018-06-15-38</li>
            <li>forskrift/2024-06-28-1392/&#xA7;1-11</li>
            <li>forskrift/2024-06-28-1392/&#xA7;4-1</li>
            <li>forskrift/2024-06-28-1392/&#xA7;4-2</li>
          </ul>
        </dd>
        <dt class="dateOfPublication">Kunngjort</dt>
        <dd class="dateOfPublication">2025-11-03 14:30</dd>
        <dt class="journalNumber">Journalnummer</dt>
        <dd class="journalNumber">2025-1370</dd>
        <dt class="a11yStatus">Tilgjengelighetsstatus</dt>
        <dd class="a11yStatus">Mangler vurdering.</dd>
        <dt class="title">Tittel</dt>
        <dd class="title">Forskrift om endring i forskrift om opptak, studier og eksamen ved Oslo Nye H&#xF8;yskole</dd>
        <dt class="miscInformation">Annet om dokumentet</dt>
        <dd class="miscInformation"><strong>Hjemmel:</strong> Fastsatt av h&#xF8;yskolestyret ved Oslo Nye H&#xF8;yskole 31. oktober 2025 med hjemmel i lov 8. mars 2024 nr. 9 om universiteter og h&#xF8;yskoler (universitets- og h&#xF8;yskoleloven) &#xA7;&#xA7; 2-3, 11-4, 11-7 og 12-4, lov 15. juni 2018 nr. 38 om behandling av personopplysninger (personopplysningsloven) og forskrift 28. juni 2024 nr. 1392 til universitets- og h&#xF8;yskoleloven (universitets- og h&#xF8;yskoleforskriften) &#xA7;&#xA7; 1-11, 4-1 og 4-2.</dd>
        <dt class="refid">RefID</dt>
        <dd class="refid">forskrift/2025-10-31-2166</dd>
        <dt class="table-of-contents">Innhold</dt>
        <dd class="table-of-contents">
          <ul class="tocTopUl">
            <li>Forskrift om endring i forskrift om opptak, studier og eksamen ved Oslo Nye H&#xF8;yskole<ul class="tocSubUl"><li>I<ul class="tocSubUl"><li>&#xA7; 3-3. Undervisning</li><li>&#xA7; 3-5. Obligatorisk aktivitet</li><li>&#xA7; 4-2. Vurderingsform</li><li>&#xA7; 4-5. Oppmelding og avmelding</li><li>&#xA7; 4-7. Fusk eller fors&#xF8;k p&#xE5; fusk</li><li>&#xA7; 4-10. Sensur</li><li>&#xA7; 4-14. Netteksamensform med overv&#xE5;kning</li></ul></li><li>II</li></ul></li>
          </ul>
        </dd>
      </dl>
    </header>
    <main class="documentBody" data-lovdata-URL="LTI/forskrift/2025-10-31-2166" id="dokument">
      <h1>Forskrift om endring i forskrift om opptak, studier og eksamen ved Oslo Nye H&#xF8;yskole</h1>
      <section class="section" data-name="kapI" id="kapittel-1" data-lovdata-URL="LTI/forskrift/2025-10-31-2166/KAPITTEL_1">
        <h2 data-text-align="center">I</h2>
        <article class="defaultP">I forskrift 1. mars 2019 nr. 1082 om opptak, studier og eksamen ved Oslo Nye H&#xF8;yskole gj&#xF8;res f&#xF8;lgende endringer:</article>
        <article class="defaultP" margin-top="true">&#xA7; 3-3 skal lyde:</article>
        <article class="futureLegalArticle" data-name="&#xA7;3-3" id="kapittel-1-foresl&#xE5;ttparagraf-1">
          <span class="futureLegalArticleHeader"><span class="legalArticleValue">&#xA7; 3-3</span>. <span class="legalArticleTitle">Undervisning</span></span>
          <article class="numberedLegalP" data-numerator="1" id="kapittel-1-foresl&#xE5;ttparagraf-1-nummer-1">(1) Undervisningen er forbeholdt studenter som har studierett hos h&#xF8;yskolen.</article>
          <article class="numberedLegalP" data-numerator="2" id="kapittel-1-foresl&#xE5;ttparagraf-1-nummer-2">(2) Dersom undervisningsspr&#xE5;ket er p&#xE5; et annet spr&#xE5;k enn norsk, skal dette fremg&#xE5; av emnebeskrivelsen.</article>
        </article>
        <article class="defaultP" margin-top="true">&#xA7; 3-5 skal lyde:</article>
        <article class="futureLegalArticle" data-name="&#xA7;3-5" id="kapittel-1-foresl&#xE5;ttparagraf-2">
          <span class="futureLegalArticleHeader"><span class="legalArticleValue">&#xA7; 3-5</span>. <span class="legalArticleTitle">Obligatorisk aktivitet</span></span>
          <article class="numberedLegalP" data-numerator="1" id="kapittel-1-foresl&#xE5;ttparagraf-2-nummer-1">(1) Emnebeskrivelsen til de enkelte emnene skal opplyse om eventuell obligatorisk aktivitet tilh&#xF8;rende emnet, eksempelvis arbeidskrav, kurs eller obligatorisk oppm&#xF8;te.</article>
          <article class="numberedLegalP" data-numerator="2" id="kapittel-1-foresl&#xE5;ttparagraf-2-nummer-2">(2) Ikke-godkjent obligatorisk aktivitet gir rett til gjentak, etter gjeldende retningslinjer som er beskrevet i h&#xF8;yskolens eksamensreglement. I enkelte emner hvor obligatorisk aktivitet kun kan gjentas ved ordin&#xE6;r gjennomf&#xF8;ring, skal dette opplyses om i emnebeskrivelsen.</article>
          <article class="numberedLegalP" data-numerator="3" id="kapittel-1-foresl&#xE5;ttparagraf-2-nummer-3">(3) For at et eventuelt frav&#xE6;r p&#xE5; en obligatorisk aktivitet skal registreres som gyldig frav&#xE6;r, m&#xE5; frav&#xE6;ret gyldig dokumenteres til h&#xF8;yskolen innen gitte frister. Gyldig frav&#xE6;r gir imidlertid ikke fritak fra den obligatoriske aktiviteten, men gir mulighet for gjentak i henhold til gjeldende retningslinjer.</article>
        </article>
        <article class="defaultP" margin-top="true">&#xA7; 4-2 skal lyde:</article>
        <article class="futureLegalArticle" data-name="&#xA7;4-2" id="kapittel-1-foresl&#xE5;ttparagraf-3">
          <span class="futureLegalArticleHeader"><span class="legalArticleValue">&#xA7; 4-2</span>. <span class="legalArticleTitle">Vurderingsform</span></span>
          <article class="numberedLegalP" data-numerator="1" id="kapittel-1-foresl&#xE5;ttparagraf-3-nummer-1">(1) H&#xF8;yskolen skal s&#xF8;rge for at vurderingsformene er egnet til &#xE5; vurdere om l&#xE6;ringsutbyttene er oppn&#xE5;dd. Hvilke evalueringsformer som gjelder for de aktuelle emnene skal fremg&#xE5; av emnebeskrivelsene, og kan v&#xE6;re sammensatt av en eller flere evalueringsformer.</article>
          <article class="numberedLegalP" data-numerator="2" id="kapittel-1-foresl&#xE5;ttparagraf-3-nummer-2">(2) Kontinuasjonseksamen gjennomf&#xF8;res for studenter som ikke best&#xE5;r ordin&#xE6;r eksamen, eller som har gyldig frav&#xE6;r p&#xE5; ordin&#xE6;r eksamen.</article>
        </article>
        <article class="defaultP" margin-top="true">&#xA7; 4-5 skal lyde:</article>
        <article class="futureLegalArticle" data-name="&#xA7;4-5" id="kapittel-1-foresl&#xE5;ttparagraf-4">
          <span class="futureLegalArticleHeader"><span class="legalArticleValue">&#xA7; 4-5</span>. <span class="legalArticleTitle">Oppmelding og avmelding</span></span>
          <article class="numberedLegalP" data-numerator="1" id="kapittel-1-foresl&#xE5;ttparagraf-4-nummer-1">(1) Alle studenter ved Oslo Nye H&#xF8;yskole som er / har v&#xE6;rt innrullert i emnet og har best&#xE5;tt obligatorisk aktivitet tilh&#xF8;rende det aktuelle emnet, kan melde seg opp til eksamen i emnet. Dersom studenten har emnet i utdanningsplanen sin i det konkrete semesteret, og har best&#xE5;tt all obligatorisk aktivitet innen oppgitte frister, blir studenten automatisk oppmeldt til eksamen i dette emnet.</article>
          <article class="numberedLegalP" data-numerator="2" id="kapittel-1-foresl&#xE5;ttparagraf-4-nummer-2">(2) Dersom studenten ikke skriftlig annullerer sin eksamensoppmelding senest 48 timer f&#xF8;r eksamensstart, anses vedkommende &#xE5; ha g&#xE5;tt opp til eksamen.</article>
          <article class="numberedLegalP" data-numerator="3" id="kapittel-1-foresl&#xE5;ttparagraf-4-nummer-3">(3) &#xD8;nsker studenten &#xE5; forberede en eksamen, kan dette gj&#xF8;res ved ordin&#xE6;re eksamener, hvor beste karakter oppn&#xE5;dd i faget blir st&#xE5;ende som endelig karakter. Studenten m&#xE5; selv melde seg opp til slike eksamener, eller gi beskjed til studieadministrasjonen.</article>
          <article class="numberedLegalP" data-numerator="4" id="kapittel-1-foresl&#xE5;ttparagraf-4-nummer-4">(4) Frist for oppmelding er senest en uke f&#xF8;r eksamensstart/innlevering.</article>
        </article>
        <article class="defaultP" margin-top="true">&#xA7; 4-7 skal lyde:</article>
        <article class="futureLegalArticle" data-name="&#xA7;4-7" id="kapittel-1-foresl&#xE5;ttparagraf-5">
          <span class="futureLegalArticleHeader"><span class="legalArticleValue">&#xA7; 4-7</span>. <span class="legalArticleTitle">Fusk eller fors&#xF8;k p&#xE5; fusk</span></span>
          <article class="numberedLegalP" data-numerator="1" id="kapittel-1-foresl&#xE5;ttparagraf-5-nummer-1">(1) Med hjemmel i universitets- og h&#xF8;yskoleloven kan h&#xF8;yskolens nemnd for studentsaker annullere eksamen eller pr&#xF8;ve ved fusk, fors&#xF8;k p&#xE5; fusk, eller annen uredelig opptreden. P&#xE5; samme grunnlag kan nemnda fatte vedtak om utestenging fra institusjonen, samt frata retten til &#xE5; g&#xE5; opp til eksamen ved institusjoner under universitets- og h&#xF8;yskoleloven i inntil to &#xE5;r.</article>
          <article class="numberedLegalP" data-numerator="2" id="kapittel-1-foresl&#xE5;ttparagraf-5-nummer-2">(2) Ved mistanke om fusk skal dette meldes til eksamenskontoret. Med fusk menes blant annet:<ul class="defaultList"><li data-li-identifier="1." data-name="1."><article class="listArticle" id="kapittel-1-foresl&#xE5;ttparagraf-5-nummer-2-punkt-1"><article class="legalP" id="kapittel-1-foresl&#xE5;ttparagraf-5-nummer-2-punkt-1-ledd-1">Bruk av hjelpemidler som ikke er tillatt ved eksamen.</article></article></li><li data-li-identifier="2." data-name="2."><article class="listArticle" id="kapittel-1-foresl&#xE5;ttparagraf-5-nummer-2-punkt-2"><article class="legalP" id="kapittel-1-foresl&#xE5;ttparagraf-5-nummer-2-punkt-2-ledd-1">Plagiat, inkludert selvplagiat.</article></article></li><li data-li-identifier="3." data-name="3."><article class="listArticle" id="kapittel-1-foresl&#xE5;ttparagraf-5-nummer-2-punkt-3"><article class="legalP" id="kapittel-1-foresl&#xE5;ttparagraf-5-nummer-2-punkt-3-ledd-1">Brudd p&#xE5; avtale om eksamen.</article></article></li><li data-li-identifier="4." data-name="4."><article class="listArticle" id="kapittel-1-foresl&#xE5;ttparagraf-5-nummer-2-punkt-4"><article class="legalP" id="kapittel-1-foresl&#xE5;ttparagraf-5-nummer-2-punkt-4-ledd-1">Innlevering av andres arbeid som sitt eget.</article></article></li><li data-li-identifier="5." data-name="5."><article class="listArticle" id="kapittel-1-foresl&#xE5;ttparagraf-5-nummer-2-punkt-5"><article class="legalP" id="kapittel-1-foresl&#xE5;ttparagraf-5-nummer-2-punkt-5-ledd-1">&#xC5; sitere eller p&#xE5; annen m&#xE5;te benytte kilder i skriftlige arbeider uten tilstrekkelige kildehenvisninger.</article></article></li><li data-li-identifier="6." data-name="6."><article class="listArticle" id="kapittel-1-foresl&#xE5;ttparagraf-5-nummer-2-punkt-6"><article class="legalP" id="kapittel-1-foresl&#xE5;ttparagraf-5-nummer-2-punkt-6-ledd-1">&#xC5; oppgi fiktive eller uriktige kilder.</article></article></li><li data-li-identifier="7." data-name="7."><article class="listArticle" id="kapittel-1-foresl&#xE5;ttparagraf-5-nummer-2-punkt-7"><article class="legalP" id="kapittel-1-foresl&#xE5;ttparagraf-5-nummer-2-punkt-7-ledd-1">&#xC5; legge frem et arbeid (eller deler av et arbeid) som er generert av samtaleroboter eller tekstgenererende funksjoner basert p&#xE5; kunstig intelligens, som sitt eget verk.</article></article></li><li data-li-identifier="8." data-name="8."><article class="listArticle" id="kapittel-1-foresl&#xE5;ttparagraf-5-nummer-2-punkt-8"><article class="legalP" id="kapittel-1-foresl&#xE5;ttparagraf-5-nummer-2-punkt-8-ledd-1">&#xC5; gi inntrykk av at besvarelsen er mer selvstendig enn den faktisk er.</article></article></li></ul></article>
        </article>
        <article class="defaultP" margin-top="true">&#xA7; 4-10 skal lyde:</article>
        <article class="futureLegalArticle" data-name="&#xA7;4-10" id="kapittel-1-foresl&#xE5;ttparagraf-6">
          <span class="futureLegalArticleHeader"><span class="legalArticleValue">&#xA7; 4-10</span>. <span class="legalArticleTitle">Sensur</span></span>
          <article class="numberedLegalP" data-numerator="1" id="kapittel-1-foresl&#xE5;ttparagraf-6-nummer-1">(1) Sensur faller senest 15 virkedager etter eksamen, dersom ikke s&#xE6;rlige grunner gj&#xF8;r det n&#xF8;dvendig &#xE5; bruke lengre tid. H&#xF8;yskolestyret kan ved enkelte tilfeller gj&#xF8;re unntak og fastsette lengre frist for sensur jf. universitets- og h&#xF8;yskoleloven &#xA7; 3-9 (4). Ved utsettelse av sensuren skal studentene meddeles dette skriftlig s&#xE5; raskt som mulig. Klage p&#xE5; vedtak om s&#xE6;rordninger anses som enkeltvedtak og kan p&#xE5;klages i henhold til reglene i kapittel 6 i denne forskrift. Lovbestemte fri- og helligdager, l&#xF8;rdager og s&#xF8;ndager regnes ikke som virkedager. Julaften og nytt&#xE5;rsaften regnes heller ikke som virkedager.</article>
          <article class="numberedLegalP" data-numerator="2" id="kapittel-1-foresl&#xE5;ttparagraf-6-nummer-2">(2) Sensur for bacheloroppgave skal foreligge senest 20 virkedager etter innlevering av oppgaven.</article>
          <article class="numberedLegalP" data-numerator="3" id="kapittel-1-foresl&#xE5;ttparagraf-6-nummer-3">(3) Sensur for masteroppgave skal foreligge senest 30 virkedager etter innlevering av oppgaven.</article>
          <article class="numberedLegalP" data-numerator="4" id="kapittel-1-foresl&#xE5;ttparagraf-6-nummer-4">(4) Dersom semesteroppgaven, bacheloroppgaven eller masteroppgaven ikke best&#xE5;s p&#xE5; f&#xF8;rste fors&#xF8;k, kan den leveres p&#xE5; nyt som et nytt eksamensfors&#xF8;k, i bearbeidet form innen avtalt tidspunkt. Dersom den ikke best&#xE5;s p&#xE5; andre fors&#xF8;k, m&#xE5; det skrives en helt ny oppgave p&#xE5; tredje fors&#xF8;k. Dersom semesteroppgave, bacheloroppgaven eller masteroppgaven best&#xE5;s p&#xE5; f&#xF8;rste fors&#xF8;k, kan den ikke leveres p&#xE5; nytt i bearbeidet form.</article>
          <article class="numberedLegalP" data-numerator="5" id="kapittel-1-foresl&#xE5;ttparagraf-6-nummer-5">(5) Alle eksamener bed&#xF8;mmes enten med best&#xE5;tt / ikke best&#xE5;tt, eller med bokstavkarakterer etter en skala fra A til E for best&#xE5;tt og F for ikke best&#xE5;tt.</article>
          <article class="numberedLegalP" data-numerator="6" id="kapittel-1-foresl&#xE5;ttparagraf-6-nummer-6">(6) Ved innlevering av blank besvarelse gis karakteren F.</article>
          <article class="numberedLegalP" data-numerator="7" id="kapittel-1-foresl&#xE5;ttparagraf-6-nummer-7">(7) Ved stryk p&#xE5; eksamen skal det leveres inn en helt ny oppgave ved kontinuasjonseksamen. Unntak fra denne bestemmelsen omtales i &#xA7; 4-10 (4).</article>
        </article>
        <article class="defaultP" margin-top="true">&#xA7; 4-14 skal lyde:</article>
        <article class="futureLegalArticle" data-name="&#xA7;4-14" id="kapittel-1-foresl&#xE5;ttparagraf-7">
          <span class="futureLegalArticleHeader"><span class="legalArticleValue">&#xA7; 4-14</span>. <span class="legalArticleTitle">Netteksamensform med overv&#xE5;kning</span></span>
          <article class="numberedLegalP" data-numerator="1" id="kapittel-1-foresl&#xE5;ttparagraf-7-nummer-1">(1) Ved avvikling av netteksamen kan h&#xF8;yskolen kreve at studentene blir overv&#xE5;ket for &#xE5; sikre eksamensintegritet. Overv&#xE5;kningen omfatter:<ul class="defaultList"><li data-li-identifier="a." data-name="a."><article class="listArticle" id="kapittel-1-foresl&#xE5;ttparagraf-7-nummer-1-punkt-1"><article class="legalP" id="kapittel-1-foresl&#xE5;ttparagraf-7-nummer-1-punkt-1-ledd-1">Videoopptak av studentenes ansikt og rom mens eksamen p&#xE5;g&#xE5;r.</article></article></li><li data-li-identifier="b." data-name="b."><article class="listArticle" id="kapittel-1-foresl&#xE5;ttparagraf-7-nummer-1-punkt-2"><article class="legalP" id="kapittel-1-foresl&#xE5;ttparagraf-7-nummer-1-punkt-2-ledd-1">Skjermdeling eller -opptak for &#xE5; f&#xF8;lge studentenes aktivitet og inntasting under eksamen.</article></article></li><li data-li-identifier="c." data-name="c."><article class="listArticle" id="kapittel-1-foresl&#xE5;ttparagraf-7-nummer-1-punkt-3"><article class="legalP" id="kapittel-1-foresl&#xE5;ttparagraf-7-nummer-1-punkt-3-ledd-1">Lydopptak fra studentenes eksamensrom for &#xE5; sikre at ingen uvedkommende bidrar.</article></article></li></ul></article>
          <article class="numberedLegalP" data-numerator="2" id="kapittel-1-foresl&#xE5;ttparagraf-7-nummer-2">(2) Studenten plikter &#xE5; s&#xF8;rge for tilgang til utstyr og tekniske forutsetninger som kreves for overv&#xE5;kningen, herunder kamera, mikrofon og internettilgang.</article>
          <article class="numberedLegalP" data-numerator="3" id="kapittel-1-foresl&#xE5;ttparagraf-7-nummer-3">(3) Overv&#xE5;kningsdata behandles i samsvar med gjeldende personvernlovgivning, herunder personopplysningsloven og GDPR:<ul class="defaultList"><li data-li-identifier="a." data-name="a."><article class="listArticle" id="kapittel-1-foresl&#xE5;ttparagraf-7-nummer-3-punkt-1"><article class="legalP" id="kapittel-1-foresl&#xE5;ttparagraf-7-nummer-3-punkt-1-ledd-1">Bildet, lyden og skjermopptakene lagres kun i den tiden det er n&#xF8;dvendig for vurdering eller klagebehandling, med maksimum lagringsperiode spesifisert av h&#xF8;yskolens retningslinjer.</article></article></li><li data-li-identifier="b." data-name="b."><article class="listArticle" id="kapittel-1-foresl&#xE5;ttparagraf-7-nummer-3-punkt-2"><article class="legalP" id="kapittel-1-foresl&#xE5;ttparagraf-7-nummer-3-punkt-2-ledd-1">Opptak slettes automatisk n&#xE5;r denne perioden er utl&#xF8;pt, med mindre s&#xE6;rskilt grunn (eksempelvis mistanke om fusk) krever videre oppbevaring.</article></article></li></ul></article>
        </article>
      </section>
      <section class="section" data-name="kapII" id="kapittel-2" data-lovdata-URL="LTI/forskrift/2025-10-31-2166/KAPITTEL_2">
        <h2 data-text-align="center">II</h2>
        <article class="legalP" id="kapittel-2-ledd-1">Forskriften trer i kraft straks.</article>
      </section>
    </main>
  </body>
</html>
