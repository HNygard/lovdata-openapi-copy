<!DOCTYPE html><html lang="nb"><head><title>Forskrift om endring i forskrift om opptak, studier og eksamen ved Oslo Nye Høyskole</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-10-31-2166</dd><dt class="dokid">DokumentID</dt><dd class="dokid">LTI/forskrift/2025-10-31-2166</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Oslo Nye Høyskole</li></ul></dd><dt class="dateInForce">I kraft fra</dt><dd class="dateInForce">2025-10-31</dd><dt class="changesToDocuments">Endrer</dt><dd class="changesToDocuments"><ul><li>forskrift/2019-03-01-1082</li></ul></dd><dt class="basedOn">Hjemmel</dt><dd class="basedOn"><ul><li>lov/2024-03-08-9/§2-3</li><li>lov/2024-03-08-9/§11-4</li><li>lov/2024-03-08-9/§11-7</li><li>lov/2024-03-08-9/§12-4</li><li>lov/2018-06-15-38</li><li>forskrift/2024-06-28-1392/§1-11</li><li>forskrift/2024-06-28-1392/§4-1</li><li>forskrift/2024-06-28-1392/§4-2</li></ul></dd><dt class="dateOfPublication">Kunngjort</dt><dd class="dateOfPublication">2025-11-03 14:30</dd><dt class="journalNumber">Journalnummer</dt><dd class="journalNumber">2025-1370</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om endring i forskrift om opptak, studier og eksamen ved Oslo Nye Høyskole</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av høyskolestyret ved Oslo Nye Høyskole 31. oktober 2025 med hjemmel i lov 8. mars 2024 nr. 9 om universiteter og høyskoler (universitets- og høyskoleloven) §§ 2-3, 11-4, 11-7 og 12-4, lov 15. juni 2018 nr. 38 om behandling av personopplysninger (personopplysningsloven) og forskrift 28. juni 2024 nr. 1392 til universitets- og høyskoleloven (universitets- og høyskoleforskriften) §§ 1-11, 4-1 og 4-2.</dd><dt class="refid">RefID</dt><dd class="refid">forskrift/2025-10-31-2166</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak, studier og eksamen ved Oslo Nye Høyskole<ul class="tocSubUl"><li>I<ul class="tocSubUl"><li>§ 3-3. Undervisning</li><li>§ 3-5. Obligatorisk aktivitet</li><li>§ 4-2. Vurderingsform</li><li>§ 4-5. Oppmelding og avmelding</li><li>§ 4-7. Fusk eller forsøk på fusk</li><li>§ 4-10. Sensur</li><li>§ 4-14. Netteksamensform med overvåkning</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-10-31-2166" id="dokument"><h1>Forskrift om endring i forskrift om opptak, studier og eksamen ved Oslo Nye Høyskole</h1><section class="section" data-name="kapI" id="kapittel-1" data-lovdata-URL="LTI/forskrift/2025-10-31-2166/KAPITTEL_1"><h2 data-text-align="center">I</h2><article class="defaultP">I forskrift 1. mars 2019 nr. 1082 om opptak, studier og eksamen ved Oslo Nye Høyskole gjøres følgende endringer:</article> <article class="defaultP" margin-top="true">§ 3-3 skal lyde:</article><article class="futureLegalArticle" data-name="§3-3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-3</span>. <span class="legalArticleTitle">Undervisning</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Undervisningen er forbeholdt studenter som har studierett hos høyskolen.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Dersom undervisningsspråket er på et annet språk enn norsk, skal dette fremgå av emnebeskrivelsen.</article></article> <article class="defaultP" margin-top="true">§ 3-5 skal lyde:</article><article class="futureLegalArticle" data-name="§3-5" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-5</span>. <span class="legalArticleTitle">Obligatorisk aktivitet</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Emnebeskrivelsen til de enkelte emnene skal opplyse om eventuell obligatorisk aktivitet tilhørende emnet, eksempelvis arbeidskrav, kurs eller obligatorisk oppmøte.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Ikke-godkjent obligatorisk aktivitet gir rett til gjentak, etter gjeldende retningslinjer som er beskrevet i høyskolens eksamensreglement. I enkelte emner hvor obligatorisk aktivitet kun kan gjentas ved ordinær gjennomføring, skal dette opplyses om i emnebeskrivelsen.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) For at et eventuelt fravær på en obligatorisk aktivitet skal registreres som gyldig fravær, må fraværet gyldig dokumenteres til høyskolen innen gitte frister. Gyldig fravær gir imidlertid ikke fritak fra den obligatoriske aktiviteten, men gir mulighet for gjentak i henhold til gjeldende retningslinjer.</article></article> <article class="defaultP" margin-top="true">§ 4-2 skal lyde:</article><article class="futureLegalArticle" data-name="§4-2" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 4-2</span>. <span class="legalArticleTitle">Vurderingsform</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Høyskolen skal sørge for at vurderingsformene er egnet til å vurdere om læringsutbyttene er oppnådd. Hvilke evalueringsformer som gjelder for de aktuelle emnene skal fremgå av emnebeskrivelsene, og kan være sammensatt av en eller flere evalueringsformer.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Kontinuasjonseksamen gjennomføres for studenter som ikke består ordinær eksamen, eller som har gyldig fravær på ordinær eksamen.</article></article> <article class="defaultP" margin-top="true">§ 4-5 skal lyde:</article><article class="futureLegalArticle" data-name="§4-5" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4-5</span>. <span class="legalArticleTitle">Oppmelding og avmelding</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Alle studenter ved Oslo Nye Høyskole som er / har vært innrullert i emnet og har bestått obligatorisk aktivitet tilhørende det aktuelle emnet, kan melde seg opp til eksamen i emnet. Dersom studenten har emnet i utdanningsplanen sin i det konkrete semesteret, og har bestått all obligatorisk aktivitet innen oppgitte frister, blir studenten automatisk oppmeldt til eksamen i dette emnet.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Dersom studenten ikke skriftlig annullerer sin eksamensoppmelding senest 48 timer før eksamensstart, anses vedkommende å ha gått opp til eksamen.</article><article class="numberedLegalP" data-numerator="3" id="kapittel-1-foreslåttparagraf-4-nummer-3">(3) Ønsker studenten å forberede en eksamen, kan dette gjøres ved ordinære eksamener, hvor beste karakter oppnådd i faget blir stående som endelig karakter. Studenten må selv melde seg opp til slike eksamener, eller gi beskjed til studieadministrasjonen.</article><article class="numberedLegalP" data-numerator="4" id="kapittel-1-foreslåttparagraf-4-nummer-4">(4) Frist for oppmelding er senest en uke før eksamensstart/innlevering.</article></article> <article class="defaultP" margin-top="true">§ 4-7 skal lyde:</article><article class="futureLegalArticle" data-name="§4-7" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 4-7</span>. <span class="legalArticleTitle">Fusk eller forsøk på fusk</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Med hjemmel i universitets- og høyskoleloven kan høyskolens nemnd for studentsaker annullere eksamen eller prøve ved fusk, forsøk på fusk, eller annen uredelig opptreden. På samme grunnlag kan nemnda fatte vedtak om utestenging fra institusjonen, samt frata retten til å gå opp til eksamen ved institusjoner under universitets- og høyskoleloven i inntil to år.</article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Ved mistanke om fusk skal dette meldes til eksamenskontoret. Med fusk menes blant annet:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-5-nummer-2-punkt-1"><article class="legalP" id="kapittel-1-foreslåttparagraf-5-nummer-2-punkt-1-ledd-1">Bruk av hjelpemidler som ikke er tillatt ved eksamen.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-5-nummer-2-punkt-2"><article class="legalP" id="kapittel-1-foreslåttparagraf-5-nummer-2-punkt-2-ledd-1">Plagiat, inkludert selvplagiat.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-5-nummer-2-punkt-3"><article class="legalP" id="kapittel-1-foreslåttparagraf-5-nummer-2-punkt-3-ledd-1">Brudd på avtale om eksamen.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-5-nummer-2-punkt-4"><article class="legalP" id="kapittel-1-foreslåttparagraf-5-nummer-2-punkt-4-ledd-1">Innlevering av andres arbeid som sitt eget.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-5-nummer-2-punkt-5"><article class="legalP" id="kapittel-1-foreslåttparagraf-5-nummer-2-punkt-5-ledd-1">Å sitere eller på annen måte benytte kilder i skriftlige arbeider uten tilstrekkelige kildehenvisninger.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-5-nummer-2-punkt-6"><article class="legalP" id="kapittel-1-foreslåttparagraf-5-nummer-2-punkt-6-ledd-1">Å oppgi fiktive eller uriktige kilder.</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-5-nummer-2-punkt-7"><article class="legalP" id="kapittel-1-foreslåttparagraf-5-nummer-2-punkt-7-ledd-1">Å legge frem et arbeid (eller deler av et arbeid) som er generert av samtaleroboter eller tekstgenererende funksjoner basert på kunstig intelligens, som sitt eget verk.</article></article></li><li data-li-identifier="8." data-name="8."><article class="listArticle" id="kapittel-1-foreslåttparagraf-5-nummer-2-punkt-8"><article class="legalP" id="kapittel-1-foreslåttparagraf-5-nummer-2-punkt-8-ledd-1">Å gi inntrykk av at besvarelsen er mer selvstendig enn den faktisk er.</article></article></li></ul></article></article> <article class="defaultP" margin-top="true">§ 4-10 skal lyde:</article><article class="futureLegalArticle" data-name="§4-10" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 4-10</span>. <span class="legalArticleTitle">Sensur</span></span><article class="numberedLegalP" data-numerator="1" id="kapittel-1-foreslåttparagraf-6-nummer-1">(1) Sensur faller senest 15 virkedager etter eksamen, dersom ikke særlige grunner gjør det nødvendig å bruke lengre tid. Høyskolestyret kan ved enkelte tilfeller gjøre unntak og fastsette lengre frist for sensur jf. universitets- og høyskoleloven § 3-9 (4). Ved utsettelse av sensuren skal studentene meddeles dette skriftlig så raskt som mulig. Klage på vedtak om særordninger anses som enkeltvedtak og kan påklages i henhold til reglene i kapittel 6 i denne forskrift. Lovbestemte fri- og helligdager, lørdager og søndager regnes ikke som virkedager. Julaften og nyttårsaften regnes heller ikke som virkedager.</article><article class="numberedLegalP" data-numerator="2" id="kapittel-1-foreslåttparagraf-6-nummer-2">(2) Sensur for bacheloroppgave skal foreligge senest 20 virkedager etter innlevering av oppgaven.</article><article class="numberedLegalP" data-numerator="3" id="kapittel-1-foreslåttparagraf-6-nummer-3">(3) Sensur for masteroppgave skal foreligge senest 30 virkedager etter innlevering av oppgaven.</article><article class="numberedLegalP" data-numerator="4" id="kapittel-1-foreslåttparagraf-6-nummer-4">(4) Dersom semesteroppgaven, bacheloroppgaven eller masteroppgaven ikke bestås på første forsøk, kan den leveres på nyt som et nytt eksamensforsøk, i bearbeidet form innen avtalt tidspunkt. Dersom den ikke bestås på andre forsøk, må det skrives en helt ny oppgave på tredje forsøk. Dersom semesteroppgave, bacheloroppgaven eller masteroppgaven bestås på første forsøk, kan den ikke leveres på nytt i bearbeidet form.</article><article class="numberedLegalP" data-numerator="5" id="kapittel-1-foreslåttparagraf-6-nummer-5">(5) Alle eksamener bedømmes enten med bestått / ikke bestått, eller med bokstavkarakterer etter en skala fra A til E for bestått og F for ikke bestått.</article><article class="numberedLegalP" data-numerator="6" id="kapittel-1-foreslåttparagraf-6-nummer-6">(6) Ved innlevering av blank besvarelse gis karakteren F.</article><article class="numberedLegalP" data-numerator="7" id="kapittel-1-foreslåttparagraf-6-nummer-7">(7) Ved stryk på eksamen skal det leveres inn en helt ny oppgave ved kontinuasjonseksamen. Unntak fra denne bestemmelsen omtales i § 4-10 (4).</article></article> <article class="defaultP" margin-top="true">§ 4-14 skal lyde:</article><article class="futureLegalArticle" data-name="§4-14" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 4-14</span>. <span class="legalArticleTitle">Netteksamensform med overvåkning</span></span><article class="numberedLegalP" data-numerator="1" id="kapittel-1-foreslåttparagraf-7-nummer-1">(1) Ved avvikling av netteksamen kan høyskolen kreve at studentene blir overvåket for å sikre eksamensintegritet. Overvåkningen omfatter:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-7-nummer-1-punkt-1"><article class="legalP" id="kapittel-1-foreslåttparagraf-7-nummer-1-punkt-1-ledd-1">Videoopptak av studentenes ansikt og rom mens eksamen pågår.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-7-nummer-1-punkt-2"><article class="legalP" id="kapittel-1-foreslåttparagraf-7-nummer-1-punkt-2-ledd-1">Skjermdeling eller -opptak for å følge studentenes aktivitet og inntasting under eksamen.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-7-nummer-1-punkt-3"><article class="legalP" id="kapittel-1-foreslåttparagraf-7-nummer-1-punkt-3-ledd-1">Lydopptak fra studentenes eksamensrom for å sikre at ingen uvedkommende bidrar.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-7-nummer-2">(2) Studenten plikter å sørge for tilgang til utstyr og tekniske forutsetninger som kreves for overvåkningen, herunder kamera, mikrofon og internettilgang.</article><article class="numberedLegalP" data-numerator="3" id="kapittel-1-foreslåttparagraf-7-nummer-3">(3) Overvåkningsdata behandles i samsvar med gjeldende personvernlovgivning, herunder personopplysningsloven og GDPR:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-7-nummer-3-punkt-1"><article class="legalP" id="kapittel-1-foreslåttparagraf-7-nummer-3-punkt-1-ledd-1">Bildet, lyden og skjermopptakene lagres kun i den tiden det er nødvendig for vurdering eller klagebehandling, med maksimum lagringsperiode spesifisert av høyskolens retningslinjer.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-7-nummer-3-punkt-2"><article class="legalP" id="kapittel-1-foreslåttparagraf-7-nummer-3-punkt-2-ledd-1">Opptak slettes automatisk når denne perioden er utløpt, med mindre særskilt grunn (eksempelvis mistanke om fusk) krever videre oppbevaring.</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2025-10-31-2166/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>