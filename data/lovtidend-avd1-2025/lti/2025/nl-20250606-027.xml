<!DOCTYPE html><html lang="nb"><head><title>Lov om endringer i konsesjonsloven (priskontroll på skogeiendommer, konsesjon til selskaper med begrenset ansvar og stiftelser m.m.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2025-06-06-27</dd><dt class="dokid">DokumentID</dt><dd class="dokid">LTI/lov/2025-06-06-27</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2003-11-28-98</li></ul></dd><dt class="legalArea">Rettsområde</dt><dd class="legalArea"><ul><li>Landbruk, jakt og skogbruk &gt; Konsesjon</li></ul></dd><dt class="dateOfPublication">Kunngjort</dt><dd class="dateOfPublication">2025-06-06 12:20</dd><dt class="journalNumber">Journalnummer</dt><dd class="journalNumber">2025-0500</dd><dt class="titleShort">Korttittel</dt><dd class="titleShort">Endringslov til konsesjonsloven</dd><dt class="title">Tittel</dt><dd class="title">Lov om endringer i konsesjonsloven (priskontroll på skogeiendommer, konsesjon til selskaper med begrenset ansvar og stiftelser m.m.)</dd><dt class="miscInformation">Annet om dokumentet</dt><dd class="miscInformation">Prop. 66 L (2024–2025), Innst. 257 L (2024–2025), Lovvedtak 58 (2024–2025). Stortingets første og andre gangs behandling hhv. 20. og 26. mai 2025. Fremmet av Landbruks- og matdepartementet.</dd><dt class="refid">RefID</dt><dd class="refid">lov/2025-06-06-27</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i konsesjonsloven (priskontroll på skogeiendommer, konsesjon til selskaper med begrenset ansvar og stiftelser m.m.)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2025-06-06-27" id="dokument"><h1>Lov om endringer i konsesjonsloven (priskontroll på skogeiendommer, konsesjon til selskaper med begrenset ansvar og stiftelser m.m.)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 28. november 2003 nr. 98 om konsesjon ved erverv av fast eiendom mv. (konsesjonsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2025-06-06-27/KAPITTEL_1"><h2 data-text-align="center">I</h2><article class="document-change" data-document="lov/2003-11-28-98" id="kapittel-1-dokumentendring-1"><article class="defaultP">I lov 28. november 2003 nr. 98 om konsesjon ved erverv av fast eiendom mv. gjøres følgende endringer:</article> <article class="change" data-change-part="lov/2003-11-28-98/§4/ledd/1/nummer/1 lov/2003-11-28-98/§4/ledd/2" id="kapittel-1-dokumentendring-1-endring-1"><article class="defaultP">§ 4 første ledd nr. 1 og 2 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-dokumentendring-1-endring-1-punkt-1"><article class="legalP" id="kapittel-1-dokumentendring-1-endring-1-punkt-1-ledd-1">ubebygde enkelttomter for bolig, fritidshus eller naust, dersom tomten ikke er større enn 2 dekar og er godkjent fradelt etter plan- og bygningsloven og jordlova.</article></article></li><li data-li-identifier="2." data-name="2."><article class="listArticle" id="kapittel-1-dokumentendring-1-endring-1-punkt-2"><article class="legalP" id="kapittel-1-dokumentendring-1-endring-1-punkt-2-ledd-1">ubebygde enkelttomter for bolig eller fritidshus som ligger i et område som i kommuneplanens arealdel eller reguleringsplan etter plan- og bygningsloven er utlagt til bebyggelse og anlegg, og der tomteinndeling er foretatt eller godkjent av bygningsmyndighetene.</article></article></li></ul></article></article> <article class="change" data-add-new-part="lov/2003-11-28-98/§4/ledd/2" id="kapittel-1-dokumentendring-1-endring-2"><article class="defaultP">§ 4 andre ledd skal lyde:</article><article class="legalP" id="kapittel-1-dokumentendring-1-endring-2-ledd-1">Konsesjonsfriheten etter første ledd nr. 1 og 2 er betinget av at tomten blir bebygd innen fem år.</article></article> <article class="change" data-move-part="lov/2003-11-28-98/§4/ledd/2;;lov/2003-11-28-98/§4/ledd/3 lov/2003-11-28-98/§4/ledd/3;;lov/2003-11-28-98/§4/ledd/4" id="kapittel-1-dokumentendring-1-endring-3"><article class="defaultP">§ 4 nåværende andre og tredje ledd blir tredje og nytt fjerde ledd.</article></article> <article class="change" data-change-part="lov/2003-11-28-98/§8" id="kapittel-1-dokumentendring-1-endring-4"><article class="defaultP">§ 8 skal lyde:</article><article class="futureLegalArticle" data-name="§8" id="kapittel-1-dokumentendring-1-endring-4-foreslåttparagraf-1"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">(forskrift om krav til opplysninger etter §§ 4, 5 og 7)</span></span><article class="legalP" id="kapittel-1-dokumentendring-1-endring-4-foreslåttparagraf-1-ledd-1">Departementet kan gi forskrift om hvilke opplysninger som må foreligge for at et erverv kan sies å gå inn under §§ 4, 5 og 7, og om hva som er fulldyrka og overflatedyrka jord etter § 4 første ledd nr. 4 og § 5 annet ledd.</article></article></article> <article class="change" data-change-part="lov/2003-11-28-98/§9/ledd/3" id="kapittel-1-dokumentendring-1-endring-5"><article class="defaultP">§ 9 tredje ledd skal lyde:</article><article class="legalP" id="kapittel-1-dokumentendring-1-endring-5-ledd-1">Det kan gis konsesjon til selskaper med begrenset ansvar og stiftelser. Det skal legges vekt på hensynet til dem som har yrket sitt i landbruket, og på om eierformen fører til fordeler for landbruksdriften sammenlignet med personlig eierskap.</article></article> <article class="change" data-change-part="lov/2003-11-28-98/§9a" id="kapittel-1-dokumentendring-1-endring-6"><article class="defaultP">§ 9 a skal lyde:</article><article class="futureLegalArticle" data-name="§9a" id="kapittel-1-dokumentendring-1-endring-6-foreslåttparagraf-1"><span class="futureLegalArticleHeader"><span class="legalArticleValue">§ 9 a</span>. <span class="legalArticleTitle">(priskontroll ved erverv av landbrukseiendom)</span></span><article class="legalP" id="kapittel-1-dokumentendring-1-endring-6-foreslåttparagraf-1-ledd-1">Ved avgjørelse av en søknad om konsesjon på erverv av eiendom som skal nyttes til landbruksformål, skal det, i tillegg til momentene som er nevnt i § 9, legges særlig vekt på om den avtalte prisen tilgodeser en samfunnsmessig forsvarlig prisutvikling. For bebygd eiendom gjelder første punktum bare dersom eiendommen har mer enn 35 dekar fulldyrka og overflatedyrka jord, eller dersom den består av mer enn 500 dekar produktiv skog.</article><article class="legalP" id="kapittel-1-dokumentendring-1-endring-6-foreslåttparagraf-1-ledd-2">Eieren av en eiendom som er omfattet av priskontroll etter første ledd, kan kreve en bindende forhåndsuttalelse fra konsesjonsmyndigheten om hvor høy pris som kan godtas.</article><article class="legalP" id="kapittel-1-dokumentendring-1-endring-6-foreslåttparagraf-1-ledd-3">Departementet kan gi forskrift om at prisvurderingen etter første ledd skal unnlates ved erverv av bebygd eiendom med et brukbart bolighus, dersom den avtalte prisen ikke overstiger en fastsatt beløpsgrense.</article></article></article> <article class="change" data-change-part="lov/2003-11-28-98/§10/ledd/1/setning/1" id="kapittel-1-dokumentendring-1-endring-7"><article class="defaultP">§ 10 første ledd første punktum skal lyde:</article><article class="legalP" id="kapittel-1-dokumentendring-1-endring-7-ledd-1">Departementet skal gi konsesjon når hensynet til bosettingen på eiendommen og i området ikke gjør det nødvendig å hindre at eiendommen blir brukt til fritidsformål.</article></article> <article class="change" data-change-part="lov/2003-11-28-98/§12/ledd/1/setning/1" id="kapittel-1-dokumentendring-1-endring-8"><article class="defaultP">§ 12 første ledd første punktum skal lyde:</article><article class="legalP" id="kapittel-1-dokumentendring-1-endring-8-ledd-1">Søknader om konsesjon etter loven skal sendes til den kommunen der eiendommen ligger.</article></article> <article class="change" data-add-new-part="lov/2003-11-28-98/§15a" id="kapittel-1-dokumentendring-1-endring-9"><article class="defaultP">Ny § 15 a skal lyde:</article><article class="futureLegalArticle" data-name="§15a" id="kapittel-1-dokumentendring-1-endring-9-foreslåttparagraf-1"><span class="futureLegalArticleHeader"><span class="legalArticleValue">§ 15 a</span>. <span class="legalArticleTitle">(konsesjonsrisiko)</span></span><article class="legalP" id="kapittel-1-dokumentendring-1-endring-9-foreslåttparagraf-1-ledd-1">Er en søknad om konsesjon avslått, og avslaget helt eller delvis er begrunnet i at den avtalte prisen er for høy, kan avtalen om overdragelse ikke gjøres gjeldende mellom partene eller overfor offentlige myndigheter. Det samme gjelder når erververen er et selvstendig rettssubjekt som nevnt i § 9 tredje ledd første punktum, og avslaget helt eller delvis er begrunnet i eierformen.</article></article></article> <article class="change" data-add-new-part="lov/2003-11-28-98/§17a" id="kapittel-1-dokumentendring-1-endring-10"><article class="defaultP">Ny § 17 a skal lyde:</article><article class="futureLegalArticle" data-name="§17a" id="kapittel-1-dokumentendring-1-endring-10-foreslåttparagraf-1"><span class="futureLegalArticleHeader"><span class="legalArticleValue">§ 17 a</span>. <span class="legalArticleTitle">(forholdet til folkeregisterloven)</span></span><article class="legalP" id="kapittel-1-dokumentendring-1-endring-10-foreslåttparagraf-1-ledd-1">Kommunen og statsforvalteren kan uten hinder av taushetsplikt innhente opplysninger fra folkeregistermyndigheten som er nødvendige for å utføre oppgaver etter denne loven eller oppgaver som er fastsatt i medhold av loven.</article><article class="legalP" id="kapittel-1-dokumentendring-1-endring-10-foreslåttparagraf-1-ledd-2">For å sikre en effektiv håndhevelse av boplikten kan Kongen gi forskrift om samarbeidet mellom kommunen, statsforvalteren og folkeregistermyndigheten.</article></article></article></article></section><section class="section" data-name="kapII" id="kapittel-2" data-lovdata-URL="LTI/lov/2025-06-06-27/KAPITTEL_2"><h2 data-text-align="center">II</h2><ul class="defaultList"><li data-li-identifier="1." data-name="1."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Loven gjelder fra den tiden Kongen bestemmer. Kongen kan sette i kraft de enkelte bestemmelsene til forskjellig tid.</article></article></li><li data-li-identifier="2." data-name="2."><article class="listArticle" id="kapittel-2-punkt-2"><article class="legalP" id="kapittel-2-punkt-2-ledd-1">Følgende overgangsbestemmelser gjelder: <ul class="defaultList"><li data-li-identifier="a." data-name="a."><article class="listArticle" id="kapittel-2-punkt-2-ledd-1-punkt-1"><article class="legalP" id="kapittel-2-punkt-2-ledd-1-punkt-1-ledd-1">Byggeplikten etter konsesjonsloven § 4 annet ledd, regelen om priskontroll for skogeiendommer i konsesjonsloven § 9 a første ledd og regelen om konsesjonsrisiko i konsesjonsloven § 15 a gjelder for avtaler om erverv som inngås etter ikrafttredelsen av loven her. Det samme gjelder adgangen til å gi konsesjon til stiftelser etter konsesjonsloven § 9 tredje ledd.</article></article></li><li data-li-identifier="b." data-name="b."><article class="listArticle" id="kapittel-2-punkt-2-ledd-1-punkt-2"><article class="legalP" id="kapittel-2-punkt-2-ledd-1-punkt-2-ledd-1">Søknader om konsesjon som sendes før loven her har trådt i kraft, skal sendes i samsvar med konsesjonsloven § 12 første ledd første punktum slik den lød fram til ikrafttredelsen.</article></article></li></ul></article></article></li></ul></section></main></body></html>