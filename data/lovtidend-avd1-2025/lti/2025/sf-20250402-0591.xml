<!DOCTYPE html><html lang="nb"><head><title>Forskrift om endring i forskrift om energimerking av bygninger og energivurdering av varme- og klimaanlegg (energimerkeforskriften for bygninger)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-04-02-591</dd><dt class="dokid">DokumentID</dt><dd class="dokid">LTI/forskrift/2025-04-02-591</dd><dt class="ministry">Departement</dt><dd class="ministry"><ul><li>Energidepartementet</li></ul></dd><dt class="subunit">Etat</dt><dd class="subunit"><ul><li>Energi- og vannressursavdelingen</li></ul></dd><dt class="dateInForce">I kraft fra</dt><dd class="dateInForce">2026-01-01, departementet bestemmer</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-12-18-1665</li></ul></dd><dt class="basedOn">Hjemmel</dt><dd class="basedOn"><ul><li>lov/1990-06-29-50/§8-1</li></ul></dd><dt class="dateOfPublication">Kunngjort</dt><dd class="dateOfPublication">2025-04-04 15:25</dd><dt class="journalNumber">Journalnummer</dt><dd class="journalNumber">2025-0342</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="titleShort">Korttittel</dt><dd class="titleShort">Endr. i energimerkeforskriften for bygninger</dd><dt class="title">Tittel</dt><dd class="title">Forskrift om endring i forskrift om energimerking av bygninger og energivurdering av varme- og klimaanlegg (energimerkeforskriften for bygninger)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Energidepartementet 2. april 2025 med hjemmel i lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energiloven) § 8-1.</dd><dt class="refid">RefID</dt><dd class="refid">forskrift/2025-04-02-591</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om energimerking av bygninger og energivurdering av varme- og klimaanlegg (energimerkeforskriften for bygninger)<ul class="tocSubUl"><li>I<ul class="tocSubUl"><li>§ 1. Formål</li><li>§ 10. Utstedelse og utforming av energiattesten</li><li>§ 10a. Metode for beregning av energikarakteren</li><li>§ 10b. Energikarakterskalaen</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2025-04-02-591" id="dokument"><h1>Forskrift om endring i forskrift om energimerking av bygninger og energivurdering av varme- og klimaanlegg (energimerkeforskriften for bygninger)</h1><section class="section" data-name="kapI" id="kapittel-1" data-lovdata-URL="LTI/forskrift/2025-04-02-591/KAPITTEL_1"><h2 data-text-align="center">I</h2><article class="defaultP">I forskrift 18. desember 2009 nr. 1665 om energimerking av bygninger og energivurdering av varme- og klimaanlegg (energimerkeforskriften for bygninger) gjøres følgende endringer:</article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-1-ledd-1">Forskriften skal bidra til å sikre informasjon om boliger, bygningers og tekniske anleggs energitilstand og mulighetene for forbedring gjennom konkrete energitiltak.</article></article> <article class="defaultP" margin-top="true">§ 2 første ledd skal lyde:</article><article class="legalP" id="kapittel-1-ledd-1">Forskriften regulerer energimerking av boliger og bygninger og energivurdering av varme- og klimaanlegg i boliger og bygninger, hvis ikke annet er fastsatt.</article> <article class="defaultP" margin-top="true">§ 5 annet ledd skal lyde:</article><article class="legalP" id="kapittel-1-ledd-2">For boliger og bygninger som ikke er ferdigstilt kan eier, i stedet for å legge frem en energiattest, garantere for energikarakter før avtale om salg av boligen eller bygningen blir inngått. Endelig energiattest skal i så fall legges frem før ferdigstillelse, jf. § 7.</article> <article class="defaultP" margin-top="true">§ 6 annet ledd skal lyde:</article><article class="legalP" id="kapittel-1-ledd-3">For boliger og bygninger som ikke er ferdigstilt kan eier, i stedet for å legge frem en energiattest, garantere for energikarakter før avtale om utleie av boligen eller bygningen blir inngått. Endelig energiattest skal i så fall legges frem før ferdigstillelse, jf. § 7.</article> <article class="defaultP" margin-top="true">Nåværende § 10 oppheves. Ny § 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Utstedelse og utforming av energiattesten</span></span><article class="legalP" id="kapittel-1-foreslåttparagraf-2-ledd-1">Energiattesten utstedes av Enova SF gjennom energimerkesystemet. Andre beregningssystemer kan benyttes til registrering av informasjon og beregning, dersom disse kan beregne energitilstanden i samsvar med SN-NSPEK 3031:2021. Beregningssystemet må kunne overføre data til energimerkesystemet og være validert slik SN-NSPEK 3031:2021 krever.</article><article class="legalP" id="kapittel-1-foreslåttparagraf-2-ledd-2">Ved bruk av eksterne systemer skal eier kunne legge frem dokumentasjon av grunnlaget for beregningen på forespørsel fra NVE eller i forbindelse med markedsføring.</article><article class="legalP" id="kapittel-1-foreslåttparagraf-2-ledd-3">Energiattestens utseende bestemmes av Enova SF, innenfor rammene av denne forskrift.</article></article> <article class="defaultP" margin-top="true">Ny § 10a skal lyde:</article><article class="futureLegalArticle" data-name="§10a" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 10a</span>. <span class="legalArticleTitle">Metode for beregning av energikarakteren</span></span><article class="legalP" id="kapittel-1-foreslåttparagraf-3-ledd-1">Energikarakteren skal beregnes etter SN-NSPEK 3031:2021, med de presiseringer og unntak som følger av denne forskrift.</article><article class="legalP" id="kapittel-1-foreslåttparagraf-3-ledd-2">For boliger kan det gjøres en forenklet beregning etter kriterier som Enova SF bestemmer.</article><article class="legalP" id="kapittel-1-foreslåttparagraf-3-ledd-3">Energikarakteren skal baseres på beregnet levert energi (beregningspunkt C etter SN-NSPEK 3031:2021), inkludert systemtap. Levert energi skal vektes med følgende vektingsfaktorer per energibærer:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-3-ledd-3-punkt-1"><article class="legalP" id="kapittel-1-foreslåttparagraf-3-ledd-3-punkt-1-ledd-1">Elektrisitet: 1</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-3-ledd-3-punkt-2"><article class="legalP" id="kapittel-1-foreslåttparagraf-3-ledd-3-punkt-2-ledd-1">Fjernvarme: 0,45</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-3-ledd-3-punkt-3"><article class="legalP" id="kapittel-1-foreslåttparagraf-3-ledd-3-punkt-3-ledd-1">Fjernkjøling: 0,45</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-3-ledd-3-punkt-4"><article class="legalP" id="kapittel-1-foreslåttparagraf-3-ledd-3-punkt-4-ledd-1">Biobrensel: 0,45</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-3-ledd-3-punkt-5"><article class="legalP" id="kapittel-1-foreslåttparagraf-3-ledd-3-punkt-5-ledd-1">Øvrige energibærere: 1</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-3-ledd-3-punkt-6"><article class="legalP" id="kapittel-1-foreslåttparagraf-3-ledd-3-punkt-6-ledd-1">Eksportert energi: 0.</article></article></li></ul></article><article class="legalP" id="kapittel-1-foreslåttparagraf-3-ledd-4">Anlegg for produksjon av kraft på taket eller fasaden av bygningen som skal energimerkes, og anlegg på samme eiendom som bygningen, anses å være innenfor bygningens systemgrense i den grad produksjonen reduserer behovet brukeren av bygningen har for å kjøpe energi. Dersom anlegget forsyner flere bygninger eller bygningen består av ulike bygningskategorier eller flere boliger som skal ha energiattest, skal beregnet egenprodusert energi fordeles på de ulike bygningene eller den enkelte del ved beregningen av energikarakteren.</article><article class="legalP" id="kapittel-1-foreslåttparagraf-3-ledd-5">Et oppvarmingssystem anses å være innenfor bygningens systemgrense dersom anlegget forsyner inntil fem bygninger, eller varmen leveres innenfor samme virksomhet uten eksternt salg.</article><article class="legalP" id="kapittel-1-foreslåttparagraf-3-ledd-6">Installert vedovn skal anses å bidra med 10 prosent av behovet for romoppvarming. Vektingsfaktor på 0,45 kan bare anvendes dersom vedovnen er lukket og har et vektet gjennomsnittlig partikkelutslipp pr. kg forbrent ved som ikke overstiger 5 g for ovner med katalysator og 10 g for ovner med annen teknologi. Ellers anvendes vektingsfaktor 1.</article><article class="legalP" id="kapittel-1-foreslåttparagraf-3-ledd-7">Energikarakteren skal beregnes etter standard referanseklima med utgangspunkt i klimadata fra Oslo-området.</article></article> <article class="defaultP" margin-top="true">Ny § 10b skal lyde:</article><article class="futureLegalArticle" data-name="§10b" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 10b</span>. <span class="legalArticleTitle">Energikarakterskalaen</span></span><article class="legalP" id="kapittel-1-foreslåttparagraf-4-ledd-1">Enova SF bestemmer energikarakterskalaen basert på vektet levert energi per m<sup>2</sup> oppvarmet bruksareal, innenfor rammene av denne forskrift.</article><article class="legalP" id="kapittel-1-foreslåttparagraf-4-ledd-2">Den nedre grensen for energikarakter A skal tilsvare energikravene i TEK17 fratrukket 15 prosent. Bygg som innfrir energikravene i TEK17 skal tilsvare energikarakter B. Den øvre grensen for energikarakter G skal settes slik at byggene som anslås å være de 15 prosent minst energieffektive i hver bygningskategori får energikarakter G. Energikarakterene mellom C og G skal fordeles slik at det blir lik innbyrdes avstand mellom karakterene.</article></article> <article class="defaultP" margin-top="true">§ 11 bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-4-ledd-2-punkt-1"><article class="legalP" id="kapittel-1-foreslåttparagraf-4-ledd-2-punkt-1-ledd-1">Et energimerke som skal gjengi resultatet av beregningen etter § 10a. Energimerket gir en indikasjon på om boligen eller bygningen har et høyt eller lavt energibehov sammenlignet med andre boliger og bygninger innen samme bygningskategori med samme oppvarmingsløsning. Beste karakter kan ikke gis uten at det er gjennomført tetthetskontroll.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2025-04-02-591/KAPITTEL_2"><h2 data-text-align="center">II</h2><article class="defaultP">§ 10 første ledd skal lyde:</article><article class="legalP" id="kapittel-2-ledd-1">Energiattesten utstedes av Enova SF gjennom energimerkesystemet. Andre beregningssystemer kan benyttes til registrering av informasjon og beregning, dersom disse kan beregne energitilstanden i samsvar med NS 3031:2025. Beregningssystemet må kunne overføre data til energimerkesystemet og være validert slik NS 3031:2025 krever.</article> <article class="defaultP" margin-top="true">§ 10a første ledd skal lyde:</article><article class="legalP" id="kapittel-2-ledd-2">Energikarakteren skal beregnes etter NS 3031:2025, med de presiseringer og unntak som følger av denne forskrift.</article> <article class="defaultP" margin-top="true">§ 10a tredje ledd skal lyde:</article><article class="legalP" id="kapittel-2-ledd-3">Energikarakteren skal baseres på beregnet vektet levert energi (beregningspunkt E etter NS 3031:2025), inkludert systemtap. Levert energi skal vektes med følgende vektingsfaktorer per energibærer:<ul class="defaultList"><li data-li-identifier="a." data-name="a."><article class="listArticle" id="kapittel-2-ledd-3-punkt-1"><article class="legalP" id="kapittel-2-ledd-3-punkt-1-ledd-1">Elektrisitet: 1</article></article></li><li data-li-identifier="b." data-name="b."><article class="listArticle" id="kapittel-2-ledd-3-punkt-2"><article class="legalP" id="kapittel-2-ledd-3-punkt-2-ledd-1">Fjernvarme: 0,45</article></article></li><li data-li-identifier="c." data-name="c."><article class="listArticle" id="kapittel-2-ledd-3-punkt-3"><article class="legalP" id="kapittel-2-ledd-3-punkt-3-ledd-1">Fjernkjøling: 0,45</article></article></li><li data-li-identifier="d." data-name="d."><article class="listArticle" id="kapittel-2-ledd-3-punkt-4"><article class="legalP" id="kapittel-2-ledd-3-punkt-4-ledd-1">Biobrensel: 0,45</article></article></li><li data-li-identifier="e." data-name="e."><article class="listArticle" id="kapittel-2-ledd-3-punkt-5"><article class="legalP" id="kapittel-2-ledd-3-punkt-5-ledd-1">Øvrige energibærere: 1</article></article></li><li data-li-identifier="f." data-name="f."><article class="listArticle" id="kapittel-2-ledd-3-punkt-6"><article class="legalP" id="kapittel-2-ledd-3-punkt-6-ledd-1">Eksportert energi: 0.</article></article></li></ul></article></section><section class="section" data-name="kapIII" id="kapittel-3" data-lovdata-URL="LTI/forskrift/2025-04-02-591/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene under I trer i kraft fra 1. januar 2026.</article><article class="legalP" id="kapittel-3-ledd-2">Endringene under II trer i kraft fra den tid departementet bestemmer.</article></section></main></body></html>