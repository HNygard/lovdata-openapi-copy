<!DOCTYPE html><html lang="nb"><head><title>Lov om endringer i skattebetalingsloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2025-06-20-63</dd><dt class="dokid">DokumentID</dt><dd class="dokid">LTI/lov/2025-06-20-63</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2025-06-20, Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2005-06-17-67</li></ul></dd><dt class="legalArea">Rettsområde</dt><dd class="legalArea"><ul><li>Skatte- og avgiftsrett &gt; Skattebetaling</li></ul></dd><dt class="dateOfPublication">Kunngjort</dt><dd class="dateOfPublication">2025-06-20 12:45</dd><dt class="journalNumber">Journalnummer</dt><dd class="journalNumber">2025-0610</dd><dt class="titleShort">Korttittel</dt><dd class="titleShort">Endringslov til skattebetalingsloven</dd><dt class="title">Tittel</dt><dd class="title">Lov om endringer i skattebetalingsloven</dd><dt class="miscInformation">Annet om dokumentet</dt><dd class="miscInformation">Prop. 91 L (2024–2025), Innst. 469 L (2024–2025), Lovvedtak 96 (2024–2025). Stortingets første og andre gangs behandling hhv. 4. og 10. juni 2025. Fremmet av Finansdepartementet.</dd><dt class="refid">RefID</dt><dd class="refid">lov/2025-06-20-63</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i skattebetalingsloven<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2025-06-20-63" id="dokument"><h1>Lov om endringer i skattebetalingsloven</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 17. juni 2005 nr. 67 om betaling og innkreving av skatte- og avgiftskrav (skattebetalingsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2025-06-20-63/KAPITTEL_1"><h2 data-text-align="center">I</h2><article class="document-change" data-document="lov/2005-06-17-67" id="kapittel-1-dokumentendring-1"><article class="defaultP">I lov 17. juni 2005 nr. 67 om betaling og innkreving av skatte- og avgiftskrav gjøres følgende endringer:</article> <article class="change" data-change-part="lov/2005-06-17-67/§5-13b/ledd/1" id="kapittel-1-dokumentendring-1-endring-1"><article class="defaultP">§ 5-13b første ledd skal lyde:</article><article class="numberedLegalP" data-numerator="1" id="kapittel-1-dokumentendring-1-endring-1-nummer-1">(1) Når årsregnskapet til en arbeidsgiver som har plikt til å foreta forskuddstrekk, skattetrekk etter § 5-4 første ledd (kildeskatteordning) eller utleggstrekk, er fastsatt i strid med bestemmelser i eller i medhold av regnskapsloven eller bokføringsloven eller god regnskapsskikk eller bokføringsskikk, kan skattekontoret pålegge at ett eller flere årsregnskap revideres av en statsautorisert revisor i samsvar med bestemmelsene i revisorloven for følgende selskap:<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-1-nummer-1-punkt-1"><article class="legalP" id="kapittel-1-dokumentendring-1-endring-1-nummer-1-punkt-1-ledd-1">aksjeselskap der det er truffet beslutning i medhold av fullmakt etter aksjeloven § 7-6,</article></article></li><li data-li-identifier="b." data-name="b."><article class="listArticle" id="kapittel-1-dokumentendring-1-endring-1-nummer-1-punkt-2"><article class="legalP" id="kapittel-1-dokumentendring-1-endring-1-nummer-1-punkt-2-ledd-1">selskap som nevnt i regnskapsloven § 1-2 første ledd nr. 13 som er organisert etter en utenlandsk selskapsform som i det vesentligste tilsvarer definisjonen av aksjeselskap i aksjeloven § 1-1 annet ledd, og som ikke har revisjonsplikt etter revisorloven § 2-1.</article></article></li></ul></article></article></article></section><section class="section" data-name="kapII" id="kapittel-2" data-lovdata-URL="LTI/lov/2025-06-20-63/KAPITTEL_2"><h2 data-text-align="center">II</h2><article class="document-change" data-document="lov/2005-06-17-67" id="kapittel-2-dokumentendring-1"><article class="defaultP">I lov 17. juni 2005 nr. 67 om betaling og innkreving av skatte- og avgiftskrav gjøres følgende endringer:</article> <article class="change" data-change-part="lov/2005-06-17-67/§5-11/ledd/1/setning/1" id="kapittel-2-dokumentendring-1-endring-1"><article class="defaultP">§ 5-11 første ledd første punktum skal lyde:</article><article class="legalP" id="kapittel-2-dokumentendring-1-endring-1-ledd-1">Arbeidsgiver skal ukrevet levere opplysninger om forskuddstrekk og dato for utbetaling av ytelser det skal foretas trekk i, for hver kalendermåned etter reglene i a-opplysningsloven.</article></article> <article class="change" data-repeal-part="lov/2005-06-17-67/§5-12" id="kapittel-2-dokumentendring-1-endring-2"><article class="defaultP">§ 5-12 oppheves.</article></article> <article class="change" data-change-part="lov/2005-06-17-67/§5-14/ledd/1" id="kapittel-2-dokumentendring-1-endring-3"><article class="defaultP">§ 5-14 første ledd skal lyde:</article><article class="numberedLegalP" data-numerator="1" id="kapittel-2-dokumentendring-1-endring-3-nummer-1">(1) Ved utførelsen av arbeidsgiverkontrollen etter § 5-13 plikter<ul class="defaultList"><li data-li-identifier="a." data-name="a."><article class="listArticle" id="kapittel-2-dokumentendring-1-endring-3-nummer-1-punkt-1"><article class="legalP" id="kapittel-2-dokumentendring-1-endring-3-nummer-1-punkt-1-ledd-1">finansinstitusjoner (jf. finansforetaksloven § 1-3) og andre som driver utlånsvirksomhet eller låneformidling som næring,</article></article></li><li data-li-identifier="b." data-name="b."><article class="listArticle" id="kapittel-2-dokumentendring-1-endring-3-nummer-1-punkt-2"><article class="legalP" id="kapittel-2-dokumentendring-1-endring-3-nummer-1-punkt-2-ledd-1">verdipapirforetak (jf. verdipapirhandelloven § 2-7 første ledd) og andre som har penger til forvaltning, og</article></article></li><li data-li-identifier="c." data-name="c."><article class="listArticle" id="kapittel-2-dokumentendring-1-endring-3-nummer-1-punkt-3"><article class="legalP" id="kapittel-2-dokumentendring-1-endring-3-nummer-1-punkt-3-ledd-1">pensjonskasser</article></article></li></ul><p class="leddfortsettelse">etter krav fra skattekontoret å gi opplysninger om innskudds- og gjeldskonti som navngitt person, bo, selskap eller innretning har eller disponerer i vedkommende institusjon. Ved innhenting av opplysninger etter første punktum plikter de å gi opplysninger om underbilag og transaksjoner, herunder om hvem som er parter i transaksjonene.</p></article></article> <article class="change" data-change-part="lov/2005-06-17-67/§10-10" id="kapittel-2-dokumentendring-1-endring-4"><article class="defaultP">§ 10-10 skal lyde:</article><article class="futureLegalArticle" data-name="§10-10" id="kapittel-2-dokumentendring-1-endring-4-foreslåttparagraf-1"><span class="futureLegalArticleHeader"><span class="legalArticleValue">§ 10-10</span>. <span class="legalArticleTitle">Forskuddstrekk, skattetrekk etter § 5-4 første ledd (kildeskatteordning), arbeidsgiveravgift og finansskatt på lønn</span></span><article class="numberedLegalP" data-numerator="1" id="kapittel-2-dokumentendring-1-endring-4-foreslåttparagraf-1-nummer-1">(1) Forskuddstrekk og skattetrekk etter § 5-4 første ledd (kildeskatteordning) forfaller til betaling senest første virkedag etter utbetaling av ytelsen det skal foretas trekk i.</article><article class="numberedLegalP" data-numerator="2" id="kapittel-2-dokumentendring-1-endring-4-foreslåttparagraf-1-nummer-2">(2) Arbeidsgiveravgift og finansskatt på lønn for de to foregående kalendermånedene forfaller til betaling hver 15. januar, 15. mars, 15. mai, 15. juli, 15. september og 15. november.</article><article class="numberedLegalP" data-numerator="3" id="kapittel-2-dokumentendring-1-endring-4-foreslåttparagraf-1-nummer-3">(3) Departementet kan i forskrift gi regler om avvikende forfallstidspunkt for enkelte arbeidsgivere, skattytere eller situasjoner.</article></article></article> <article class="change" data-change-part="lov/2005-06-17-67/§18-1/ledd/1/setning/1" id="kapittel-2-dokumentendring-1-endring-5"><article class="defaultP">§ 18-1 første ledd første punktum skal lyde:</article><article class="legalP" id="kapittel-2-dokumentendring-1-endring-5-ledd-1">Den som er pliktig til å foreta forskuddstrekk eller skattetrekk etter kapittel 5, og som unnlater å foreta eller sørge for at det blir foretatt beregning og trekk, herunder betaling etter § 10-10 første ledd, straffes med bot eller fengsel inntil 2 år.</article></article></article></section><section class="section" data-name="kapIII" id="kapittel-3" data-lovdata-URL="LTI/lov/2025-06-20-63/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene under I trer i kraft straks.</article><article class="legalP" id="kapittel-3-ledd-2">Endringene under II trer i kraft fra den tid Kongen bestemmer.</article></section></main></body></html>