<!DOCTYPE html><html lang="nb"><head><title>Forskrift om endring i forskrift til folkeregisterloven (folkeregisterforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-09-26-1934</dd><dt class="dokid">DokumentID</dt><dd class="dokid">LTI/forskrift/2025-09-26-1934</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattedirektoratet</li></ul></dd><dt class="dateInForce">I kraft fra</dt><dd class="dateInForce">2025-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2017-07-14-1201</li></ul></dd><dt class="basedOn">Hjemmel</dt><dd class="basedOn"><ul><li>lov/2016-12-09-88/§5-4</li><li>forskrift/2017-06-30-1066</li></ul></dd><dt class="dateOfPublication">Kunngjort</dt><dd class="dateOfPublication">2025-09-26 15:05</dd><dt class="journalNumber">Journalnummer</dt><dd class="journalNumber">2025-1235</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="titleShort">Korttittel</dt><dd class="titleShort">Endr. i folkeregisterforskriften</dd><dt class="title">Tittel</dt><dd class="title">Forskrift om endring i forskrift til folkeregisterloven (folkeregisterforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Skattedirektoratet 26. september 2025 med hjemmel i lov 9. desember 2016 nr. 88 om folkeregistrering (folkeregisterloven) § 5‑4, jf. delegeringsvedtak 30. juni 2017 nr. 1066.</dd><dt class="refid">RefID</dt><dd class="refid">forskrift/2025-09-26-1934</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til folkeregisterloven (folkeregisterforskriften)<ul class="tocSubUl"><li>I<ul class="tocSubUl"><li>§ 5-4-1. Medlemmer av Stortinget og regjeringen mv.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-09-26-1934" id="dokument"><h1>Forskrift om endring i forskrift til folkeregisterloven (folkeregisterforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2025-09-26-1934/KAPITTEL_1"><h2 data-text-align="center">I</h2><article class="defaultP">I forskrift 14. juli 2017 nr. 1201 til folkeregisterloven (folkeregisterforskriften) gjøres følgende endring:</article> <article class="defaultP" margin-top="true">Ny § 5-4-1 skal lyde:</article><article class="futureLegalArticle" data-name="§5-4-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5-4-1</span>. <span class="legalArticleTitle">Medlemmer av Stortinget og regjeringen mv.</span></span><article class="legalP" id="kapittel-1-foreslåttparagraf-1-ledd-1">Med fullverdig bolig menes låsbar boenhet til boligformål som har minst 35 kvadratmeter internt bruksareal, innlagt vann og avløp og som disponeres eksklusivt av representant mv. alle ukens dager.</article><article class="legalP" id="kapittel-1-foreslåttparagraf-1-ledd-2">Der eid boenhet kun delvis brukes av representant mv. med husstand, øker arealkravet etter første ledd med 20 kvadratmeter for hver ytterligere beboer over 15 år. Representant mv. må disponere minst halvparten av boligen regnet etter boligens utleieverdi, og ha eksklusiv bruksrett til minimum ett soverom.</article><article class="legalP" id="kapittel-1-foreslåttparagraf-1-ledd-3">Boenhet som ikke oppfyller arealkravene etter første og annet ledd, kan anses som fullverdig bolig i den første funksjonsperioden dersom representanten mv. var etablert i denne ved tiltredelsen.</article><article class="legalP" id="kapittel-1-foreslåttparagraf-1-ledd-4">Leid rom i bofellesskap (kollektiv) kan anses som fullverdig bolig i den første funksjonsperioden dersom representanten mv. var etablert i denne ved tiltredelsen. Representanten mv. må ha eksklusiv bruksrett til minimum ett soverom, og det må være et bofelleskap på like vilkår. De øvrige beboerne kan ikke være representantens husstandsmedlemmer eller nærstående i rett opp- eller nedstigende linje.</article><article class="legalP" id="kapittel-1-foreslåttparagraf-1-ledd-5">Det kreves normalt minst tre hjemreiser i året.</article><article class="legalP" id="kapittel-1-foreslåttparagraf-1-ledd-6">Følgende forhold kan begrunne bosted etter folkeregisterloven § 5-4 tredje ledd annet punktum:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-6-punkt-1"><article class="legalP" id="kapittel-1-foreslåttparagraf-1-ledd-6-punkt-1-ledd-1">etablering av bosted i tidligere hjemdistrikt eller valgdistrikt,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-6-punkt-2"><article class="legalP" id="kapittel-1-foreslåttparagraf-1-ledd-6-punkt-2-ledd-1">etablering av bosted i forbindelse med at hjemmeboende barn skal gå i barnehage, på skole eller ta utdanning,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-6-punkt-3"><article class="legalP" id="kapittel-1-foreslåttparagraf-1-ledd-6-punkt-3-ledd-1">etablering av felles bolig med ektefelle som har eller har hatt bosted i distriktet eller</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-6-punkt-4"><article class="legalP" id="kapittel-1-foreslåttparagraf-1-ledd-6-punkt-4-ledd-1">etablering av bosted mot slutten av funksjonsperioden med sikte på fremtidig arbeid.</article></article></li></ul><p class="leddfortsettelse">Med hjemdistrikt forstås fylke og nærliggende områder.</p></article></article></section><section class="section" data-name="kapII" id="kapittel-2" data-lovdata-URL="LTI/forskrift/2025-09-26-1934/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft 1. oktober 2025.</article></section></main></body></html>