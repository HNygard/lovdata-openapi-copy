<!DOCTYPE html><html lang="nb"><head><title>Forskrift om endring i forskrift til skatteforvaltningsloven (skatteforvaltningsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-06-25-1297</dd><dt class="dokid">DokumentID</dt><dd class="dokid">LTI/forskrift/2025-06-25-1297</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattedirektoratet</li></ul></dd><dt class="dateInForce">I kraft fra</dt><dd class="dateInForce">2025-06-25</dd><dt class="changesToDocuments">Endrer</dt><dd class="changesToDocuments"><ul><li>forskrift/2016-11-23-1360</li></ul></dd><dt class="basedOn">Hjemmel</dt><dd class="basedOn"><ul><li>lov/2016-05-27-14/§7-3</li><li>lov/2016-05-27-14/§7-15</li><li>lov/2016-05-27-14/§8-16</li><li>forskrift/2023-12-20-2226</li></ul></dd><dt class="dateOfPublication">Kunngjort</dt><dd class="dateOfPublication">2025-06-25 15:20</dd><dt class="journalNumber">Journalnummer</dt><dd class="journalNumber">2025-0848</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="titleShort">Korttittel</dt><dd class="titleShort">Endr. i skatteforvaltningsforskriften</dd><dt class="title">Tittel</dt><dd class="title">Forskrift om endring i forskrift til skatteforvaltningsloven (skatteforvaltningsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Skattedirektoratet 25. juni 2025 med hjemmel i lov 27. mai 2016 nr. 14 om skatteforvaltning (skatteforvaltningsloven) §§ 7-3 tredje ledd, 7-15 første ledd og 8-16 første ledd, jf. delegeringsvedtak 20. desember 2023 nr. 2226.</dd><dt class="refid">RefID</dt><dd class="refid">forskrift/2025-06-25-1297</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til skatteforvaltningsloven (skatteforvaltningsforskriften)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-06-25-1297" id="dokument"><h1>Forskrift om endring i forskrift til skatteforvaltningsloven (skatteforvaltningsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2025-06-25-1297/KAPITTEL_1"><h2 data-text-align="center">I</h2><article class="defaultP">I forskrift 23. november 2016 nr. 1360 til skatteforvaltningsloven (skatteforvaltningsforskriften) gjøres følgende endringer:</article> <article class="defaultP" margin-top="true">§ 7-3-2 første ledd bokstav g, ny bokstav j og ny bokstav k skal lyde:<ul class="defaultList"><li data-li-identifier="g." data-name="g."><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1"><i>finansielle produkter:</i> finansielle instrumenter som definert i verdipapirhandelloven § 2-2, omsettelige andeler i deltakerlignende selskap mv., forsikringsavtaler og livrenter mv., samt enhver rettighet i kryptoeiendeler eller forannevnte aktiva. Direkte eierinteresser i fast eiendom, herunder andeler i boligselskap og borettslag, og råvarer som er fysisk vare omfattes ikke.</article></article></li><li data-li-identifier="j." data-name="j."><article class="listArticle" id="kapittel-1-punkt-2"><article class="legalP" id="kapittel-1-punkt-2-ledd-1"><i>spesifisert elektronisk pengeprodukt:</i> en digital representasjon av en bestemt offisiell valuta utstedt for å utføre betalingstransaksjoner, som er representert ved en fordring på utstederen etter mottak av midler, anerkjent som betalingsmiddel av andre enn utstederen, og som kan innløses når som helst til samme pålydende verdi i den samme valutaen som den er utstedt i.</article></article></li><li data-li-identifier="k." data-name="k."><article class="listArticle" id="kapittel-1-punkt-3"><article class="legalP" id="kapittel-1-punkt-3-ledd-1"><i>digitale sentralbankpenger:</i> digital offisiell valuta utstedt av en sentralbank.</article></article></li></ul></article> <article class="defaultP" margin-top="true">§ 7-3-3 annet ledd skal lyde:</article><article class="numberedLegalP" data-numerator="2" id="kapittel-1-nummer-1">(2) Opplysningsplikten omfatter<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-1-punkt-1"><article class="legalP" id="kapittel-1-nummer-1-punkt-1-ledd-1">innskudd og utlån</article></article></li><li data-li-identifier="b." data-name="b."><article class="listArticle" id="kapittel-1-nummer-1-punkt-2"><article class="legalP" id="kapittel-1-nummer-1-punkt-2-ledd-1">boligsparing for ungdom</article></article></li><li data-li-identifier="c." data-name="c."><article class="listArticle" id="kapittel-1-nummer-1-punkt-3"><article class="legalP" id="kapittel-1-nummer-1-punkt-3-ledd-1">spesifiserte elektroniske pengeprodukter</article></article></li><li data-li-identifier="d." data-name="d."><article class="listArticle" id="kapittel-1-nummer-1-punkt-4"><article class="legalP" id="kapittel-1-nummer-1-punkt-4-ledd-1">finansielle produkter egnet for investeringsformål</article></article></li><li data-li-identifier="e." data-name="e."><article class="listArticle" id="kapittel-1-nummer-1-punkt-5"><article class="legalP" id="kapittel-1-nummer-1-punkt-5-ledd-1">innskudd i verdipapirfond</article></article></li><li data-li-identifier="f." data-name="f."><article class="listArticle" id="kapittel-1-nummer-1-punkt-6"><article class="legalP" id="kapittel-1-nummer-1-punkt-6-ledd-1">gjelds- og egenkapitalsinteresser i alternative investeringsfond</article></article></li><li data-li-identifier="g." data-name="g."><article class="listArticle" id="kapittel-1-nummer-1-punkt-7"><article class="legalP" id="kapittel-1-nummer-1-punkt-7-ledd-1">innskudd og interesser i andre investeringsenheter</article></article></li><li data-li-identifier="h." data-name="h."><article class="listArticle" id="kapittel-1-nummer-1-punkt-8"><article class="legalP" id="kapittel-1-nummer-1-punkt-8-ledd-1">forsikringer</article></article></li><li data-li-identifier="i." data-name="i."><article class="listArticle" id="kapittel-1-nummer-1-punkt-9"><article class="legalP" id="kapittel-1-nummer-1-punkt-9-ledd-1">livrenter</article></article></li><li data-li-identifier="j." data-name="j."><article class="listArticle" id="kapittel-1-nummer-1-punkt-10"><article class="legalP" id="kapittel-1-nummer-1-punkt-10-ledd-1">innskudd i individuelle pensjonsavtaler</article></article></li><li data-li-identifier="k." data-name="k."><article class="listArticle" id="kapittel-1-nummer-1-punkt-11"><article class="legalP" id="kapittel-1-nummer-1-punkt-11-ledd-1">avtaler om individuell sparing til pensjon</article></article></li><li data-li-identifier="l." data-name="l."><article class="listArticle" id="kapittel-1-nummer-1-punkt-12"><article class="legalP" id="kapittel-1-nummer-1-punkt-12-ledd-1">digitale sentralbankpenger.</article></article></li></ul></article> <article class="defaultP" margin-top="true">§ 7-3-4 første ledd bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-nummer-1-punkt-13"><article class="legalP" id="kapittel-1-nummer-1-punkt-13-ledd-1">den enkelte kontohaver, disponent, investor, forsikringstaker, forsikrede og mottaker av utbetalinger og reelle rettighetshaver mv. <ul class="defaultList"><li data-li-identifier="1." data-name="1."><article class="listArticle" id="kapittel-1-nummer-1-punkt-13-ledd-1-punkt-1"><article class="legalP" id="kapittel-1-nummer-1-punkt-13-ledd-1-punkt-1-ledd-1">navn</article></article></li><li data-li-identifier="2." data-name="2."><article class="listArticle" id="kapittel-1-nummer-1-punkt-13-ledd-1-punkt-2"><article class="legalP" id="kapittel-1-nummer-1-punkt-13-ledd-1-punkt-2-ledd-1">adresse med landkode</article></article></li><li data-li-identifier="3." data-name="3."><article class="listArticle" id="kapittel-1-nummer-1-punkt-13-ledd-1-punkt-3"><article class="legalP" id="kapittel-1-nummer-1-punkt-13-ledd-1-punkt-3-ledd-1">fødselsdato</article></article></li><li data-li-identifier="4." data-name="4."><article class="listArticle" id="kapittel-1-nummer-1-punkt-13-ledd-1-punkt-4"><article class="legalP" id="kapittel-1-nummer-1-punkt-13-ledd-1-punkt-4-ledd-1">fødselsnummer, D-nummer eller organisasjonsnummer</article></article></li><li data-li-identifier="5." data-name="5."><article class="listArticle" id="kapittel-1-nummer-1-punkt-13-ledd-1-punkt-5"><article class="legalP" id="kapittel-1-nummer-1-punkt-13-ledd-1-punkt-5-ledd-1">landkode som viser <ul class="defaultList"><li data-li-identifier="i." data-name="i."><article class="listArticle" id="kapittel-1-nummer-1-punkt-13-ledd-1-punkt-5-ledd-1-punkt-1"><article class="legalP" id="kapittel-1-nummer-1-punkt-13-ledd-1-punkt-5-ledd-1-punkt-1-ledd-1">hvor kontohavere og reelle rettighetshavere er skattemessig bosatt eller hjemmehørende</article></article></li><li data-li-identifier="ii." data-name="ii."><article class="listArticle" id="kapittel-1-nummer-1-punkt-13-ledd-1-punkt-5-ledd-1-punkt-2"><article class="legalP" id="kapittel-1-nummer-1-punkt-13-ledd-1-punkt-5-ledd-1-punkt-2-ledd-1">når kontohavere og reelle rettighetshavere er amerikanske statsborgere</article></article></li></ul></article></article></li><li data-li-identifier="6." data-name="6."><article class="listArticle" id="kapittel-1-nummer-1-punkt-13-ledd-1-punkt-6"><article class="legalP" id="kapittel-1-nummer-1-punkt-13-ledd-1-punkt-6-ledd-1">utenlandske identifikasjonsnumre med landkode for utstederland</article></article></li><li data-li-identifier="7." data-name="7."><article class="listArticle" id="kapittel-1-nummer-1-punkt-13-ledd-1-punkt-7"><article class="legalP" id="kapittel-1-nummer-1-punkt-13-ledd-1-punkt-7-ledd-1">om det er gitt en gyldig egenerklæring</article></article></li><li data-li-identifier="8." data-name="8."><article class="listArticle" id="kapittel-1-nummer-1-punkt-13-ledd-1-punkt-8"><article class="legalP" id="kapittel-1-nummer-1-punkt-13-ledd-1-punkt-8-ledd-1">rollene til reelle rettighetshavere</article></article></li><li data-li-identifier="9." data-name="9."><article class="listArticle" id="kapittel-1-nummer-1-punkt-13-ledd-1-punkt-9"><article class="legalP" id="kapittel-1-nummer-1-punkt-13-ledd-1-punkt-9-ledd-1">om konto er eksisterende eller ny</article></article></li><li data-li-identifier="10." data-name="10."><article class="listArticle" id="kapittel-1-nummer-1-punkt-13-ledd-1-punkt-10"><article class="legalP" id="kapittel-1-nummer-1-punkt-13-ledd-1-punkt-10-ledd-1">kontotype</article></article></li><li data-li-identifier="11." data-name="11."><article class="listArticle" id="kapittel-1-nummer-1-punkt-13-ledd-1-punkt-11"><article class="legalP" id="kapittel-1-nummer-1-punkt-13-ledd-1-punkt-11-ledd-1">om en konto har flere kontohavere.</article></article></li></ul></article></article></li></ul></article> <article class="defaultP" margin-top="true">§ 7-3-4 syvende ledd oppheves.</article> <article class="defaultP" margin-top="true">§ 7-3-6 første ledd bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-1-punkt-14"><article class="legalP" id="kapittel-1-nummer-1-punkt-14-ledd-1">innskuddsinstitusjoner: <ul class="defaultList"><li data-li-identifier="1." data-name="1."><article class="listArticle" id="kapittel-1-nummer-1-punkt-14-ledd-1-punkt-1"><article class="legalP" id="kapittel-1-nummer-1-punkt-14-ledd-1-punkt-1-ledd-1">enheter som mottar innskudd som ledd i ordinær bankvirksomhet eller liknende forretningsvirksomhet, samt enheter som yter kreditt og som tillater at kunden betaler inn et beløp som overstiger utestående uten at dette umiddelbart blir tilbakeført til kunden</article></article></li><li data-li-identifier="2." data-name="2."><article class="listArticle" id="kapittel-1-nummer-1-punkt-14-ledd-1-punkt-2"><article class="legalP" id="kapittel-1-nummer-1-punkt-14-ledd-1-punkt-2-ledd-1">enheter som oppbevarer spesifiserte elektroniske pengeprodukter eller digitale sentralbankpenger på vegne av kunden</article></article></li></ul></article></article></li></ul></article> <article class="defaultP" margin-top="true">§ 7-3-6 første ledd bokstav d skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-1-nummer-1-punkt-15"><article class="legalP" id="kapittel-1-nummer-1-punkt-15-ledd-1">investeringsenheter: <ul class="defaultList"><li data-li-identifier="1." data-name="1."><article class="listArticle" id="kapittel-1-nummer-1-punkt-15-ledd-1-punkt-1"><article class="legalP" id="kapittel-1-nummer-1-punkt-15-ledd-1-punkt-1-ledd-1">enheter som har 50 prosent eller mer av sin bruttoinntekt de tre siste regnskapsår forut for året vurderingen gjøres fra én eller flere av følgende aktiviteter eller operasjoner, utøvet i forretningsvirksomhet for eller på vegne av en kunde <ul class="defaultList"><li data-li-identifier="i." data-name="i."><article class="listArticle" id="kapittel-1-nummer-1-punkt-15-ledd-1-punkt-1-ledd-1-punkt-1"><article class="legalP" id="kapittel-1-nummer-1-punkt-15-ledd-1-punkt-1-ledd-1-punkt-1-ledd-1">omsetning av pengemarkedsinstrumenter (sjekker, veksler, banksertifikater, derivater osv.), utenlandsk valuta, børs-, rente- og indeksinstrumenter, omsettelige verdipapirer eller råvareterminkontrakter</article></article></li><li data-li-identifier="ii." data-name="ii."><article class="listArticle" id="kapittel-1-nummer-1-punkt-15-ledd-1-punkt-1-ledd-1-punkt-2"><article class="legalP" id="kapittel-1-nummer-1-punkt-15-ledd-1-punkt-1-ledd-1-punkt-2-ledd-1">individuell og kollektiv porteføljeforvaltning eller</article></article></li><li data-li-identifier="iii." data-name="iii."><article class="listArticle" id="kapittel-1-nummer-1-punkt-15-ledd-1-punkt-1-ledd-1-punkt-3"><article class="legalP" id="kapittel-1-nummer-1-punkt-15-ledd-1-punkt-1-ledd-1-punkt-3-ledd-1">annen form for investering, administrasjon eller forvaltning av midler, penger eller kryptoeiendeler på vegne av andre personer.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-1-nummer-1-punkt-15-ledd-1-punkt-2"><article class="legalP" id="kapittel-1-nummer-1-punkt-15-ledd-1-punkt-2-ledd-1">enheter som har inntekter som hovedsakelig kan henføres til investering, reinvestering eller omsetning av finansielle produkter og kryptoeiendeler, og som styres, forvaltes eller på annen måte ledes av enhet som oppfyller vilkårene nevnt i bokstav a til c, eller bokstav d nr. 1.</article></article></li></ul></article></article></li></ul></article> <article class="defaultP" margin-top="true">§ 7-3-7 første ledd ny bokstav h skal lyde:</article><article class="legalP" id="kapittel-1-ledd-1">allmennyttige organisasjoner som nevnt i § 7-3-22 tredje ledd bokstav a nr. 8 og som fremgår av Skatteetatens liste over godkjente organisasjoner for gavefradrag.</article> <article class="defaultP" margin-top="true">§ 7-3-8 bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">ethvert innskudd mottatt i ordinær bankvirksomhet eller liknende forretningsvirksomhet, herunder spesifiserte elektroniske pengeprodukter og digitale sentralbankpenger, samt ethvert beløp hos et forsikringsselskap holdt i henhold til en garantert investeringskontrakt eller lignende avtale om å betale eller kreditere rente.</article></article></li></ul></article> <article class="defaultP" margin-top="true">§ 7-3-9 bokstav h og ny bokstav i skal lyde:<ul class="defaultList"><li data-li-identifier="h." data-name="h."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">konto med spesifiserte elektroniske pengeprodukter som i løpet av inntektsåret ikke overstiger USD 10&#xa0;000 i snitt per dag beregnet i løpet av enhver sammenhengende 90-dagers periode.</article></article></li><li data-li-identifier="i." data-name="i."><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">konto som er opprettet i forbindelse med stiftelse av selskap eller kapitalforhøyelse, forutsatt at <ul class="defaultList"><li data-li-identifier="1." data-name="1."><article class="listArticle" id="kapittel-1-ledd-1-punkt-3-ledd-1-punkt-1"><article class="legalP" id="kapittel-1-ledd-1-punkt-3-ledd-1-punkt-1-ledd-1">kontoen utelukkende brukes i forbindelse med stiftelse av selskap eller kapitalforhøyelse</article></article></li><li data-li-identifier="2." data-name="2."><article class="listArticle" id="kapittel-1-ledd-1-punkt-3-ledd-1-punkt-2"><article class="legalP" id="kapittel-1-ledd-1-punkt-3-ledd-1-punkt-2-ledd-1">eventuelle beløp på kontoen er sperret til den finansielle institusjonen får en bekreftelse på stiftelsen eller kapitalforhøyelsen</article></article></li><li data-li-identifier="3." data-name="3."><article class="listArticle" id="kapittel-1-ledd-1-punkt-3-ledd-1-punkt-3"><article class="legalP" id="kapittel-1-ledd-1-punkt-3-ledd-1-punkt-3-ledd-1">kontoen avsluttes eller gjøres om til en konto i selskapets navn etter at stiftelsen eller kapitalforhøyelsen er gjennomført</article></article></li><li data-li-identifier="4." data-name="4."><article class="listArticle" id="kapittel-1-ledd-1-punkt-3-ledd-1-punkt-4"><article class="legalP" id="kapittel-1-ledd-1-punkt-3-ledd-1-punkt-4-ledd-1">eventuelle tilbakebetalinger som følge av at stiftelsen eller kapitalforhøyelsen ikke har funnet sted, fratrukket eventuelle kostnader, utbetales utelukkende til personene som har bidratt med innskudd.</article></article></li></ul></article></article></li></ul></article> <article class="defaultP" margin-top="true">§ 7-3-17 andre punktum skal lyde:</article><article class="legalP" id="kapittel-1-ledd-2">Er konto opprettet, men det viser seg at det er gitt feilaktige eller utilstrekkelige opplysninger ved kontoopprettelsen, skal kontoen avsluttes eller sperres om det ikke kan innhentes ny gyldig egenerklæring innen 90 dager fra kontoforholdet ble etablert.</article> <article class="defaultP" margin-top="true">§ 7-3-22 første ledd skal lyde:</article><article class="numberedLegalP" data-numerator="1" id="kapittel-1-nummer-2">(1) Opplysningspliktige skal innhente en egenerklæring fra kontohaver for å fastslå om kontohaver har status som finansiell institusjon eller annen enhet, med mindre opplysningspliktige ut fra tilgjengelige opplysninger rimeligvis konkluderer med at kontohaver har status som aktiv etter tredje ledd.</article> <article class="defaultP" margin-top="true">§ 7-3-24 andre punktum skal lyde:</article><article class="legalP" id="kapittel-1-ledd-3">Er konto opprettet, men det viser seg at det er gitt feilaktige eller utilstrekkelige opplysninger ved kontoopprettelsen, skal kontoen avsluttes eller sperres om det ikke kan innhentes ny gyldig egenerklæring innen 90 dager fra kontoforholdet ble etablert.</article> <article class="defaultP" margin-top="true">I § 8-2-1 skal begrepet «næringsoppgave» endres til «næringsspesifikasjon».</article></section><section class="section" data-name="kapII" id="kapittel-2" data-lovdata-URL="LTI/forskrift/2025-06-25-1297/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene under I trer i kraft straks.</article></section></main></body></html>