<!DOCTYPE html><html lang="nb"><head><title>Forskrift om regulering av fisket etter brisling i 2025–2026</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-06-23-1281</dd><dt class="dokid">DokumentID</dt><dd class="dokid">LTI/forskrift/2025-06-23-1281</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeridirektoratet</li></ul></dd><dt class="dateInForce">I kraft fra</dt><dd class="dateInForce">2025-06-23 – 2026-07-31</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§11</li><li>lov/2008-06-06-37/§12</li><li>lov/2008-06-06-37/§16</li><li>lov/2008-06-06-37/§27</li><li>lov/2008-06-06-37/§36</li><li>lov/2008-06-06-37/§37</li><li>forskrift/2001-10-16-4686</li></ul></dd><dt class="dateOfPublication">Kunngjort</dt><dd class="dateOfPublication">2025-06-25 15:10</dd><dt class="journalNumber">Journalnummer</dt><dd class="journalNumber">2025-0839</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om regulering av fisket etter brisling i 2025–2026</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 23. juni 2025 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) §§ 11, 12, 16, 27, 36 og 37, jf. delegeringsvedtak 16. oktober 2001 nr. 4686.</dd><dt class="refid">RefID</dt><dd class="refid">forskrift/2025-06-23-1281</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter brisling i 2025–2026<ul class="tocSubUl"><li>Kapittel 1. Fiskeforbud og kvoter<ul class="tocSubUl"><li>§ 1. Generelt forbud</li><li>§ 2. Gruppekvoter</li></ul></li><li>Kapittel 2. Fartøy med ringnottillatelse, pelagisk tråltillatelse eller nordsjøtråltillatelse<ul class="tocSubUl"><li>§ 3. Fiskesesong for havbrislingfisket</li><li>§ 4. Påmelding til fisket</li><li>§ 5. Utseilingsrekkefølge</li><li>§ 6. Siste utseilingsfrist</li><li>§ 7. Maksimalkvote ved fiske i EU-sonen</li></ul></li><li>Kapittel 3. Fartøy med adgang til å delta i kystfartøygruppen<ul class="tocSubUl"><li>§ 8. Fredningstid for kystbrisling</li><li>§ 9. Adgang til å delta</li><li>§ 10. Forbud og områdekvoter</li></ul></li><li>Kapittel 4. Fellesbestemmelser<ul class="tocSubUl"><li>§ 11. Bemyndigelse</li></ul></li><li>Kapittel 5. Straff og ikrafttredelse<ul class="tocSubUl"><li>§ 12. Straff</li><li>§ 13. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2025-06-23-1281" id="dokument"><h1>Forskrift om regulering av fisket etter brisling i 2025–2026</h1><section class="section" data-name="kap1" id="kapittel-1" data-lovdata-URL="LTI/forskrift/2025-06-23-1281/KAPITTEL_1"><h2>Kapittel 1. Fiskeforbud og kvoter</h2><article class="legalArticle" data-lovdata-URL="LTI/forskrift/2025-06-23-1281/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Generelt forbud</span></h3><article class="legalP" id="kapittel-1-paragraf-1-ledd-1">Det er forbudt for norske fartøy å fiske og lande brisling i følgende områder:<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">I ICES’ statistikkområde 4 i Norges territorialfarvann og økonomiske sone og i EU-sonen. Med statistikkområde i første punktum forstås i denne forskriften statistikkområde 4 vest for en rett linje mellom Lindesnes fyr og Hanstholmen fyr.</article></article></li><li data-li-identifier="2." data-name="2."><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">I ICES’ statistikkområde 3a i Norges territorialfarvann og i Skagerrak utenfor 4 nautiske mil fra grunnlinjene i området avgrenset i vest av en rett linje gjennom Hanstholmen fyr og Lindesnes fyr og i sør av en rett linje fra Hansenøre til Grubens Spids, fra Korshage til Spodsbjerg og fra Gilbjerg Hoved til Kullen.</article></article></li></ul></article></article><article class="legalArticle" data-lovdata-URL="LTI/forskrift/2025-06-23-1281/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Gruppekvoter</span></h3><article class="legalP" id="kapittel-1-paragraf-2-ledd-1">Uten hinder av forbudet i § 1 kan norske fartøy med ringnottillatelse, pelagisk tråltillatelse eller nordsjøtråltillatelse fiske og lande inntil 10&#xa0;000 tonn havbrisling i EU-sonen.</article><article class="legalP" id="kapittel-1-paragraf-2-ledd-2">Uten hinder av forbudet i § 1, kan eier og fartøy med adgang til å delta i kystfartøygruppen, fiske og lande kystbrisling i Skagerrak. Fangsten avregnes kvantumet på 3&#xa0;241 tonn i avtalen mellom EU og Norge.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2025-06-23-1281/KAPITTEL_2"><h2>Kapittel 2. Fartøy med ringnottillatelse, pelagisk tråltillatelse eller nordsjøtråltillatelse</h2><article class="legalArticle" data-lovdata-URL="LTI/forskrift/2025-06-23-1281/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Fiskesesong for havbrislingfisket</span></h3><article class="legalP" id="kapittel-2-paragraf-1-ledd-1">Gruppekvoten i fisket etter havbrisling kan bare fiskes i perioden 1. juli 2025 til og med 30. juni 2026.</article></article><article class="legalArticle" data-lovdata-URL="LTI/forskrift/2025-06-23-1281/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Påmelding til fisket</span></h3><article class="legalP" id="kapittel-2-paragraf-2-ledd-1">Fartøy som etter identitetsnummeret til fartøyets spesielle tillatelse (konsesjon) ikke er på trekningslisten for utseilingsrekkefølge i sesongen 2023–2024, må påmeldes skriftlig for deltakelse i fisket for sesongen 2025–2026. Påmelding må være mottatt hos Norges Sildesalgslag innen 4. august 2025 kl. 23.59. Påmeldingen til salg@sildelaget.no skal inneholde identitetsnummeret og fartøyets navn, registreringsmerke og radiokallesignal.</article><article class="legalP" id="kapittel-2-paragraf-2-ledd-2">Fartøy som etter identitetsnummeret er på trekningslisten for sesongen 2023–2024 anses uten videre å være påmeldt.</article></article><article class="legalArticle" data-lovdata-URL="LTI/forskrift/2025-06-23-1281/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Utseilingsrekkefølge</span></h3><article class="legalP" id="kapittel-2-paragraf-3-ledd-1">Utseilingsrekkefølgen avgjøres på grunnlag av trekningslisten for utseilingen i sesongen 2023–2024. Fartøy som ikke fikk tilbud om utseiling før 1. desember 2023 plasseres øverst på listen for sesongen 2025–2026. Nypåmeldte fartøy plasseres nederst på listen. Utseilingsrekkefølgen mellom nypåmeldte fartøy avgjøres ved loddtrekning som gjennomføres av Fiskeridirektoratet etter påmeldingsfristens utløp. Grunnlaget for å delta er identitetsnummeret til det enkelte fartøyets spesielle tillatelse (ringnottillatelse, pelagisk tråltillatelse eller nordsjøtråltillatelse), slik det er registrert i Fiskeridirektoratets konsesjons- og deltakerregister.</article><article class="legalP" id="kapittel-2-paragraf-3-ledd-2">Norges Sildesalgslag fastsetter hvor mange fartøy som får ta utseiling og administrerer utseilingen. Fartøy som har fått utseiling skal rapportere utseiling til Norges Sildesalgslag, og deretter daglig kl. 12 om fangst siden siste melding.</article><article class="legalP" id="kapittel-2-paragraf-3-ledd-3">Utseilingsrekkefølgen gjelder fra og med 1. juli til og med 31. desember 2025. Fartøy som ikke får tilbud om utseiling før 1. januar 2026 og som heller ikke fisker mer enn 250 tonn havbrisling i sesongen 2025–2026 plasseres øverst på listen for sesongen 2026–2027.</article></article><article class="legalArticle" data-lovdata-URL="LTI/forskrift/2025-06-23-1281/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Siste utseilingsfrist</span></h3><article class="legalP" id="kapittel-2-paragraf-4-ledd-1">Fartøy som har fått adgang til utseiling av Norges Sildesalgslag, må ha tatt utseiling senest 31. desember 2025 kl. 23.59. Maksimalkvoten bortfaller for fartøy som ikke har tatt utseiling innen fristen. Etter 31. desember kan Norges Sildesalgslag gi utseilingsadgang til fartøy som melder seg. Prioritering skjer på grunnlag av trekningslisten som følger av § 5. Fra adgang er gitt har rederiet en frist på 24 timer til å takke ja til utseiling og en frist på 72 timer til å ta utseiling. Dersom fristene ikke overholdes, gir Norges Sildesalgslag adgang til neste fartøy på listen.</article></article><article class="legalArticle" data-lovdata-URL="LTI/forskrift/2025-06-23-1281/§7" data-name="§7" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Maksimalkvote ved fiske i EU-sonen</span></h3><article class="legalP" id="kapittel-2-paragraf-5-ledd-1">Maksimalkvoten for fartøy ved fiske i EU-sonen er 550 tonn. Fiskeridirektoratet kan endre maksimalkvoten.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2025-06-23-1281/KAPITTEL_3"><h2>Kapittel 3. Fartøy med adgang til å delta i kystfartøygruppen</h2><article class="legalArticle" data-lovdata-URL="LTI/forskrift/2025-06-23-1281/§8" data-name="§8" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Fredningstid for kystbrisling</span></h3><article class="legalP" id="kapittel-3-paragraf-1-ledd-1">I tidsrommet fra og med 1. februar til og med 31. juli er det forbudt å fiske kystbrisling.</article><article class="legalP" id="kapittel-3-paragraf-1-ledd-2">Fiskeridirektoratet kan for hele eller deler av kysten eller avgrensede områder, gjøre unntak fra fredningstiden for kystbrisling når biologiske og avtaksmessige hensyn gjør det forsvarlig. Når biologiske hensyn tilsier det, kan Fiskeridirektoratet forlenge fredningstiden. Uten hinder av denne paragraf kan vedkommende salgslag i samsvar med praksis tillate å bringe i land marginale kvanta storbrisling, dvs. 60&#xa0;% over 11 cm.</article><article class="legalP" id="kapittel-3-paragraf-1-ledd-3">Uten hinder av denne paragraf kan vedkommende salgslag før fredningstidens opphør gjennomføre et begrenset prøvefiske.</article></article><article class="legalArticle" data-lovdata-URL="LTI/forskrift/2025-06-23-1281/§9" data-name="§9" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Adgang til å delta</span></h3><article class="legalP" id="kapittel-3-paragraf-2-ledd-1">Uten hinder av § 1 kan eier og fartøy med adgang til å delta i kystfartøygruppen, fiske brisling i Norges territorialfarvann med de begrensninger som følger av § 10.</article></article><article class="legalArticle" data-lovdata-URL="LTI/forskrift/2025-06-23-1281/§10" data-name="§10" id="kapittel-3-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Forbud og områdekvoter</span></h3><article class="legalP" id="kapittel-3-paragraf-3-ledd-1">Det er forbudt å fiske brisling i statistikklokasjonene 28–36 (Nordfjord).</article><article class="legalP" id="kapittel-3-paragraf-3-ledd-2">Det er forbudt å fiske brisling i statistikklokasjonene 28–39 (Sognefjorden).</article><article class="legalP" id="kapittel-3-paragraf-3-ledd-3">Det er forbudt å fiske brisling i statistikklokasjonene 08–20, 08–21 og 08–15 (Hardangerfjorden)</article><article class="legalP" id="kapittel-3-paragraf-3-ledd-4">Det er forbudt å fiske brisling i statistikklokasjon 07–26 og 07–27 (Trondheimsfjorden).</article><article class="legalP" id="kapittel-3-paragraf-3-ledd-5">Forbud etter denne paragraf er ikke til hinder for at vedkommende salgslag kan tillate å bringe i land marginale kvanta storbrisling, dvs. 60&#xa0;% over 11 cm, i samsvar med praksisen i fredningstiden.</article><article class="legalP" id="kapittel-3-paragraf-3-ledd-6">Fartøy som skal delta i fisket etter kystbrisling må melde fra til Fiskeridirektoratets sjøtjeneste senest 48 timer før utseiling. Melding sendes på e-post til sjotjenesten@fiskeridir.no.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2025-06-23-1281/KAPITTEL_4"><h2>Kapittel 4. Fellesbestemmelser</h2><article class="legalArticle" data-lovdata-URL="LTI/forskrift/2025-06-23-1281/§11" data-name="§11" id="kapittel-4-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Bemyndigelse</span></h3><article class="legalP" id="kapittel-4-paragraf-1-ledd-1">Fiskeridirektoratet kan stoppe fisket når total- eller områdekvote er beregnet oppfisket.</article><article class="legalP" id="kapittel-4-paragraf-1-ledd-2">Fiskeridirektoratet kan endre denne forskriften og fastsette nærmere bestemmelser som er nødvendige for å oppnå en rasjonell og hensiktsmessig utøvelse eller gjennomføring av fisket.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2025-06-23-1281/KAPITTEL_5"><h2>Kapittel 5. Straff og ikrafttredelse</h2><article class="legalArticle" data-lovdata-URL="LTI/forskrift/2025-06-23-1281/§12" data-name="§12" id="kapittel-5-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Straff</span></h3><article class="legalP" id="kapittel-5-paragraf-1-ledd-1">Den som forsettlig eller uaktsomt overtrer bestemmelser gitt i medhold av denne forskriften, straffes i henhold til lov 6. juni 2008 nr. 37 om forvaltning av viltlevande marine ressursar (havressurslova) § 60, § 61, § 62, § 64 og § 65 og lov 26. mars 1999 nr. 15 om retten til å delta i fiske og fangst (deltakerloven) § 31. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2025-06-23-1281/§13" data-name="§13" id="kapittel-5-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-2-ledd-1">Denne forskriften trer i kraft straks og gjelder til og med 31. juli 2026. Samtidig oppheves forskrift 27. juni 2024 nr. 1384 om regulering av fisket etter brisling i 2024–2025.</article></article></section></main></body></html>