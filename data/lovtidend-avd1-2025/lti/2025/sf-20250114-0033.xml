<!DOCTYPE html><html lang="nb"><head><title>Forskrift om endring i forskrift om opptak, studier og eksamen ved Høgskolen i Innlandet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-01-14-33</dd><dt class="dokid">DokumentID</dt><dd class="dokid">LTI/forskrift/2025-01-14-33</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Universitetet i Innlandet</li></ul></dd><dt class="dateInForce">I kraft fra</dt><dd class="dateInForce">2025-01-14</dd><dt class="changesToDocuments">Endrer</dt><dd class="changesToDocuments"><ul><li>forskrift/2024-06-19-1221</li></ul></dd><dt class="basedOn">Hjemmel</dt><dd class="basedOn"><ul><li>lov/2024-03-08-9/§10-6</li><li>lov/2024-03-08-9/§10-7</li><li>lov/2024-03-08-9/§11-1</li><li>lov/2024-03-08-9/§11-4</li><li>lov/2024-03-08-9/§11-6</li><li>lov/2024-03-08-9/§11-7</li><li>forskrift/2005-12-01-1392/§2</li><li>forskrift/2017-01-06-13/§1-1</li></ul></dd><dt class="dateOfPublication">Kunngjort</dt><dd class="dateOfPublication">2025-01-16 14:05</dd><dt class="journalNumber">Journalnummer</dt><dd class="journalNumber">2025-0037</dd><dt class="title">Tittel</dt><dd class="title">Forskrift om endring i forskrift om opptak, studier og eksamen ved Høgskolen i Innlandet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av rektor ved Universitetet i Innlandet 14. januar 2025 med hjemmel i lov 8. mars 2024 nr. 9 om universiteter og høyskoler (universitets- og høyskoleloven) § 10-6, § 10-7, § 11-1, § 11-4, § 11-6 og § 11-7, forskrift 1. desember 2005 nr. 1392 om krav til mastergrad § 2 og forskrift 6. januar 2017 nr. 13 om opptak til høgare utdanning § 1-1.</dd><dt class="refid">RefID</dt><dd class="refid">forskrift/2025-01-14-33</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak, studier og eksamen ved Høgskolen i Innlandet<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-01-14-33" id="dokument"><h1>Forskrift om endring i forskrift om opptak, studier og eksamen ved Høgskolen i Innlandet</h1><section class="section" data-name="kapI" id="kapittel-1" data-lovdata-URL="LTI/forskrift/2025-01-14-33/KAPITTEL_1"><h2 data-text-align="center">I</h2><article class="defaultP">I forskrift 19. juni 2024 nr. 1221 om opptak, studier og eksamen ved Høgskolen i Innlandet gjøres følgende endringer:</article> <article class="defaultP" margin-top="true">Alle forekomster av «Høgskolen i Innlandet», «høgskolen», «høgskole», «høgskolens», «høgskolestyret» og «HINN» erstattes med hhv. «Universitetet i Innlandet», «universitet», «universitetet», «universitetets», «universitetsstyret» og «INN», med unntak av § 11-2 annet ledd.</article> <article class="defaultP" margin-top="true">Tittelen skal lyde:</article><article class="defaultP"><i>Forskrift om opptak, studier og eksamen ved Universitetet i Innlandet</i></article> <article class="defaultP" margin-top="true">§ 1-1 første ledd skal lyde:</article><article class="legalP" id="kapittel-1-ledd-1">Forskriften omfatter opptak, grader, studier og eksamen for grunnutdanninger, masterutdanninger og videreutdanninger ved Universitetet i Innlandet. Forskriften gjelder også for personer som avlegger eksamen etter lovens § 11-4, uten å være tatt opp som student ved universitetet.</article> <article class="defaultP" margin-top="true">§ 1-1 tredje ledd skal lyde:</article><article class="legalP" id="kapittel-1-ledd-2">For doktorgradsutdanningene gjelder bestemmelsene i forskrift for graden philosophiae doctor (ph.d.) ved INN og forskrift for graden philosophiae doctor (ph.d.) i kunstnerisk utviklingsarbeid ved INN. Forskriften vil likevel gjelde for obligatoriske aktiviteter og eksamener i opplæringsdelen i ph.d.-programmene, så langt dette ikke er regulert av loven eller forskriftene om graden philosophiae doctor ved Universitetet i Innlandet.</article> <article class="defaultP" margin-top="true">§ 1-2 12. punktum skal lyde:</article><article class="legalP" id="kapittel-1-ledd-3"><i>Privatist:</i> Den som etter reglene i lovens § 11-4 fremstiller seg til eksamen ved universitetet uten å være tatt opp som student til vedkommende emne eller studieprogram ved universitetet.</article> <article class="defaultP" margin-top="true">§ 1-2 17. punktum skal lyde:</article><article class="legalP" id="kapittel-1-ledd-4"><i>Student:</i> Som student regnes den som gjennom opptak i henhold til lovens kapittel 8, er tatt opp til studier ved universitetet.</article> <article class="defaultP" margin-top="true">§ 1-2 23. punktum skal lyde:</article><article class="legalP" id="kapittel-1-ledd-5"><i>Studierett:</i> Rettighet knyttet til det å være tatt opp som student på et studieprogram ved universitetet.</article> <article class="defaultP" margin-top="true">§ 1-2 24. punktum skal lyde:</article><article class="legalP" id="kapittel-1-ledd-6"><i>Utdanningsplan</i>: Individuell avtale mellom student og universitetet med plan for gjennomføring av studieprogrammet studenten er tatt opp til.</article> <article class="defaultP" margin-top="true">§ 2-1 første ledd skal lyde:</article><article class="legalP" id="kapittel-1-ledd-7">For opptak til studier ved Universitetet i Innlandet kreves det generell studiekompetanse, med mindre annet fremgår av studieplanen jf. lovens § 8-1.</article> <article class="defaultP" margin-top="true">§ 2-4 andre ledd skal lyde:</article><article class="legalP" id="kapittel-1-ledd-8">Dersom det er flere kvalifiserte søkere enn antall studieplasser, rangeres søkerne etter rangeringsregelverk gitt i universitetets utfyllende bestemmelser jf. § 11-1.</article> <article class="defaultP" margin-top="true">§ 2-8 tredje ledd skal lyde:</article><article class="legalP" id="kapittel-1-ledd-9">Dersom det foreligger saklig grunn, kan universitetet avtale med søkeren at dokumentasjon som ikke kan framskaffes ved dokumentasjonsfristens utløp kan ettersendes.</article> <article class="defaultP" margin-top="true">§ 3-1 første ledd skal lyde:</article><article class="legalP" id="kapittel-1-ledd-10">Universitetet kan tildele grader og yrkesutdanninger i samsvar med forskrift 16. desember 2005 nr. 1574 om grader og yrkesutdanninger, beskyttet tittel og normert studietid ved universiteter og høyskoler.</article> <article class="defaultP" margin-top="true">§ 3-2 første ledd bokstav a første punktum skal lyde:</article><article class="legalP" id="kapittel-1-ledd-11">Fullført studieprogram av 180 studiepoengs omfang som etter akkrediteringsvedtak i universitetsstyret fører frem til bachelorgrad.</article> <article class="defaultP" margin-top="true">§ 3-2 andre ledd andre punktum skal lyde:</article><article class="legalP" id="kapittel-1-ledd-12">Universitetsstyret kan gjøre unntak for kravet om selvstendig arbeid for bachelorgrad etter første ledd bokstav a).</article> <article class="defaultP" margin-top="true">§ 3-3 tredje ledd skal lyde:</article><article class="legalP" id="kapittel-1-ledd-13">For oppnådd bachelorgrad etter § 3-2 c), angis gradens faglige innhold på vitnemål i henhold til fagområdet for fordypningen, forutsatt at universitetet tilbyr fordypningen:<ul class="defaultList"><li><article class="listArticle" id="kapittel-1-ledd-13-punkt-1"><article class="legalP" id="kapittel-1-ledd-13-punkt-1-ledd-1">Bachelor med fordypning i &lt;fagområde for fordypningen&gt;.</article></article></li></ul><p class="leddfortsettelse">For oppnådd bachelorgrad etter § 3-2 c) med fordypning i fagområder universitetet selv ikke tilbyr, tildeles graden «Bachelor» uten tilleggsbetegnelse.</p></article> <article class="defaultP" margin-top="true">§ 3-4 andre punktum skal lyde:</article><article class="legalP" id="kapittel-1-ledd-14">Universitetet tildeler de mastergrader som er godkjent i henhold til lovens kapittel 3.</article> <article class="defaultP" margin-top="true">§ 3-6 første ledd skal lyde:</article><article class="legalP" id="kapittel-1-ledd-15">En student skal etter søknad få godkjent akkreditert høyere utdanning fra andre institusjoner i henhold til lovens § 9-1 når det kan dokumenteres at faglige krav er oppfylt. Dette gjelder også for utdanning som er tatt ved universitetet. Høyere utdanning fra institusjoner som ikke er underlagt loven, annen utenlandsk utdanning og dokumentert realkompetanse kan, etter søknad gi grunnlag for godkjenning i henhold til lovens § 9-2 og lovens § 9-3.</article> <article class="defaultP" margin-top="true">§ 3-7 første punktum skal lyde:</article><article class="legalP" id="kapittel-1-ledd-16">Ved faglig godkjenning av utdanning som tidligere har inngått i grunnlaget for en tildelt grad, eller som del av en grad eller yrkesutdanning, må studenten avlegge minimum 60 nye studiepoeng ved universitetet før det kan tildeles ny grad.</article> <article class="defaultP" margin-top="true">§ 4-1 første ledd skal lyde:</article><article class="legalP" id="kapittel-1-ledd-17">Universitetsstyret vedtar strategien for institusjonens utdannings- og forskningsvirksomhet og annen faglig virksomhet, og vedtar planer for den faglige utviklingen i samsvar med de mål som er gitt av overordnet myndighet for sektoren og institusjonen.</article> <article class="defaultP" margin-top="true">§ 4-1 andre ledd skal lyde:</article><article class="legalP" id="kapittel-1-ledd-18">Med utgangspunkt i strategiske mål og langsiktige planer om faglig utvikling, gjør høgskolestyret årlig vedtak om hvilke studieprogrammer som inngår i universitetets studieportefølje.</article> <article class="defaultP" margin-top="true">§ 4-1 tredje ledd skal lyde:</article><article class="legalP" id="kapittel-1-ledd-19">Universitetsstyret akkrediterer og vedtar etablering av studier av mer enn 60 studiepoengs omfang.</article> <article class="defaultP" margin-top="true">§ 4-1 femte ledd skal lyde:</article><article class="legalP" id="kapittel-1-ledd-20">Saker som innebærer oppretting eller nedlegging av fagområder eller andre vesentlige endringer i studieporteføljen, skal behandles av universitetsstyret.</article> <article class="defaultP" margin-top="true">§ 4-3 første ledd andre punktum skal lyde:</article><article class="legalP" id="kapittel-1-ledd-21">Utdanningsplanen skal inneholde bestemmelser om universitetets ansvar og forpliktelser overfor studenten, og studentens forpliktelser overfor universitetet jf. lovens § 11-3.</article> <article class="defaultP" margin-top="true">§ 4-3 tredje ledd skal lyde:</article><article class="legalP" id="kapittel-1-ledd-22">Utdanningsplanen kan endres etter avtale mellom universitetet og studenten.</article> <article class="defaultP" margin-top="true">§ 4-4 første ledd skal lyde:</article><article class="legalP" id="kapittel-1-ledd-23">Studenten må normalt ha bestått 60 studiepoeng før utreise og skal ellers tilfredsstille de krav universitetet stiller til utreisende studenter.</article> <article class="defaultP" margin-top="true">§ 4-4 andre ledd skal lyde:</article><article class="legalP" id="kapittel-1-ledd-24">Studenter som tar emner eller praksis ved et lærested i utlandet som en integrert del av studieprogrammet ved universitetet, skal bekrefte utdanningsplanen og betale semesteravgift før avreisen for å beholde studieretten.</article> <article class="defaultP" margin-top="true">§ 4-6 skal lyde:</article><article class="legalP" id="kapittel-1-ledd-25">Studentene må disponere egen datamaskin som oppfyller krav fastsatt av universitetet jf. forskrift om egenbetaling § 3-3 tredje ledd.</article> <article class="defaultP" margin-top="true">§ 5-1 fjerde ledd tredje punktum skal lyde:</article><article class="legalP" id="kapittel-1-ledd-26">I slike tilfeller har universitetet mulighet til å begrense rettighetene som følger med utvidet studierett.</article> <article class="defaultP" margin-top="true">§ 5-4 bokstav b skal lyde:</article><article class="legalP" id="kapittel-1-ledd-27">Studenten har ikke gyldig fravær, er ikke i permisjon eller midlertidig utestengt fra universitetet, og har ikke bestått eksamen i løpet av siste studieår i henhold til gjeldende studieplan.</article> <article class="defaultP" margin-top="true">§ 5-5 fjerde ledd skal lyde:</article><article class="legalP" id="kapittel-1-ledd-28">Universitetet skal legge til rette for at studenter som er i permisjon kan gjenoppta sine studier så raskt som mulig etter endt permisjon.</article> <article class="defaultP" margin-top="true">§ 6-1 første ledd tredje punktum skal lyde:</article><article class="legalP" id="kapittel-1-ledd-29">Besvarelsen, eller deler av denne, skal ikke tidligere ha vært innlevert som eksamen ved universitetet eller ved andre institusjoner.</article> <article class="defaultP" margin-top="true">§ 6-1 fjerde ledd skal lyde:</article><article class="legalP" id="kapittel-1-ledd-30">Eksamen avlegges på det sted og til den tid som universitetet fastsetter.</article> <article class="defaultP" margin-top="true">§ 6-1 sjette ledd skal lyde:</article><article class="legalP" id="kapittel-1-ledd-31">Universitetet kan gjennomføre plagiatkontroll av innleverte eksamensbesvarelser og annet studentarbeid. Universitetet kan også lagre og bruke disse i forbindelse med fremtidig plagiatkontroll.</article> <article class="defaultP" margin-top="true">§ 6-1 syvende ledd første punktum skal lyde:</article><article class="legalP" id="kapittel-1-ledd-32">Dersom eksamensbesvarelsen skal benyttes til undervisnings- og forskningsformål, eller til andre formål enn sensur og plagiatkontroll, må det foreligge skriftlig avtale mellom universitetet og studenten.</article> <article class="defaultP" margin-top="true">§ 6-2 fjerde ledd skal lyde:</article><article class="legalP" id="kapittel-1-ledd-33">En student som har mistet studieretten etter å ha brukt opp sine forsøk til eksamen jf. § 5-4 andre ledd, får ikke nye forsøk til eksamen i samme emne ved å få nytt opptak ved universitetet.</article> <article class="defaultP" margin-top="true">§ 6-2 femte ledd skal lyde:</article><article class="legalP" id="kapittel-1-ledd-34">En student som har fullført sitt studieprogram og mistet studieretten etter § 5-3 b), kan ikke fremstille seg til eksamen i emner i samme studieprogram ved å få nytt opptak ved universitetet.</article> <article class="defaultP" margin-top="true">§ 6-2 syvende ledd blir nytt sjette ledd og skal lyde:</article><article class="legalP" id="kapittel-1-ledd-35">Når et emne tas ut av undervisningstilbudet, plikter universitetet å arrangere ordinær eksamen i påfølgende semester. Hvis det fremdeles gjenstår studenter som har karakteren F / «ikke bestått», eller gyldig fravær i et emne som har utgått, arrangeres ordinær eksamen en siste gang i påfølgende semester.</article> <article class="defaultP" margin-top="true">§ 6-5 første ledd første punktum skal lyde:</article><article class="legalP" id="kapittel-1-ledd-36">En student har som hovedregel rett til å framstille seg til eksamen ved universitetet i samme emne eller tilsvarende emner tre ganger.</article> <article class="defaultP" margin-top="true">§ 6-7 tredje ledd tredje punktum skal lyde:</article><article class="legalP" id="kapittel-1-ledd-37">Dokumentasjon skal leveres til universitetet så raskt som mulig, og senest innen en uke etter eksamen.</article> <article class="defaultP" margin-top="true">§ 6-8 fjerde ledd skal lyde:</article><article class="legalP" id="kapittel-1-ledd-38">Privatistenes rettigheter ved universitetet er begrenset til deltakelse i offentlige forelesninger og adgang til eksamen i samsvar med loven og denne forskriftens bestemmelser om eksamen.</article> <article class="defaultP" margin-top="true">§ 7-3 tredje ledd tredje punktum skal lyde:</article><article class="legalP" id="kapittel-1-ledd-39">Ved avbrutt praksis skal universitetet så raskt som mulig gjennomføre samtale med studenten, der det blir informert om grunnlaget for at praksis er avbrutt og konsekvensene dette har for studenten.</article> <article class="defaultP" margin-top="true">§ 7-5 fjerde ledd skal lyde:</article><article class="legalP" id="kapittel-1-ledd-40">En student som har mistet studieretten etter å ha brukt opp sine forsøk i praksis jf. § 5-4 andre ledd, får ikke nye forsøk til praksis i samme emne ved å få nytt opptak ved universitetet.</article> <article class="defaultP" margin-top="true">§ 8-2 tredje ledd første punktum skal lyde:</article><article class="legalP" id="kapittel-1-ledd-41">Ekstern sensor kan ikke være tilsatt i hovedstilling eller bistilling ved universitetet, og kan heller ikke ha hatt engasjement som timelærer i det aktuelle emnet for eksamenskullet.</article> <article class="defaultP" margin-top="true">§ 8-3 syvende ledd skal lyde:</article><article class="legalP" id="kapittel-1-ledd-42">Universitetet er ikke ansvarlig for eventuelle feil eller misforståelser som oppstår ved muntlig beskjed om eksamensresultatet.</article> <article class="defaultP" margin-top="true">§ 8-6 tredje ledd skal lyde:</article><article class="legalP" id="kapittel-1-ledd-43">Universitetets nemnd for studentsaker er klageinstans for vedtak om formelle feil ved eksamen.</article> <article class="defaultP" margin-top="true">§ 9-2 andre ledd skal lyde:</article><article class="legalP" id="kapittel-1-ledd-44">Universitetets nemnd for studentsaker kan fatte vedtak om annullering av eksamen eller obligatoriske aktivitet som følge av fusk eller forsøk på fusk jf. lovens § 12-4 andre ledd.</article> <article class="defaultP" margin-top="true">§ 9-2 tredje ledd skal lyde:</article><article class="legalP" id="kapittel-1-ledd-45">Universitetets nemnd for studentsaker kan utestenge studenten fra høgskolen og frata studenten retten til å gå opp til eksamen ved andre høyere utdanningsinstitusjoner i inntil ett år som følge av fusk eller forsøk på fusk, jf. lovens § 12-4 tredje ledd.</article> <article class="defaultP" margin-top="true">§ 10-1 første ledd første punktum skal lyde:</article><article class="legalP" id="kapittel-1-ledd-46">Universitetet utsteder digitalt vitnemål for oppnådd grad jf. lovens § 11-12, og utsteder vitnemålstillegg på engelsk (Diploma Supplement).</article> <article class="defaultP" margin-top="true">§ 10-1 andre ledd første punktum skal lyde:</article><article class="legalP" id="kapittel-1-ledd-47">Minst 60 av studiepoengene som skal inngå i grunnlaget for vitnemålet, må være avlagt ved Universitetet i Innlandet.</article> <article class="defaultP" margin-top="true">§ 10-1 niende ledd tredje punktum skal lyde:</article><article class="legalP" id="kapittel-1-ledd-48">Universitetet oversetter ikke vitnemål.</article> <article class="defaultP" margin-top="true">§ 11-1 andre ledd skal lyde:</article><article class="legalP" id="kapittel-1-ledd-49">Informasjon som er publisert på universitetets nettsider, Studentweb eller læringsplattform anses som gitt til den enkelte student.</article></section><section class="section" data-name="kapII" id="kapittel-2" data-lovdata-URL="LTI/forskrift/2025-01-14-33/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>