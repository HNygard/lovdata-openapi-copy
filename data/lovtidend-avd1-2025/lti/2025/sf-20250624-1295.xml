<!DOCTYPE html><html lang="nb"><head><title>Forskrift om endringer i forskrift om forbud mot bruk av mineralolje til oppvarming av bygninger</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-06-24-1295</dd><dt class="dokid">DokumentID</dt><dd class="dokid">LTI/forskrift/2025-06-24-1295</dd><dt class="ministry">Departement</dt><dd class="ministry"><ul><li>Klima- og miljødepartementet, Energidepartementet</li></ul></dd><dt class="subunit">Etat</dt><dd class="subunit"><ul><li>Klimaavdelingen</li></ul></dd><dt class="dateInForce">I kraft fra</dt><dd class="dateInForce">2025-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2018-06-28-1060</li></ul></dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§9</li><li>lov/1981-03-13-6/§49</li><li>lov/1981-03-13-6/§52a</li><li>lov/1981-03-13-6/§81</li><li>lov/1981-03-13-6/§85</li><li>forskrift/1983-07-08-1245</li><li>forskrift/1986-05-16-1094</li><li>lov/1990-06-29-50/§10-6</li></ul></dd><dt class="dateOfPublication">Kunngjort</dt><dd class="dateOfPublication">2025-06-25 15:20</dd><dt class="journalNumber">Journalnummer</dt><dd class="journalNumber">2025-0853</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om endringer i forskrift om forbud mot bruk av mineralolje til oppvarming av bygninger</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet og Energidepartementet 24. juni 2025 med hjemmel i lov 13. mars 1981 nr. 6 om vern mot forurensninger og om avfall (forurensningsloven) § 9, § 49, § 52a, § 81 og § 85, jf. delegeringsvedtak 8. juli 1983 nr. 1245, delegeringsvedtak 16. mai 1986 nr. 1094 og lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energiloven) § 10-6.</dd><dt class="refid">RefID</dt><dd class="refid">forskrift/2025-06-24-1295</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift om forbud mot bruk av mineralolje til oppvarming av bygninger<ul class="tocSubUl"><li>I<ul class="tocSubUl"><li>§ 4a. Forbud mot å bruke fossil gass til byggvarme</li><li>§ 5. Meldeplikt for nettselskap</li><li>§ 12. Unntak</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-06-24-1295" id="dokument"><h1>Forskrift om endringer i forskrift om forbud mot bruk av mineralolje til oppvarming av bygninger</h1><section class="section" data-name="kapI" id="kapittel-1" data-lovdata-URL="LTI/forskrift/2025-06-24-1295/KAPITTEL_1"><h2 data-text-align="center">I</h2><article class="defaultP">I forskrift 28. juni 2018 nr. 1060 om forbud mot bruk av mineralolje til oppvarming av bygninger gjøres følgende endringer:</article> <article class="defaultP" margin-top="true">Tittelen på forskriften skal lyde:</article><article class="defaultP"><i>Forskrift om forbud mot bruk av mineralolje til oppvarming av bygninger og fossil gass til byggvarme</i></article> <article class="defaultP" margin-top="true">§ 2 første ledd skal lyde:</article><article class="legalP" id="kapittel-1-ledd-1">Denne forskriften gjelder for bruk av mineralolje til oppvarming av bygninger og bruk av fossil gass til byggvarme.</article> <article class="defaultP" margin-top="true">§ 2 andre ledd bokstav e skal lyde:<ul class="defaultList"><li data-li-identifier="e." data-name="e."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">bygninger og bygningsdeler der formålet med oppvarmingen er skadeforebyggende tørking etter alvorlige og uforutsette hendelser.</article></article></li></ul></article> <article class="defaultP" margin-top="true">§ 2 andre ledd bokstav f oppheves.</article> <article class="defaultP" margin-top="true">§ 3 bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1"><i>Fossil gass:</i> hydrokarboner av fossil opprinnelse som er i gassform ved normalt trykk og normal temperatur.</article></article></li></ul></article> <article class="defaultP" margin-top="true">§ 3 bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1"><i>Oppvarming:</i> oppvarming av rom, ventilasjonsluft og tappevann. Byggvarme regnes også som oppvarming.</article></article></li></ul></article> <article class="defaultP" margin-top="true">§ 3 bokstav d skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-1-ledd-1-punkt-4"><article class="legalP" id="kapittel-1-ledd-1-punkt-4-ledd-1"><i>Byggvarme:</i> midlertidig oppvarming og tørking av bygninger og bygningsdeler som er under oppføring eller rehabilitering, herunder herding av betong, tørking av maling mv. Som byggvarme menes ikke oppvarming der formålet er skadeforebyggende tørking etter alvorlige og uforutsette hendelser.</article></article></li></ul></article> <article class="defaultP" margin-top="true">§ 3 bokstav e skal lyde:<ul class="defaultList"><li data-li-identifier="e." data-name="e."><article class="listArticle" id="kapittel-1-ledd-1-punkt-5"><article class="legalP" id="kapittel-1-ledd-1-punkt-5-ledd-1"><i>Bygning:</i> konstruksjon med tak, vegger og tekniske installasjoner. Som bygning regnes også brakker og andre midlertidige bygninger, samt bygninger som er under oppføring eller endring.</article></article></li></ul></article> <article class="defaultP" margin-top="true">Ny § 3 bokstav f skal lyde:<ul class="defaultList"><li data-li-identifier="f." data-name="f."><article class="listArticle" id="kapittel-1-ledd-1-punkt-6"><article class="legalP" id="kapittel-1-ledd-1-punkt-6-ledd-1"><i>Driftsbygning i landbruket:</i> Bygning som er et nødvendig ledd i driften eller som er et driftsmiddel i forbindelse med landbruksdrift.</article></article></li></ul></article> <article class="defaultP" margin-top="true">Ny § 3 bokstav g skal lyde:<ul class="defaultList"><li data-li-identifier="g." data-name="g."><article class="listArticle" id="kapittel-1-ledd-1-punkt-7"><article class="legalP" id="kapittel-1-ledd-1-punkt-7-ledd-1"><i>Fjernvarmeanlegg:</i> betegnelse på teknisk utrustning og tilhørende bygningstekniske konstruksjoner for produksjon, overføring og fordeling av varmtvann eller annen varmebærer til eksterne forbrukere, jf. lov om produksjon, omforming, overføring, omsetning, fordeling og bruk av energi m.m. § 1-3 annet ledd.</article></article></li></ul></article> <article class="defaultP" margin-top="true">Ny § 4a skal lyde:</article><article class="futureLegalArticle" data-name="§4a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4a</span>. <span class="legalArticleTitle">Forbud mot å bruke fossil gass til byggvarme</span></span><article class="legalP" id="kapittel-1-foreslåttparagraf-1-ledd-1">Det er forbudt å bruke fossil gass til byggvarme, med mindre Norges vassdrags- og energidirektorat har fattet vedtak i medhold av § 6. For bruk av fossil gass til herding av plasstøpt betong og fasadeoppvarming gjelder forbudet først fra 1. juli 2027.</article></article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Meldeplikt for nettselskap</span></span><article class="legalP" id="kapittel-1-foreslåttparagraf-2-ledd-1">Nettselskap som har tilknytnings- eller leveringsplikt etter energiloven kapittel 3 skal uten ugrunnet opphold melde fra til Norges vassdrags- og energidirektorat dersom utfasing av mineralolje til oppvarming eller fossil gass til byggvarme antas å få betydning for forsyningssikkerheten i kraftsystemet, og hvor tiltak for å bedre forsyningssikkerheten ikke er mulig å gjennomføre innen forbudet trer i kraft. Kopi av meldingen skal sendes berørte kommuner.</article></article> <article class="defaultP" margin-top="true">§ 6 første ledd skal lyde:</article><article class="legalP" id="kapittel-1-ledd-2">Norges vassdrags- og energidirektorat kan ved forskrift eller enkeltvedtak bestemme at forbudet i § 4 og § 4a ikke får anvendelse i et avgrenset geografisk område og innenfor en tidsavgrenset periode, dersom hensynet til forsyningssikkerheten i kraftsystemet tilsier det.</article> <article class="defaultP" margin-top="true">§ 10 overskriften og første ledd skal lyde:</article><article class="defaultP"><i>Opplysningsplikt for enhver som omsetter mineralolje og fossil gass til sluttbruker</i></article><article class="legalP" id="kapittel-1-ledd-3">Kommunen kan i medhold av forurensningsloven § 49 pålegge enhver som omsetter mineralolje og enhver som omsetter fossil gass til sluttbruker å fremlegge oversikt over kunder og omsatt volum.</article> <article class="defaultP" margin-top="true">§ 12 skal lyde:</article><article class="futureLegalArticle" data-name="§12" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Unntak</span></span><article class="legalP" id="kapittel-1-foreslåttparagraf-3-ledd-1">Kommunen kan i enkelttilfeller gjøre unntak fra forbudene i § 4 og § 4a dersom særlige grunner foreligger.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2025-06-24-1295/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. juli 2025.</article></section></main></body></html>