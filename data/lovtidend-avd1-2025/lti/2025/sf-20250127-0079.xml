<!DOCTYPE html><html lang="nb"><head><title>Forskrift om endring i bokføringsforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-01-27-79</dd><dt class="dokid">DokumentID</dt><dd class="dokid">LTI/forskrift/2025-01-27-79</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattedirektoratet</li></ul></dd><dt class="dateInForce">I kraft fra</dt><dd class="dateInForce">2025-01-27</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-12-01-1558</li><li>forskrift/2010-06-03-759</li></ul></dd><dt class="basedOn">Hjemmel</dt><dd class="basedOn"><ul><li>lov/2004-11-19-73/§10a</li><li>lov/2004-11-19-73/§13</li><li>forskrift/2024-04-05-570</li><li>lov/2009-06-19-58/§15-10</li><li>forskrift/2009-12-15-1523</li></ul></dd><dt class="dateOfPublication">Kunngjort</dt><dd class="dateOfPublication">2025-01-28 14:25</dd><dt class="journalNumber">Journalnummer</dt><dd class="journalNumber">2025-0084</dd><dt class="title">Tittel</dt><dd class="title">Forskrift om endring i bokføringsforskriften</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Skattedirektoratet 27. januar 2025 med hjemmel i lov 19. november 2004 nr. 73 om bokføring (bokføringsloven) § 10a og § 13 femte ledd, jf. delegeringsvedtak 5. april 2024 nr. 570, og lov 19. juni 2009 nr. 58 om merverdiavgift (merverdiavgiftsloven) § 15-10, jf. delegeringsvedtak 15. desember 2009 nr. 1523.</dd><dt class="refid">RefID</dt><dd class="refid">forskrift/2025-01-27-79</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i bokføringsforskriften<ul class="tocSubUl"><li>I<ul class="tocSubUl"><li>§ 7-5. Adgang til å oppbevare elektronisk regnskapsmateriale i andre EØS-stater, Storbritannia og Sveits</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2025-01-27-79" id="dokument"><h1>Forskrift om endring i bokføringsforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2025-01-27-79/KAPITTEL_1"><h2 data-text-align="center">I</h2><article class="defaultP">I forskrift 1. desember 2004 nr. 1558 om bokføring gjøres følgende endringer:</article> <article class="defaultP" margin-top="true">§ 5-3-15 annet ledd skal lyde:</article><article class="legalP" id="kapittel-1-ledd-1">Kassasystemet må i sin helhet være tilgjengelig i Norge. Kassasystemet kan likevel være midlertidig utilgjengelig i Norge når dette skjer som ledd i registrering av kontantsalg mv. om bord på et transportmiddel til eller fra utlandet.</article> <article class="defaultP" margin-top="true">§ 7-5 skal lyde:</article><article class="futureLegalArticle" data-name="§7-5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7-5</span>. <span class="legalArticleTitle">Adgang til å oppbevare elektronisk regnskapsmateriale i andre EØS-stater, Storbritannia og Sveits</span></span><article class="legalP" id="kapittel-1-foreslåttparagraf-1-ledd-1">Bokføringspliktige kan oppbevare elektronisk regnskapsmateriale i et annet EØS-land, Storbritannia og Sveits. Regnskapsmaterialet skal være tilgjengelig i lesbar form og skal kunne skrives ut på papir fra terminal eller lignende i Norge i hele oppbevaringsperioden. Den bokføringspliktige skal skriftlig informere skattekontoret om hvilket regnskapsmateriale som oppbevares i utlandet, hvor regnskapsmaterialet oppbevares, og hvordan kontrollmyndighetene til enhver tid kan få adgang til regnskapsmaterialet. Oppbevaringstiden skal som et minimum følge bokføringsloven § 13 annet ledd og reglene i denne forskrift selv om oppbevaringstiden er en annen etter det aktuelle lands lovgivning.</article><article class="legalP" id="kapittel-1-foreslåttparagraf-1-ledd-2">Uten hensyn til unntaket i første ledd kan skattekontoret ved enkeltvedtak pålegge bokføringspliktige å oppbevare elektronisk regnskapsmateriale i Norge i en periode på inntil 3 år dersom den bokføringspliktige vesentlig har overtrådt bestemmelser gitt i eller i medhold av bokføringsloven eller dersom norske myndigheters tilgang til elektronisk regnskapsmateriale i utlandet har blitt vanskeliggjort på grunn av forhold på den bokføringspliktiges, herunder eventuelle tjenestetilbyderes, side.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2025-01-27-79/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskrift 3. juni 2010 nr. 759 om oppbevaring av elektronisk regnskapsmateriale i andre EØS-land oppheves.</article></section><section class="section" data-name="kapIII" id="kapittel-3" data-lovdata-URL="LTI/forskrift/2025-01-27-79/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene i del I og II trer i kraft straks.</article></section></main></body></html>