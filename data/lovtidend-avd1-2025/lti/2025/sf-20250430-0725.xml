<!DOCTYPE html><html lang="nb"><head><title>Forskrift om endring i forskrift om inn- og utførsel av varer (vareførselsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-04-30-725</dd><dt class="dokid">DokumentID</dt><dd class="dokid">LTI/forskrift/2025-04-30-725</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Tolletaten</li></ul></dd><dt class="dateInForce">I kraft fra</dt><dd class="dateInForce">2025-04-30, 2025-12-01 – 2029-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2022-10-27-1901</li></ul></dd><dt class="basedOn">Hjemmel</dt><dd class="basedOn"><ul><li>lov/2022-03-11-9/§2-3</li><li>lov/2022-03-11-9/§2-6</li><li>lov/2022-03-11-9/§4-3</li><li>lov/2022-03-11-9/§4-4</li><li>forskrift/2022-10-19-1761</li></ul></dd><dt class="dateOfPublication">Kunngjort</dt><dd class="dateOfPublication">2025-05-02 13:10</dd><dt class="journalNumber">Journalnummer</dt><dd class="journalNumber">2025-0415</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="titleShort">Korttittel</dt><dd class="titleShort">Endr. i vareførselsforskriften</dd><dt class="title">Tittel</dt><dd class="title">Forskrift om endring i forskrift om inn- og utførsel av varer (vareførselsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Tolletaten 30. april 2025 med hjemmel i lov 11. mars 2022 nr. 9 om inn- og utførsel av varer (vareførselsloven) §§ 2-6, 2-3, 4-3 og 4-4, jf. delegeringsvedtak 19. oktober 2022 nr. 1761.</dd><dt class="refid">RefID</dt><dd class="refid">forskrift/2025-04-30-725</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om inn- og utførsel av varer (vareførselsforskriften)<ul class="tocSubUl"><li>I<ul class="tocSubUl"><li>§ 2-3-7. Unntak for postforsendelser</li><li>§ 4-4-15. Overgangsordning for kortvarig lagring (tollager E)</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-04-30-725" id="dokument"><h1>Forskrift om endring i forskrift om inn- og utførsel av varer (vareførselsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2025-04-30-725/KAPITTEL_1"><h2 data-text-align="center">I</h2><article class="defaultP">I forskrift 27. oktober 2022 nr. 1901 om inn- og utførsel av varer (vareførselsforskriften) gjøres følgende endringer:</article> <article class="defaultP" margin-top="true">Ny § 2-3-7 med overskrift skal lyde:</article><article class="futureLegalArticle" data-name="§2-3-7" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-3-7</span>. <span class="legalArticleTitle">Unntak for postforsendelser</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Den som frakter postforsendelse i samsvar med verdenspostkonvensjonen er fritatt for plikter ved ankomst til tollområdet frem til postforsendelsen mottas på et utvekslingskontor. Informasjon i fraktbrevene CN37, CN38 eller CN41 legges frem for tollmyndighetene ved ankomst til tollområdet.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Unntaket i første ledd gjelder ikke plikten til forhåndsvarsel etter vareførselsloven § 2-1.</article></article> <article class="defaultP" margin-top="true">§ 2-6-1 nytt første, annet og tredje ledd skal lyde:</article><article class="numberedLegalP" data-numerator="1" id="kapittel-1-nummer-1">(1) Varer som er frigjort for valgt prosedyre for innførsel etter vareførselsloven kapittel 4 kan losses uten tillatelse fra tollmyndighetene.</article><article class="numberedLegalP" data-numerator="2" id="kapittel-1-nummer-2">(2) Det er generell lossetillatelse for varer som ankommer tollområdet med fartøy, luftfartøy og tog og som ikke er tollbehandlet og frigjort for valgt prosedyre. Varene kan kun losses til henholdsvis havn, lufthavn eller togterminal på bestemmelsessted og varene må holdes adskilt fra andre varer. Varer fra tredjeland med krav om felles innførselsdokument om helse (CHED) kan ikke losses uten særskilt tillatelse fra tollmyndighetene. Det samme gjelder for andre varer som krever godkjenning ved ankomst til tollområdet og varer underlagt sanksjoner for innførsel. Videre transport inn i tollområdet før varene er tollbehandlet er ikke tillatt uten særskilt tillatelse fra tollmyndighetene. Fører av transportmiddel er ansvarlig for varer som er losset inntil varene tollbehandles. Varer kan oppbevares på bestemmelsesstedet i inntil tre dager etter lossing.</article><article class="numberedLegalP" data-numerator="3" id="kapittel-1-nummer-3">(3) Tollmyndighetene kan i enkelttilfeller gi tillatelse til lossing av varer som ikke er tollbehandlet.</article> <article class="defaultP" margin-top="true">Gjeldende § 2-6-1 tredje ledd blir nytt fjerde ledd.</article> <article class="defaultP" margin-top="true">§ 4-3-1 annet ledd skal lyde:</article><article class="legalP" id="kapittel-1-ledd-1">(2) Ved søknad om tillatelse til forenklinger etter konvensjonen vedlegg I artikkel 55 gjelder vilkårene i § 2-4-7 tilsvarende. Søker som skal godkjennes som autorisert mottaker må ha tillatelse til å opprette og drive tollager, jf. § 4-4-3.</article> <article class="defaultP" margin-top="true">§ 4-4-3 annet ledd oppheves, og tredje og fjerde ledd blir nytt annet og tredje ledd.</article> <article class="defaultP" margin-top="true">§ 4-4-4 første punktum skal lyde:</article><article class="legalP" id="kapittel-1-ledd-2">Ved prosedyren tollager skal tollagerholderen registrere varen i tollagerregnskapet.</article> <article class="defaultP" margin-top="true">Ny § 4-4-15 med overskrift skal lyde:</article><article class="futureLegalArticle" data-name="§4-4-15" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4-4-15</span>. <span class="legalArticleTitle">Overgangsordning for kortvarig lagring (tollager E)</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) På tollager E kan det kortvarig lagres varer som ikke er gått over til fri disponering. Norske varer og varer som har vært underlagt andre tollprosedyrer enn transittering kan ikke lagres på tollager E.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Varer fra tredjeland med krav om felles innførselsdokument om helse (CHED) kan ikke lagres på tollager E. Det samme gjelder for andre varer som krever godkjenning ved ankomst til tollområdet og varer underlagt sanksjoner for innførsel.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) For varer som lagres på tollager E, skal deklarasjonen inneholde opplysninger om<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-nummer-3-punkt-1"><article class="legalP" id="kapittel-1-foreslåttparagraf-2-nummer-3-punkt-1-ledd-1">varelinje</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-nummer-3-punkt-2"><article class="legalP" id="kapittel-1-foreslåttparagraf-2-nummer-3-punkt-2-ledd-1">antall kolli</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-nummer-3-punkt-3"><article class="legalP" id="kapittel-1-foreslåttparagraf-2-nummer-3-punkt-3-ledd-1">deklarasjonspliktig</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-2-nummer-3-punkt-4"><article class="legalP" id="kapittel-1-foreslåttparagraf-2-nummer-3-punkt-4-ledd-1">tollrepresentant</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-2-nummer-3-punkt-5"><article class="legalP" id="kapittel-1-foreslåttparagraf-2-nummer-3-punkt-5-ledd-1">lagringssted</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-2-nummer-3-punkt-6"><article class="legalP" id="kapittel-1-foreslåttparagraf-2-nummer-3-punkt-6-ledd-1">samlevarenummer</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-2-nummer-3-punkt-7"><article class="legalP" id="kapittel-1-foreslåttparagraf-2-nummer-3-punkt-7-ledd-1">bruttovekt</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-2-nummer-3-punkt-8"><article class="legalP" id="kapittel-1-foreslåttparagraf-2-nummer-3-punkt-8-ledd-1">prosedyrekode</article></article></li><li data-li-identifier="i." data-name="i."><article class="listArticle" id="kapittel-1-foreslåttparagraf-2-nummer-3-punkt-9"><article class="legalP" id="kapittel-1-foreslåttparagraf-2-nummer-3-punkt-9-ledd-1">godsnummer.</article></article></li></ul></article><article class="numberedLegalP" data-numerator="4" id="kapittel-1-foreslåttparagraf-2-nummer-4">(4) Alle varer som er omfattet av én deklarasjon for innlegg på tollager E må deklareres samlet for en ny tollprosedyre.</article><article class="numberedLegalP" data-numerator="5" id="kapittel-1-foreslåttparagraf-2-nummer-5">(5) Vare på tollager E kan lagres i inntil tolv dager etter aksept av deklarasjonen. Tollagerholderen skal straks melde fra til tollmyndighetene dersom lagringstiden ikke overholdes.</article><article class="numberedLegalP" data-numerator="6" id="kapittel-1-foreslåttparagraf-2-nummer-6">(6) Tollmyndighetene kan gi tollagerholder for tollager E generell tillatelse til å lagre varer i transportmiddel, container eller lignende på godkjent plass i umiddelbar nærhet til tollageret.</article><article class="numberedLegalP" data-numerator="7" id="kapittel-1-foreslåttparagraf-2-nummer-7">(7) Den deklarasjonspliktige kan tillates å reparere skadet emballasje og foreta annen behandling som er nødvendig for å bevare varene på tollager E. Ompakking eller annen behandling er ikke tillatt uten at tollmyndighetene på forhånd har gitt tillatelse.</article><article class="numberedLegalP" data-numerator="8" id="kapittel-1-foreslåttparagraf-2-nummer-8">(8) Varer på tollager E skal holdes fysisk eller logisk adskilt fra øvrige varer på tollageret.</article><article class="numberedLegalP" data-numerator="9" id="kapittel-1-foreslåttparagraf-2-nummer-9">(9) Tollagerholdere som har tillatelse til tollager A kan gjennom en forenklet søknadsprosess gis tillatelse til tollager E. Tollmyndighetene kan kreve at det i søknaden leveres særskilt dokumentasjon for rutiner, etterlevelse og internkontroll knyttet til tollager E, herunder tiltak og rutiner for å sikre at lagringstiden overholdes og sikring av oppstillingsplasser utenfor tollageret.</article><article class="numberedLegalP" data-numerator="10" id="kapittel-1-foreslåttparagraf-2-nummer-10">(10) Den som ikke har tillatelse til tollager A må søke tillatelse til tollager E etter § 4-4-3.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2025-04-30-725/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen i § 4-4-15 trer i kraft fra 1. desember 2025 og oppheves 1. september 2029.</article><article class="legalP" id="kapittel-2-ledd-2">Øvrige endringer under I trer i kraft straks.</article></section></main></body></html>