<!DOCTYPE html><html lang="nb"><head><title>Lov om endringer i folkehelseloven m.m. (krav til systematisk og kunnskapsbasert folkehelsearbeid, helsemessig beredskap)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2025-06-20-69</dd><dt class="dokid">DokumentID</dt><dd class="dokid">LTI/lov/2025-06-20-69</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1973-03-09-14</li><li>lov/2000-06-23-56</li><li>lov/2011-06-24-29</li></ul></dd><dt class="legalArea">Rettsområde</dt><dd class="legalArea"><ul><li>Helse- og omsorgsrett</li> <li>Næringsrett &gt; Handel og tjenester</li> <li>HMS og beredskaps- og sikkerhetsrett &gt; Beredskap</li> <li>Helse- og omsorgsrett &gt; Kommunehelsetjeneste</li></ul></dd><dt class="dateOfPublication">Kunngjort</dt><dd class="dateOfPublication">2025-06-20 12:45</dd><dt class="journalNumber">Journalnummer</dt><dd class="journalNumber">2025-0561</dd><dt class="titleShort">Korttittel</dt><dd class="titleShort">Endringslov til folkehelseloven m.m.</dd><dt class="title">Tittel</dt><dd class="title">Lov om endringer i folkehelseloven m.m. (krav til systematisk og kunnskapsbasert folkehelsearbeid, helsemessig beredskap)</dd><dt class="miscInformation">Annet om dokumentet</dt><dd class="miscInformation">Prop. 82 L (2024–2025), Innst. 332 L (2024–2025), Lovvedtak 81 (2024–2025). Stortingets første og andre gangs behandling hhv. 2. og 6. juni 2025. Fremmet av Helse- og omsorgsdepartementet.</dd><dt class="refid">RefID</dt><dd class="refid">lov/2025-06-20-69</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i folkehelseloven m.m. (krav til systematisk og kunnskapsbasert folkehelsearbeid, helsemessig beredskap)<ul class="tocSubUl"><li>I</li><li>II</li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/lov/2025-06-20-69" id="dokument"><h1>Lov om endringer i folkehelseloven m.m. (krav til systematisk og kunnskapsbasert folkehelsearbeid, helsemessig beredskap)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 9. mars 1973 nr. 14 om vern mot tobakksskader (tobakksskadeloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 23. juni 2000 nr. 56 om helsemessig og sosial beredskap (helseberedskapsloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 24. juni 2011 nr. 29 om folkehelsearbeid (folkehelseloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2025-06-20-69/KAPITTEL_1"><h2 data-text-align="center">I</h2><article class="document-change" data-document="lov/2011-06-24-29" id="kapittel-1-dokumentendring-1"><article class="defaultP">I lov 24. juni 2011 nr. 29 om folkehelsearbeid gjøres følgende endringer:</article> <article class="change" data-change-part="lov/2011-06-24-29/§1" id="kapittel-1-dokumentendring-1-endring-1"><article class="defaultP">§ 1 skal lyde:</article><article class="futureLegalArticle" data-name="§1" id="kapittel-1-dokumentendring-1-endring-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Formål</span></span><article class="legalP" id="kapittel-1-dokumentendring-1-endring-1-foreslåttparagraf-1-ledd-1">Formålet med denne loven er å bidra til en bærekraftig samfunnsutvikling som fremmer folkehelse, herunder livskvalitet og gode sosiale og miljømessige forhold, og som utjevner sosiale helseforskjeller.</article><article class="legalP" id="kapittel-1-dokumentendring-1-endring-1-foreslåttparagraf-1-ledd-2">Loven skal bidra til å beskytte befolkningen mot faktorer som direkte eller indirekte kan ha negativ innvirkning på helsen, og bidra til å forebygge psykisk og somatisk sykdom, skade og lidelse.</article><article class="legalP" id="kapittel-1-dokumentendring-1-endring-1-foreslåttparagraf-1-ledd-3">Loven skal sikre at kommuner, fylkeskommuner og statlige myndigheter setter i verk tiltak og samordner sin virksomhet i folkehelsearbeidet på en forsvarlig måte. Loven skal legge til rette for et langsiktig, systematisk og kunnskapsbasert folkehelsearbeid.</article></article></article> <article class="change" data-change-part="lov/2011-06-24-29/§2/ledd/4" id="kapittel-1-dokumentendring-1-endring-2"><article class="defaultP">§ 2 fjerde ledd skal lyde:</article><article class="legalP" id="kapittel-1-dokumentendring-1-endring-2-ledd-1">Loven gjelder for helsepersonell, offentlige tjenestepersoner og private der dette fastsettes i medhold av §§ 7 b, 29 og 33 a.</article></article> <article class="change" data-change-part="lov/2011-06-24-29/§3" id="kapittel-1-dokumentendring-1-endring-3"><article class="defaultP">§ 3 skal lyde:</article><article class="futureLegalArticle" data-name="§3" id="kapittel-1-dokumentendring-1-endring-3-foreslåttparagraf-1"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></span><article class="legalP" id="kapittel-1-dokumentendring-1-endring-3-foreslåttparagraf-1-ledd-1">I loven her menes med<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-3-foreslåttparagraf-1-ledd-1-punkt-1"><article class="legalP" id="kapittel-1-dokumentendring-1-endring-3-foreslåttparagraf-1-ledd-1-punkt-1-ledd-1">folkehelse: befolkningens helsetilstand og livskvalitet og hvordan helse og livskvalitet fordeler seg i en befolkning</article></article></li><li data-li-identifier="b." data-name="b."><article class="listArticle" id="kapittel-1-dokumentendring-1-endring-3-foreslåttparagraf-1-ledd-1-punkt-2"><article class="legalP" id="kapittel-1-dokumentendring-1-endring-3-foreslåttparagraf-1-ledd-1-punkt-2-ledd-1">folkehelsearbeid: samfunnets innsats for å påvirke faktorer som direkte eller indirekte fremmer befolkningens helse og livskvalitet, fremmer gode sosiale og miljømessige forhold, utjevner sosiale helseforskjeller, beskytter befolkningen mot faktorer som direkte eller indirekte kan ha negativ innvirkning på helsen, og forebygger psykisk og somatisk sykdom, skade og lidelse.</article></article></li></ul></article></article></article> <article class="change" data-change-part="lov/2011-06-24-29/§4" id="kapittel-1-dokumentendring-1-endring-4"><article class="defaultP">§ 4 skal lyde:</article><article class="futureLegalArticle" data-name="§4" id="kapittel-1-dokumentendring-1-endring-4-foreslåttparagraf-1"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Kommunens ansvar</span></span><article class="legalP" id="kapittel-1-dokumentendring-1-endring-4-foreslåttparagraf-1-ledd-1">Kommunen skal<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-4-foreslåttparagraf-1-ledd-1-punkt-1"><article class="legalP" id="kapittel-1-dokumentendring-1-endring-4-foreslåttparagraf-1-ledd-1-punkt-1-ledd-1">fremme befolkningens helse og livskvalitet</article></article></li><li data-li-identifier="b." data-name="b."><article class="listArticle" id="kapittel-1-dokumentendring-1-endring-4-foreslåttparagraf-1-ledd-1-punkt-2"><article class="legalP" id="kapittel-1-dokumentendring-1-endring-4-foreslåttparagraf-1-ledd-1-punkt-2-ledd-1">fremme gode sosiale og miljømessige forhold</article></article></li><li data-li-identifier="c." data-name="c."><article class="listArticle" id="kapittel-1-dokumentendring-1-endring-4-foreslåttparagraf-1-ledd-1-punkt-3"><article class="legalP" id="kapittel-1-dokumentendring-1-endring-4-foreslåttparagraf-1-ledd-1-punkt-3-ledd-1">bidra til å forebygge psykisk og somatisk sykdom, skade og lidelse</article></article></li><li data-li-identifier="d." data-name="d."><article class="listArticle" id="kapittel-1-dokumentendring-1-endring-4-foreslåttparagraf-1-ledd-1-punkt-4"><article class="legalP" id="kapittel-1-dokumentendring-1-endring-4-foreslåttparagraf-1-ledd-1-punkt-4-ledd-1">bidra til utjevning av sosiale helseforskjeller</article></article></li><li data-li-identifier="e." data-name="e."><article class="listArticle" id="kapittel-1-dokumentendring-1-endring-4-foreslåttparagraf-1-ledd-1-punkt-5"><article class="legalP" id="kapittel-1-dokumentendring-1-endring-4-foreslåttparagraf-1-ledd-1-punkt-5-ledd-1">bidra til å beskytte befolkningen mot faktorer som direkte eller indirekte kan ha negativ innvirkning på helsen.</article></article></li></ul></article><article class="legalP" id="kapittel-1-dokumentendring-1-endring-4-foreslåttparagraf-1-ledd-2">Ansvaret etter første ledd skal ivaretas innenfor de oppgavene og med de virkemidlene kommunen er tillagt, herunder ved lokal utvikling og planlegging, forvaltning og tjenesteyting.</article><article class="legalP" id="kapittel-1-dokumentendring-1-endring-4-foreslåttparagraf-1-ledd-3">Kommunen skal medvirke til at helsemessige hensyn ivaretas av andre myndigheter og virksomheter. Medvirkningen skal skje blant annet gjennom råd, uttalelser, samarbeid og deltagelse i planlegging og ved gjennomføring av tiltak. Kommunen skal legge til rette for samarbeid med frivillig sektor.</article><article class="legalP" id="kapittel-1-dokumentendring-1-endring-4-foreslåttparagraf-1-ledd-4">Kommunen bør medvirke til, og tilrettelegge for, forskning og annen kunnskapsutvikling om folkehelsetiltak.</article><article class="legalP" id="kapittel-1-dokumentendring-1-endring-4-foreslåttparagraf-1-ledd-5">Kommunen skal ha internkontroll etter reglene i kommuneloven § 25-1 med krav fastsatt i eller i medhold av denne loven.</article><article class="legalP" id="kapittel-1-dokumentendring-1-endring-4-foreslåttparagraf-1-ledd-6">I forbindelse med handlinger og avgjørelser som berører barn, skal barnets beste være et grunnleggende hensyn.</article><article class="legalP" id="kapittel-1-dokumentendring-1-endring-4-foreslåttparagraf-1-ledd-7">I kommuner med samisk befolkning skal kommunen være oppmerksom på særskilte folkehelseutfordringer for samer.</article></article></article> <article class="change" data-change-part="lov/2011-06-24-29/§5/ledd/1/setning/2/bokstav/a" id="kapittel-1-dokumentendring-1-endring-5"><article class="defaultP">§ 5 første ledd annet punktum bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-5-punkt-1"><article class="legalP" id="kapittel-1-dokumentendring-1-endring-5-punkt-1-ledd-1">opplysninger som statlige helsemyndigheter, de regionale helseforetakene og fylkeskommunen gjør tilgjengelig etter §§ 20, 24, 25 og 25 a,</article></article></li></ul></article></article> <article class="change" data-change-part="lov/2011-06-24-29/§5/ledd/1/setning/2/bokstav/c" id="kapittel-1-dokumentendring-1-endring-6"><article class="defaultP">§ 5 første ledd annet punktum bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-1-dokumentendring-1-endring-6-punkt-1"><article class="legalP" id="kapittel-1-dokumentendring-1-endring-6-punkt-1-ledd-1">kunnskap om positive og negative faktorer og utviklingstrekk i miljø og lokalsamfunn som kan ha innvirkning på befolkningens helse, herunder risikoforhold.</article></article></li></ul></article></article> <article class="change" data-add-new-part="lov/2011-06-24-29/§5/ledd/2/setning/2" id="kapittel-1-dokumentendring-1-endring-7"><article class="defaultP">§ 5 annet ledd nytt annet punktum skal lyde:</article><article class="legalP" id="kapittel-1-dokumentendring-1-endring-7-ledd-1">Den skal også inneholde en vurdering av hvordan kommunen kan møte utfordringene, herunder planbehov.</article></article> <article class="change" data-move-part="lov/2011-06-24-29/§5/ledd/2/setning/2;;lov/2011-06-24-29/§5/ledd/2/setning/3" id="kapittel-1-dokumentendring-1-endring-8"><article class="defaultP">§ 5 annet ledd nåværende annet punktum blir nytt tredje punktum.</article></article> <article class="change" data-change-part="lov/2011-06-24-29/§6" id="kapittel-1-dokumentendring-1-endring-9"><article class="defaultP">§ 6 skal lyde:</article><article class="futureLegalArticle" data-name="§6" id="kapittel-1-dokumentendring-1-endring-9-foreslåttparagraf-1"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Mål og planlegging</span></span><article class="legalP" id="kapittel-1-dokumentendring-1-endring-9-foreslåttparagraf-1-ledd-1">Oversikten etter § 5 annet ledd skal inngå som grunnlag for arbeidet med kommunens planstrategi. En drøfting av kommunens folkehelseutfordringer og hvordan kommunen kan møte disse, bør inngå i strategien, jf. plan- og bygningsloven § 10-1.</article><article class="legalP" id="kapittel-1-dokumentendring-1-endring-9-foreslåttparagraf-1-ledd-2">Kommunen skal i sitt arbeid med kommuneplaner etter plan- og bygningsloven kapittel 11 fastsette mål, strategier, handlinger og prioriteringer for å møte kommunens folkehelseutfordringer.</article></article></article> <article class="change" data-change-part="lov/2011-06-24-29/§7" id="kapittel-1-dokumentendring-1-endring-10"><article class="defaultP">§ 7 overskriften skal lyde:</article><article class="futureLegalArticle" data-name="§7" id="kapittel-1-dokumentendring-1-endring-10-foreslåttparagraf-1"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Tiltak</span></span></article></article> <article class="change" data-change-part="lov/2011-06-24-29/§7/ledd/1" id="kapittel-1-dokumentendring-1-endring-11"><article class="defaultP">§ 7 første ledd skal lyde:</article><article class="legalP" id="kapittel-1-dokumentendring-1-endring-11-ledd-1">Kommunen skal iverksette nødvendige tiltak for å møte kommunens folkehelseutfordringer. Dette kan blant annet omfatte tiltak knyttet til oppvekst- og levekårsforhold som bolig, utdanning, arbeid og inntekt, fysiske og sosiale miljøer og bomiljø- og nærmiljøkvaliteter, fysisk aktivitet, kosthold, smittsomme sykdommer, skader og ulykker, vold og overgrep, tobakksbruk, alkohol- og annen rusmiddelbruk, fremming av psykisk helse og forebygging av psykiske plager og lidelser, diskriminering og ensomhet.</article></article> <article class="change" data-add-new-part="lov/2011-06-24-29/§7a lov/2011-06-24-29/§7b lov/2011-06-24-29/§7c lov/2011-06-24-29/§7d" id="kapittel-1-dokumentendring-1-endring-12"><article class="defaultP">Nye §§ 7 a til 7 d skal lyde:</article><article class="futureLegalArticle" data-name="§7a" id="kapittel-1-dokumentendring-1-endring-12-foreslåttparagraf-1"><span class="futureLegalArticleHeader"><span class="legalArticleValue">§ 7 a</span>. <span class="legalArticleTitle">Tilsyn med virksomhet og eiendom</span></span><article class="legalP" id="kapittel-1-dokumentendring-1-endring-12-foreslåttparagraf-1-ledd-1">Kommunen skal føre tilsyn med virksomhet og eiendom som omfattes av kapittel 3, og i den forbindelse treffe nødvendige enkeltvedtak etter samme kapittel. Kommunen skal prioritere sin tilsynsvirksomhet etter en vurdering av helserisiko.</article><article class="legalP" id="kapittel-1-dokumentendring-1-endring-12-foreslåttparagraf-1-ledd-2">Kommunens tilsyn med virksomhet og eiendom etter første ledd skal dokumenteres særskilt, også uavhengighet og likebehandling i tilsynet.</article><article class="legalP" id="kapittel-1-dokumentendring-1-endring-12-foreslåttparagraf-1-ledd-3">Kommunens myndighet kan utøves av kommuneoverlegen dersom dette på grunn av tidsnød er nødvendig for at kommunens oppgaver etter paragrafen her og kapittel 3 skal kunne utføres.</article><article class="legalP" id="kapittel-1-dokumentendring-1-endring-12-foreslåttparagraf-1-ledd-4">Kommunens ansvar og oppgaver etter paragrafen her og kapittel 3 kan i tillegg til å delegeres etter bestemmelsene i kommuneloven delegeres til et interkommunalt selskap.</article><article class="legalP" id="kapittel-1-dokumentendring-1-endring-12-foreslåttparagraf-1-ledd-5">Departementet kan gi forskrift om kommunens tilsyn etter paragrafen her.</article></article><article class="futureLegalArticle" data-name="§7b" id="kapittel-1-dokumentendring-1-endring-12-foreslåttparagraf-2"><span class="futureLegalArticleHeader"><span class="legalArticleValue">§ 7 b</span>. <span class="legalArticleTitle">Beredskap</span></span><article class="legalP" id="kapittel-1-dokumentendring-1-endring-12-foreslåttparagraf-2-ledd-1">Kommunen har ansvar for nødvendige beredskapsforberedelser og for tiltak i beredskapssituasjoner. Dette omfatter også kompenserende tiltak for å forebygge og begrense konsekvenser for befolkningens helse som følge av tiltak iverksatt for å håndtere beredskapssituasjonen. Kommunen skal sikre forsvarlig samfunnsmedisinsk beredskap. Kommunen skal innhente medisinskfaglige råd fra kommuneoverlegen om helsemessig beredskap etter denne loven, jf. § 7 c.</article><article class="legalP" id="kapittel-1-dokumentendring-1-endring-12-foreslåttparagraf-2-ledd-2">Kommunen plikter å utarbeide en beredskapsplan for sine oppgaver etter denne lovens §§ 7 a til 7 c og kapittel 3, i samsvar med helseberedskapsloven. Helseberedskapsplanen skal samordnes med kommunens øvrige beredskapsplaner.</article><article class="legalP" id="kapittel-1-dokumentendring-1-endring-12-foreslåttparagraf-2-ledd-3">Ved en miljøhendelse eller mistanke om utbrudd av sykdom knyttet til helseskadelige miljøfaktorer skal kommunen iverksette nødvendige tiltak for å forebygge, håndtere og begrense negative helsekonsekvenser.</article><article class="legalP" id="kapittel-1-dokumentendring-1-endring-12-foreslåttparagraf-2-ledd-4">Departementet kan gi forskrift om kommunens beredskap innen miljø og helse.</article></article><article class="futureLegalArticle" data-name="§7c" id="kapittel-1-dokumentendring-1-endring-12-foreslåttparagraf-3"><span class="futureLegalArticleHeader"><span class="legalArticleValue">§ 7 c</span>. <span class="legalArticleTitle">Samfunnsmedisinsk kompetanse</span></span><article class="legalP" id="kapittel-1-dokumentendring-1-endring-12-foreslåttparagraf-3-ledd-1">Kommunen skal ha nødvendig samfunnsmedisinsk kompetanse for å ivareta oppgaver etter loven her. Det skal ansettes en eller flere kommuneoverleger som medisinskfaglig rådgiver for kommunen for å ivareta blant annet:<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-12-foreslåttparagraf-3-ledd-1-punkt-1"><article class="legalP" id="kapittel-1-dokumentendring-1-endring-12-foreslåttparagraf-3-ledd-1-punkt-1-ledd-1">samfunnsmedisinsk rådgivning i kommunens folkehelsearbeid, jf. §§ 4 til 7 d, herunder epidemiologiske analyser, helsemessig beredskap og vurdering av hvordan kommunen kan møte folkehelseutfordringer, og</article></article></li><li data-li-identifier="b." data-name="b."><article class="listArticle" id="kapittel-1-dokumentendring-1-endring-12-foreslåttparagraf-3-ledd-1-punkt-2"><article class="legalP" id="kapittel-1-dokumentendring-1-endring-12-foreslåttparagraf-3-ledd-1-punkt-2-ledd-1">hastekompetanse på kommunens vegne i saker etter denne loven og smittevernloven.</article></article></li></ul></article><article class="legalP" id="kapittel-1-dokumentendring-1-endring-12-foreslåttparagraf-3-ledd-2">Kommunen kan samarbeide med andre kommuner om ansettelse av kommuneoverlege.</article></article><article class="futureLegalArticle" data-name="§7d" id="kapittel-1-dokumentendring-1-endring-12-foreslåttparagraf-4"><span class="futureLegalArticleHeader"><span class="legalArticleValue">§ 7 d</span>. <span class="legalArticleTitle">Samarbeid mellom kommuner</span></span><article class="legalP" id="kapittel-1-dokumentendring-1-endring-12-foreslåttparagraf-4-ledd-1">Departementet kan pålegge samarbeid mellom kommuner når det anses påkrevet for en forsvarlig løsning av folkehelsearbeidet i kommunene, herunder gi bestemmelser om hvilke oppgaver det skal samarbeides om, og fordeling av utgifter.</article><article class="legalP" id="kapittel-1-dokumentendring-1-endring-12-foreslåttparagraf-4-ledd-2">Dersom forholdene tilsier det, skal kommunen yte bistand til andre kommuner ved ulykker og andre akutte situasjoner. Anmodning om bistand fremmes av den kommunen som har bistandsbehovet. Den kommunen som mottar bistand, skal yte kommunen som bidrar med hjelp, kompensasjon for utgifter som pådras, med mindre annet er avtalt eller bestemt i medhold av første ledd.</article></article></article> <article class="change" data-change-part="lov/2011-06-24-29/kap3" id="kapittel-1-dokumentendring-1-endring-13"><article class="defaultP">Kapittel 3 kapitteloverskriften skal lyde:</article><span class="futuretitle" id="kapittel-1-dokumentendring-1-endring-13-foreslåttittel-1">Krav til virksomheter og eiendommer og kommunens virkemidler</span></article> <article class="change" data-change-part="lov/2011-06-24-29/§8" id="kapittel-1-dokumentendring-1-endring-14"><article class="defaultP">§ 8 skal lyde:</article><article class="futureLegalArticle" data-name="§8" id="kapittel-1-dokumentendring-1-endring-14-foreslåttparagraf-1"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Krav til virksomheter og eiendommer</span></span><article class="legalP" id="kapittel-1-dokumentendring-1-endring-14-foreslåttparagraf-1-ledd-1">Virksomheter og eiendommer skal planlegges, tilrettelegges og drives på en helsemessig tilfredsstillende måte, slik at de ikke medfører fare for helseskade eller helsemessig ulempe.</article><article class="legalP" id="kapittel-1-dokumentendring-1-endring-14-foreslåttparagraf-1-ledd-2">Der annet regelverk fastsetter helsebegrunnede krav eller normer, skal det tas utgangspunkt i disse ved vurderingen av om denne lovens krav til helsemessig tilfredsstillende drift er oppfylt.</article><article class="legalP" id="kapittel-1-dokumentendring-1-endring-14-foreslåttparagraf-1-ledd-3">Departementet kan innenfor formålene etter § 1, gi forskrift om miljø og helse, herunder bestemmelser om innemiljø, luftkvalitet, vann og vannforsyning, støy, omgivelseshygiene, forebygging av ulykker og skader, sosiale faktorer mv. Det kan også gis forskrifter om plikt til å ha internkontrollsystemer og til å føre internkontroll for å sikre at krav fastsatt i eller i medhold av dette kapittel overholdes.</article></article></article> <article class="change" data-repeal-part="lov/2011-06-24-29/§9" id="kapittel-1-dokumentendring-1-endring-15"><article class="defaultP">§ 9 oppheves.</article></article> <article class="change" data-change-part="lov/2011-06-24-29/§10/ledd/1/setning/1" id="kapittel-1-dokumentendring-1-endring-16"><article class="defaultP">§ 10 første ledd første punktum skal lyde:</article><article class="legalP" id="kapittel-1-dokumentendring-1-endring-16-ledd-1">Departementet kan innenfor miljø og helse, jf. § 8, gi forskrift om meldeplikt til, eller plikt til å innhente godkjenning fra, kommunen før eller ved iverksetting av virksomhet som kan ha innvirkning på helsen.</article></article> <article class="change" data-add-new-part="lov/2011-06-24-29/§11/ledd/2" id="kapittel-1-dokumentendring-1-endring-17"><article class="defaultP">§ 11 annet ledd skal lyde:</article><article class="legalP" id="kapittel-1-dokumentendring-1-endring-17-ledd-1">Ved virksomhet som i vesentlig grad kan berøre befolkningens helse og livskvalitet nasjonalt eller regionalt, kan Helsedirektoratet utøve myndighet etter første ledd.</article></article> <article class="change" data-move-part="lov/2011-06-24-29/§11/ledd/2;;lov/2011-06-24-29/§11/ledd/3" id="kapittel-1-dokumentendring-1-endring-18"><article class="defaultP">Nåværende annet ledd blir nytt tredje ledd.</article></article> <article class="change" data-change-part="lov/2011-06-24-29/§12/ledd/1/setning/1" id="kapittel-1-dokumentendring-1-endring-19"><article class="defaultP">§ 12 første ledd første punktum skal lyde:</article><article class="legalP" id="kapittel-1-dokumentendring-1-endring-19-ledd-1">Kommunen kan pålegge den som planlegger eller driver virksomhet som kan ha innvirkning på helsen, en plikt til, uten hinder av taushetsplikt, å gi kommunen de opplysningene som er nødvendige for at den kan utføre sine gjøremål etter § 7 a og dette kapittelet.</article></article> <article class="change" data-change-part="lov/2011-06-24-29/§13/ledd/1" id="kapittel-1-dokumentendring-1-endring-20"><article class="defaultP">§ 13 første ledd skal lyde:</article><article class="legalP" id="kapittel-1-dokumentendring-1-endring-20-ledd-1">Kommunen kan for å ivareta sine oppgaver etter § 7 a og dette kapittelet beslutte at det skal foretas gransking av eiendom eller virksomhet. Granskingen kan gjennomføres av den som er delegert myndighet etter § 7 a, eller av kommuneoverlegen i hastesaker. Granskingen kan om nødvendig gjennomføres med bistand fra politiet.</article></article> <article class="change" data-change-part="lov/2011-06-24-29/§13/ledd/2/setning/2" id="kapittel-1-dokumentendring-1-endring-21"><article class="defaultP">§ 13 annet ledd annet punktum skal lyde:</article><article class="legalP" id="kapittel-1-dokumentendring-1-endring-21-ledd-1">Det kan kreves fremlagt dokumenter og materiale og kreves foretatt undersøkelser som kan ha betydning for kommunens gjøremål etter § 7 a og dette kapittelet.</article></article> <article class="change" data-change-part="lov/2011-06-24-29/§14/ledd/1/setning/1" id="kapittel-1-dokumentendring-1-endring-22"><article class="defaultP">§ 14 første ledd første punktum skal lyde:</article><article class="legalP" id="kapittel-1-dokumentendring-1-endring-22-ledd-1">Kommunen kan pålegge forhold ved en eiendom eller virksomhet i kommunen rettet hvis forholdet direkte eller indirekte kan ha negativ innvirkning på helsen eller er i strid med bestemmelser gitt i medhold av § 7 a eller dette kapittelet.</article></article> <article class="change" data-change-part="lov/2011-06-24-29/§18/ledd/1/setning/1" id="kapittel-1-dokumentendring-1-endring-23"><article class="defaultP">§ 18 første ledd første punktum skal lyde:</article><article class="legalP" id="kapittel-1-dokumentendring-1-endring-23-ledd-1">Med bøter eller fengsel inntil 3 måneder eller begge deler straffes den som forsettlig eller uaktsomt overtrer pålegg eller forskrifter gitt i medhold av dette kapittelet eller § 7 a.</article></article> <article class="change" data-change-part="lov/2011-06-24-29/§19/ledd/1/setning/1" id="kapittel-1-dokumentendring-1-endring-24"><article class="defaultP">§ 19 første ledd første punktum skal lyde:</article><article class="legalP" id="kapittel-1-dokumentendring-1-endring-24-ledd-1">Statsforvalteren avgjør klager over vedtak truffet av kommunen eller kommuneoverlegen etter dette kapittelet.</article></article> <article class="change" data-change-part="lov/2011-06-24-29/§20" id="kapittel-1-dokumentendring-1-endring-25"><article class="defaultP">§ 20 skal lyde:</article><article class="futureLegalArticle" data-name="§20" id="kapittel-1-dokumentendring-1-endring-25-foreslåttparagraf-1"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">Fylkeskommunens ansvar</span></span><article class="legalP" id="kapittel-1-dokumentendring-1-endring-25-foreslåttparagraf-1-ledd-1">Fylkeskommunen skal<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-25-foreslåttparagraf-1-ledd-1-punkt-1"><article class="legalP" id="kapittel-1-dokumentendring-1-endring-25-foreslåttparagraf-1-ledd-1-punkt-1-ledd-1">fremme befolkningens helse og livskvalitet</article></article></li><li data-li-identifier="b." data-name="b."><article class="listArticle" id="kapittel-1-dokumentendring-1-endring-25-foreslåttparagraf-1-ledd-1-punkt-2"><article class="legalP" id="kapittel-1-dokumentendring-1-endring-25-foreslåttparagraf-1-ledd-1-punkt-2-ledd-1">fremme gode sosiale og miljømessige forhold</article></article></li><li data-li-identifier="c." data-name="c."><article class="listArticle" id="kapittel-1-dokumentendring-1-endring-25-foreslåttparagraf-1-ledd-1-punkt-3"><article class="legalP" id="kapittel-1-dokumentendring-1-endring-25-foreslåttparagraf-1-ledd-1-punkt-3-ledd-1">bidra til å forebygge psykisk og somatisk sykdom, skade og lidelse</article></article></li><li data-li-identifier="d." data-name="d."><article class="listArticle" id="kapittel-1-dokumentendring-1-endring-25-foreslåttparagraf-1-ledd-1-punkt-4"><article class="legalP" id="kapittel-1-dokumentendring-1-endring-25-foreslåttparagraf-1-ledd-1-punkt-4-ledd-1">bidra til utjevning av sosiale helseforskjeller</article></article></li><li data-li-identifier="e." data-name="e."><article class="listArticle" id="kapittel-1-dokumentendring-1-endring-25-foreslåttparagraf-1-ledd-1-punkt-5"><article class="legalP" id="kapittel-1-dokumentendring-1-endring-25-foreslåttparagraf-1-ledd-1-punkt-5-ledd-1">bidra til å beskytte befolkningen mot faktorer som direkte eller indirekte kan ha negativ innvirkning på helsen.</article></article></li></ul></article><article class="legalP" id="kapittel-1-dokumentendring-1-endring-25-foreslåttparagraf-1-ledd-2">Ansvaret etter første ledd skal ivaretas innenfor de oppgavene og med de virkemidlene som fylkeskommunen er tillagt.</article><article class="legalP" id="kapittel-1-dokumentendring-1-endring-25-foreslåttparagraf-1-ledd-3">Fylkeskommunen skal ha internkontroll etter reglene i kommuneloven § 25-1 med krav fastsatt i eller i medhold av denne loven.</article><article class="legalP" id="kapittel-1-dokumentendring-1-endring-25-foreslåttparagraf-1-ledd-4">Fylkeskommunen skal være pådriver for og samordne folkehelsearbeidet i fylket, for eksempel gjennom partnerskap. Fylkeskommunen skal, gjennom samarbeid blant annet med kommuner, frivillig sektor, de regionale helseforetakene, kunnskapsmiljøer og myndigheter, støtte opp under forskning og utvikling, herunder evaluering, av folkehelsearbeidet i kommunene.</article><article class="legalP" id="kapittel-1-dokumentendring-1-endring-25-foreslåttparagraf-1-ledd-5">Fylkeskommunen skal understøtte folkehelsearbeidet i kommunene, blant annet ved å gjøre tilgjengelig opplysninger i henhold til § 21, jf. § 5 første ledd bokstav a.</article><article class="legalP" id="kapittel-1-dokumentendring-1-endring-25-foreslåttparagraf-1-ledd-6">Fylkeskommunen har ansvar for nødvendige beredskapsforberedelser og tiltak i beredskapssituasjoner.</article><article class="legalP" id="kapittel-1-dokumentendring-1-endring-25-foreslåttparagraf-1-ledd-7">I forbindelse med handlinger og avgjørelser som berører barn, skal barnets beste være et grunnleggende hensyn.</article><article class="legalP" id="kapittel-1-dokumentendring-1-endring-25-foreslåttparagraf-1-ledd-8">I fylker med samisk befolkning skal fylkeskommunen være oppmerksom på særskilte folkehelseutfordringer for samer.</article></article></article> <article class="change" data-change-part="lov/2011-06-24-29/§21/ledd/1/setning/2/bokstav/a" id="kapittel-1-dokumentendring-1-endring-26"><article class="defaultP">§ 21 første ledd annet punktum bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-26-punkt-1"><article class="legalP" id="kapittel-1-dokumentendring-1-endring-26-punkt-1-ledd-1">opplysninger som statlige helsemyndigheter gjør tilgjengelig etter §§ 24, 25 og 25 a,</article></article></li></ul></article></article> <article class="change" data-change-part="lov/2011-06-24-29/§21/ledd/2/setning/2" id="kapittel-1-dokumentendring-1-endring-27"><article class="defaultP">§ 21 annet ledd annet punktum skal lyde:</article><article class="legalP" id="kapittel-1-dokumentendring-1-endring-27-ledd-1">Den skal inneholde en vurdering av hvordan fylkeskommunen kan møte utfordringene, herunder planbehov.</article></article> <article class="change" data-move-part="lov/2011-06-24-29/§21/ledd/4;;lov/2011-06-24-29/§21/ledd/3" data-repeal-part="lov/2011-06-24-29/§21/ledd/3" id="kapittel-1-dokumentendring-1-endring-28"><article class="defaultP">§ 21 tredje ledd oppheves. Nåværende fjerde ledd blir tredje ledd.</article></article> <article class="change" data-add-new-part="lov/2011-06-24-29/§21a" id="kapittel-1-dokumentendring-1-endring-29"><article class="defaultP">Ny § 21 a skal lyde:</article><article class="futureLegalArticle" data-name="§21a" id="kapittel-1-dokumentendring-1-endring-29-foreslåttparagraf-1"><span class="futureLegalArticleHeader"><span class="legalArticleValue">§ 21 a</span>. <span class="legalArticleTitle">Mål og planlegging</span></span><article class="legalP" id="kapittel-1-dokumentendring-1-endring-29-foreslåttparagraf-1-ledd-1">Oversikten over fylkets folkehelseutfordringer etter § 21 annet ledd skal inngå som grunnlag for arbeidet med fylkeskommunens planstrategi. En drøfting av utfordringene og hvordan fylkeskommunen kan møte disse, bør inngå i strategien, jf. plan- og bygningsloven § 7-1.</article><article class="legalP" id="kapittel-1-dokumentendring-1-endring-29-foreslåttparagraf-1-ledd-2">Fylkeskommunen skal i regionale planer etter plan- og bygningsloven fastsette mål, strategier, handlinger og prioriteringer for å møte fylkets folkehelseutfordringer, jf. § 21.</article></article></article> <article class="change" data-change-part="lov/2011-06-24-29/kap5" id="kapittel-1-dokumentendring-1-endring-30"><article class="defaultP">Kapittel 5 kapitteloverskriften skal lyde:</article><span class="futuretitle" id="kapittel-1-dokumentendring-1-endring-30-foreslåttittel-1">Statens ansvar</span></article> <article class="change" data-change-part="lov/2011-06-24-29/§22" id="kapittel-1-dokumentendring-1-endring-31"><article class="defaultP">§ 22 skal lyde:</article><article class="futureLegalArticle" data-name="§22" id="kapittel-1-dokumentendring-1-endring-31-foreslåttparagraf-1"><span class="futureLegalArticleHeader"><span class="legalArticleValue">§ 22</span>. <span class="legalArticleTitle">Statens ansvar</span></span><article class="legalP" id="kapittel-1-dokumentendring-1-endring-31-foreslåttparagraf-1-ledd-1">Staten skal<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-31-foreslåttparagraf-1-ledd-1-punkt-1"><article class="legalP" id="kapittel-1-dokumentendring-1-endring-31-foreslåttparagraf-1-ledd-1-punkt-1-ledd-1">fremme befolkningens helse og livskvalitet</article></article></li><li data-li-identifier="b." data-name="b."><article class="listArticle" id="kapittel-1-dokumentendring-1-endring-31-foreslåttparagraf-1-ledd-1-punkt-2"><article class="legalP" id="kapittel-1-dokumentendring-1-endring-31-foreslåttparagraf-1-ledd-1-punkt-2-ledd-1">fremme gode sosiale og miljømessige forhold</article></article></li><li data-li-identifier="c." data-name="c."><article class="listArticle" id="kapittel-1-dokumentendring-1-endring-31-foreslåttparagraf-1-ledd-1-punkt-3"><article class="legalP" id="kapittel-1-dokumentendring-1-endring-31-foreslåttparagraf-1-ledd-1-punkt-3-ledd-1">bidra til å forebygge psykisk og somatisk sykdom, skade og lidelse</article></article></li><li data-li-identifier="d." data-name="d."><article class="listArticle" id="kapittel-1-dokumentendring-1-endring-31-foreslåttparagraf-1-ledd-1-punkt-4"><article class="legalP" id="kapittel-1-dokumentendring-1-endring-31-foreslåttparagraf-1-ledd-1-punkt-4-ledd-1">bidra til utjevning av sosiale helseforskjeller</article></article></li><li data-li-identifier="e." data-name="e."><article class="listArticle" id="kapittel-1-dokumentendring-1-endring-31-foreslåttparagraf-1-ledd-1-punkt-5"><article class="legalP" id="kapittel-1-dokumentendring-1-endring-31-foreslåttparagraf-1-ledd-1-punkt-5-ledd-1">bidra til å beskytte befolkningen mot faktorer som direkte eller indirekte kan ha negativ innvirkning på helsen.</article></article></li></ul></article><article class="legalP" id="kapittel-1-dokumentendring-1-endring-31-foreslåttparagraf-1-ledd-2">Statlige myndigheter skal i sin virksomhet vurdere konsekvenser for befolkningens helse der det er relevant.</article><article class="legalP" id="kapittel-1-dokumentendring-1-endring-31-foreslåttparagraf-1-ledd-3">Departementet skal ha nødvendig oversikt over helse og livskvalitet i befolkningen og de positive og negative faktorene som kan virke inn på denne. Departementet skal fastsette de nasjonale folkehelseutfordringene som grunnlag for en samordnet og helhetlig nasjonal folkehelsepolitikk. Store nasjonale folkehelsetiltak bør effektevalueres.</article><article class="legalP" id="kapittel-1-dokumentendring-1-endring-31-foreslåttparagraf-1-ledd-4">Statlige helsemyndigheter skal bistå kommuner og fylkeskommuner i deres arbeid med å fremme helse og livskvalitet og forebygge sykdom. Statlige helsemyndigheter skal legge til rette for samarbeid og dialog med frivillig sektor på en systematisk måte. I forbindelse med handlinger og avgjørelser som berører barn, skal barnets beste være et grunnleggende hensyn.</article><article class="legalP" id="kapittel-1-dokumentendring-1-endring-31-foreslåttparagraf-1-ledd-5">Statlige helsemyndigheter skal være oppmerksom på særskilte folkehelseutfordringer for samene og vurdere tiltak der det er relevant.</article></article></article> <article class="change" data-add-new-part="lov/2011-06-24-29/§23/ledd/2" id="kapittel-1-dokumentendring-1-endring-32"><article class="defaultP">§ 23 nytt annet ledd skal lyde:</article><article class="legalP" id="kapittel-1-dokumentendring-1-endring-32-ledd-1">Statsforvalteren har ansvar for nødvendige beredskapsforberedelser og for tiltak i beredskapssituasjoner.</article></article> <article class="change" data-change-part="lov/2011-06-24-29/§24" id="kapittel-1-dokumentendring-1-endring-33"><article class="defaultP">§ 24 skal lyde:</article><article class="futureLegalArticle" data-name="§24" id="kapittel-1-dokumentendring-1-endring-33-foreslåttparagraf-1"><span class="futureLegalArticleHeader"><span class="legalArticleValue">§ 24</span>. <span class="legalArticleTitle">Helsedirektoratets ansvar</span></span><article class="legalP" id="kapittel-1-dokumentendring-1-endring-33-foreslåttparagraf-1-ledd-1">Helsedirektoratet skal følge med på folkehelsen, herunder positive og negative påvirkningsfaktorer, og gi kommuner, fylkeskommuner, statsforvaltere og andre statlige institusjoner, helsepersonell, næringsliv, frivillig sektor og befolkningen informasjon, råd og veiledning om strategier og tiltak i folkehelsearbeidet. Helsedirektoratet skal også følge med på at folkehelsearbeidet er i samsvar med utfordringer på folkehelseområdet.</article><article class="legalP" id="kapittel-1-dokumentendring-1-endring-33-foreslåttparagraf-1-ledd-2">Helsedirektoratet skal bidra til å iverksette nasjonal politikk innen folkehelseområdet og være en pådriver for kunnskapsbasert folkehelsearbeid, blant annet gjennom å utvikle, fastsette, formidle og vedlikeholde nasjonale normer og standarder for godt folkehelsearbeid og hva som er helsemessig tilfredsstillende etter lovens § 8.</article><article class="legalP" id="kapittel-1-dokumentendring-1-endring-33-foreslåttparagraf-1-ledd-3">Helsedirektoratet skal gjøre tilgjengelig statistikk som grunnlag for kommunenes og fylkeskommunenes oversikter etter §§ 5 og 21. Når det er nødvendig for å utføre disse oppgavene, kan Helsedirektoratet kreve indirekte identifiserbare personopplysninger fra sentrale helseregistre etter helseregisterloven § 11 og fra andre relevante offentlige kilder. Opplysningene kan innhentes for sammenstilling uten hinder av taushetsplikt.</article><article class="legalP" id="kapittel-1-dokumentendring-1-endring-33-foreslåttparagraf-1-ledd-4">Helsedirektoratet har ansvar for nødvendige beredskapsforberedelser og for tiltak i beredskapssituasjoner.</article><article class="legalP" id="kapittel-1-dokumentendring-1-endring-33-foreslåttparagraf-1-ledd-5">Departementet kan i forskrift gi utfyllende bestemmelser om opplysninger som skal gjøres tilgjengelig for kommunen og fylkeskommunen.</article></article></article> <article class="change" data-change-part="lov/2011-06-24-29/§25" id="kapittel-1-dokumentendring-1-endring-34"><article class="defaultP">§ 25 skal lyde:</article><article class="futureLegalArticle" data-name="§25" id="kapittel-1-dokumentendring-1-endring-34-foreslåttparagraf-1"><span class="futureLegalArticleHeader"><span class="legalArticleValue">§ 25</span>. <span class="legalArticleTitle">Folkehelseinstituttets ansvar</span></span><article class="legalP" id="kapittel-1-dokumentendring-1-endring-34-foreslåttparagraf-1-ledd-1">Folkehelseinstituttet skal forske, oppsummere og formidle kunnskap innen folkehelseområdet.</article><article class="legalP" id="kapittel-1-dokumentendring-1-endring-34-foreslåttparagraf-1-ledd-2">Folkehelseinstituttet skal legge til rette for regelmessige fylkesvise folkehelseundersøkelser. Undersøkelsene skal gjennomføres i samarbeid med landets fylkeskommuner.</article><article class="legalP" id="kapittel-1-dokumentendring-1-endring-34-foreslåttparagraf-1-ledd-3">Folkehelseinstituttet skal utarbeide og presentere statistikk fra helseregistrene og andre kilder. Folkehelseinstituttet skal være faglig uavhengig under utførelsen av disse oppgavene.</article><article class="legalP" id="kapittel-1-dokumentendring-1-endring-34-foreslåttparagraf-1-ledd-4">Folkehelseinstituttet er statens smitteverninstitutt og har innen områdene smittevern og miljømedisin ansvar for overvåkning, råd og veiledning.</article><article class="legalP" id="kapittel-1-dokumentendring-1-endring-34-foreslåttparagraf-1-ledd-5">Folkehelseinstituttet skal i forbindelse med eksponering for helseskadelige miljøfaktorer bistå kommuner, fylkeskommuner, statsforvaltere og andre statlige institusjoner, helsepersonell og befolkningen for å sikre beskyttelse av befolkningens helse.</article><article class="legalP" id="kapittel-1-dokumentendring-1-endring-34-foreslåttparagraf-1-ledd-6">Folkehelseinstituttet har ansvar for nødvendige beredskapsforberedelser og for tiltak i beredskapssituasjoner.</article></article></article> <article class="change" data-add-new-part="lov/2011-06-24-29/§25a" id="kapittel-1-dokumentendring-1-endring-35"><article class="defaultP">Ny § 25 a skal lyde:</article><article class="futureLegalArticle" data-name="§25a" id="kapittel-1-dokumentendring-1-endring-35-foreslåttparagraf-1"><span class="futureLegalArticleHeader"><span class="legalArticleValue">§ 25 a</span>. <span class="legalArticleTitle">De regionale helseforetakenes ansvar</span></span><article class="legalP" id="kapittel-1-dokumentendring-1-endring-35-foreslåttparagraf-1-ledd-1">De regionale helseforetakene skal bidra med kunnskap om helsetilstanden til befolkningen i sin region, som grunnlag for statlig, fylkeskommunal og kommunal oversikt over befolkningens helse og forhold som påvirker denne.</article><article class="legalP" id="kapittel-1-dokumentendring-1-endring-35-foreslåttparagraf-1-ledd-2">De regionale helseforetakene skal samarbeide med fylkeskommunene og kommunene om folkehelse, herunder beredskap innen miljø og helse og smittevern.</article></article></article> <article class="change" data-repeal-part="lov/2011-06-24-29/§26 lov/2011-06-24-29/§27 lov/2011-06-24-29/§28" id="kapittel-1-dokumentendring-1-endring-36"><article class="defaultP">§§ 26, 27 og 28 oppheves.</article></article> <article class="change" data-change-part="lov/2011-06-24-29/§29/ledd/3/setning/1" id="kapittel-1-dokumentendring-1-endring-37"><article class="defaultP">§ 29 tredje ledd første punktum skal lyde:</article><article class="legalP" id="kapittel-1-dokumentendring-1-endring-37-ledd-1">I forskrift etter første ledd kan det gis bestemmelser om plikt for ansatte som nevnt i annet ledd og fører av skip, luftfartøy og andre transportmidler til, uten hinder av taushetsplikt, å varsle kommuneoverlegen om helsetrusler som nevnt i annet ledd.</article></article> <article class="change" data-repeal-part="lov/2011-06-24-29/§30" id="kapittel-1-dokumentendring-1-endring-38"><article class="defaultP">§ 30 oppheves.</article></article> <article class="change" data-change-part="lov/2011-06-24-29/§31/ledd/1" id="kapittel-1-dokumentendring-1-endring-39"><article class="defaultP">§ 31 første ledd skal lyde:</article><article class="legalP" id="kapittel-1-dokumentendring-1-endring-39-ledd-1">Statsforvalteren skal føre tilsyn med lovligheten av kommunens og fylkeskommunens oppfyllelse av plikter pålagt i eller i medhold av §§ 4 til 7 d, 20 til 21 a og 29 i loven her og kommuneloven § 25-1.</article></article> <article class="change" data-change-part="lov/2011-06-24-29/kap6" id="kapittel-1-dokumentendring-1-endring-40"><article class="defaultP">Kapittel 6 kapitteloverskriften skal stå mellom §§ 32 og 33 og skal lyde:</article><span class="futuretitle" id="kapittel-1-dokumentendring-1-endring-40-foreslåttittel-1">Forskrifter og ikrafttredelse mv.</span></article> <article class="change" data-add-new-part="lov/2011-06-24-29/§33a" id="kapittel-1-dokumentendring-1-endring-41"><article class="defaultP">Ny § 33 a skal lyde:</article><article class="futureLegalArticle" data-name="§33a" id="kapittel-1-dokumentendring-1-endring-41-foreslåttparagraf-1"><span class="futureLegalArticleHeader"><span class="legalArticleValue">§ 33 a</span>. <span class="legalArticleTitle">Forskrift om meldeplikt, oppgaver og ansvar i beredskapssituasjoner</span></span><article class="legalP" id="kapittel-1-dokumentendring-1-endring-41-foreslåttparagraf-1-ledd-1">Departementet kan gi forskrift om meldeplikt for kommuner, helseforetak og helsepersonell til statlige helsemyndigheter om miljøhendelser eller mistanke om utbrudd av sykdom relatert til eksponering for helseskadelige miljøfaktorer. I forskrift kan videre gis nærmere bestemmelser om oppgaver for og ansvarsfordeling mellom kommuner, fylkeskommuner og statlige helsemyndigheter for å sikre beskyttelse av befolkningens helse.</article></article></article></article></section><section class="section" data-name="kapII" id="kapittel-2" data-lovdata-URL="LTI/lov/2025-06-20-69/KAPITTEL_2"><h2 data-text-align="center">II</h2><article class="document-change" data-document="lov/1973-03-09-14" id="kapittel-2-dokumentendring-1"><article class="change" data-change-part="lov/1973-03-09-14/§29/ledd/2" id="kapittel-2-dokumentendring-1-endring-1"><article class="defaultP">I lov 9. mars 1973 nr. 14 om vern mot tobakksskader skal § 29 annet ledd lyde:</article><article class="legalP" id="kapittel-2-dokumentendring-1-endring-1-ledd-1">Reglene vedrørende kommunens og Arbeidstilsynets virksomhet som tilsynsorgan etter henholdsvis folkehelseloven § 7 a og kapittel 3 og arbeidsmiljøloven §§ 18-4 til 18-8 får tilsvarende anvendelse ved tilsyn etter paragrafen her.</article></article></article></section><section class="section" data-name="kapIII" id="kapittel-3" data-lovdata-URL="LTI/lov/2025-06-20-69/KAPITTEL_3"><h2 data-text-align="center">III</h2><article class="document-change" data-document="lov/2000-06-23-56" id="kapittel-3-dokumentendring-1"><article class="change" data-change-part="lov/2000-06-23-56/§2-2/ledd/1/setning/2" id="kapittel-3-dokumentendring-1-endring-1"><article class="defaultP">I lov 23. juni 2000 nr. 56 om helsemessig og sosial beredskap skal § 2-2 første ledd annet punktum lyde:</article><article class="legalP" id="kapittel-3-dokumentendring-1-endring-1-ledd-1">Kommuner skal også utarbeide beredskapsplan for sine oppgaver etter folkehelseloven §§ 7 a til 7 c og kapittel 3.</article></article></article></section><section class="section" data-name="kapIV" id="kapittel-4" data-lovdata-URL="LTI/lov/2025-06-20-69/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Loven gjelder fra den tiden Kongen bestemmer. Kongen kan sette i kraft de enkelte bestemmelsene til forskjellig tid.</article></section></main></body></html>