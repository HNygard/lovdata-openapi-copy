<!DOCTYPE html><html lang="nb"><head><title>Lov om endringer i eiendomsmeglingsloven (budgivning, egnethetskrav og sanksjoner mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2025-04-10-10</dd><dt class="dokid">DokumentID</dt><dd class="dokid">LTI/lov/2025-04-10-10</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2007-06-29-73</li></ul></dd><dt class="legalArea">Rettsområde</dt><dd class="legalArea"><ul><li>Fast eiendoms rettsforhold &gt; Eiendomsmegling</li></ul></dd><dt class="dateOfPublication">Kunngjort</dt><dd class="dateOfPublication">2025-04-10 11:45</dd><dt class="journalNumber">Journalnummer</dt><dd class="journalNumber">2025-0369</dd><dt class="titleShort">Korttittel</dt><dd class="titleShort">Endringslov til eiendomsmeglingsloven</dd><dt class="title">Tittel</dt><dd class="title">Lov om endringer i eiendomsmeglingsloven (budgivning, egnethetskrav og sanksjoner mv.)</dd><dt class="miscInformation">Annet om dokumentet</dt><dd class="miscInformation">Prop. 41 L (2024–2025), Innst. 178 L (2024–2025), Lovvedtak 44 (2024–2025). Stortingets første og andre gangs behandling hhv. 1. og 8. april 2025. Fremmet av Finansdepartementet.</dd><dt class="refid">RefID</dt><dd class="refid">lov/2025-04-10-10</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i eiendomsmeglingsloven (budgivning, egnethetskrav og sanksjoner mv.)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2025-04-10-10" id="dokument"><h1>Lov om endringer i eiendomsmeglingsloven (budgivning, egnethetskrav og sanksjoner mv.)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 29. juni 2007 nr. 73 om eiendomsmegling (eiendomsmeglingsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2025-04-10-10/KAPITTEL_1"><h2 data-text-align="center">I</h2><article class="document-change" data-document="lov/2007-06-29-73" id="kapittel-1-dokumentendring-1"><article class="defaultP">I lov 29. juni 2007 nr. 73 om eiendomsmegling gjøres følgende endringer:</article> <article class="change" data-change-part="lov/2007-06-29-73/§2-7" id="kapittel-1-dokumentendring-1-endring-1"><article class="defaultP">§ 2-7 skal lyde:</article><article class="futureLegalArticle" data-name="§2-7" id="kapittel-1-dokumentendring-1-endring-1-foreslåttparagraf-1"><span class="futureLegalArticleHeader"><span class="legalArticleValue">§ 2-7</span>. <span class="legalArticleTitle">Sikkerhetsstillelse</span></span><article class="numberedLegalP" data-numerator="1" id="kapittel-1-dokumentendring-1-endring-1-foreslåttparagraf-1-nummer-1">(1) Foretak og advokat som driver eiendomsmegling, jf. § 2-1, må stille sikkerhet som dekker det ansvar de kan pådra seg under utøvelse av eiendomsmeglingsvirksomheten.</article><article class="numberedLegalP" data-numerator="2" id="kapittel-1-dokumentendring-1-endring-1-foreslåttparagraf-1-nummer-2">(2) Departementet kan i forskrift fastsette nærmere regler om sikkerhet som nevnt i første ledd. Departementet kan i forskrift eller enkeltvedtak gjøre unntak fra kravet i første ledd.</article></article></article> <article class="change" data-change-part="lov/2007-06-29-73/§2-9" id="kapittel-1-dokumentendring-1-endring-2"><article class="defaultP">§ 2-9 skal lyde:</article><article class="futureLegalArticle" data-name="§2-9" id="kapittel-1-dokumentendring-1-endring-2-foreslåttparagraf-1"><span class="futureLegalArticleHeader"><span class="legalArticleValue">§ 2-9</span>. <span class="legalArticleTitle">Krav til ledelsen og ansatte</span></span><article class="numberedLegalP" data-numerator="1" id="kapittel-1-dokumentendring-1-endring-2-foreslåttparagraf-1-nummer-1">(1) Styremedlemmer og daglig leder i eiendomsmeglingsforetak, jf. § 2-1, skal ha relevante kvalifikasjoner og yrkeserfaring, ha ført en hederlig vandel, jf. tredje ledd, og for øvrig ikke ha utvist utilbørlig atferd som gir grunn til å anta at stillingen eller vervet ikke vil kunne ivaretas på forsvarlig måte.</article><article class="numberedLegalP" data-numerator="2" id="kapittel-1-dokumentendring-1-endring-2-foreslåttparagraf-1-nummer-2">(2) Foretaket skal ha en fagansvarlig person (fagansvarlig), som enten har eiendomsmeglerbrev, jf. § 4-2, advokatbevilling eller tillatelse etter § 4-3. Vedkommende skal være egnet til å sikre at foretaket drives i samsvar med lover, forskrifter og god meglerskikk. Dersom foretakets styre finner det forsvarlig, kan samme person være fagansvarlig for flere filialer. Finanstilsynet kan gi tillatelse til at samme person er fagansvarlig for mer enn ett foretak.</article><article class="numberedLegalP" data-numerator="3" id="kapittel-1-dokumentendring-1-endring-2-foreslåttparagraf-1-nummer-3">(3) Personer som nevnt i første og annet ledd skal legge frem avgrenset uttømmende politiattest etter politiregisterloven § 41 nr. 1, jf. forskrift departementet gir etter sjette ledd.</article><article class="numberedLegalP" data-numerator="4" id="kapittel-1-dokumentendring-1-endring-2-foreslåttparagraf-1-nummer-4">(4) Første og tredje ledd gjelder tilsvarende for eiendomsmeglerfullmektiger, jf. § 4-5 annet ledd, og medhjelpere som har bestått eksamen i oppgjør, jf. § 4-4 annet ledd, i eiendomsmeglingsforetak eller hos advokat som driver eiendomsmegling, jf. § 2-1. Første punktum gjelder likevel ikke for autorisert fullmektig, jf. lov 12. mai 2022 nr. 28 om advokater og andre som yter rettslig bistand § 11.</article><article class="numberedLegalP" data-numerator="5" id="kapittel-1-dokumentendring-1-endring-2-foreslåttparagraf-1-nummer-5">(5) Eiendomsmeglingsforetak skal innen 14 dager sende melding til Finanstilsynet ved skifte av styremedlem, daglig leder og fagansvarlig. Det samme gjelder ved ansettelse av oppgjørsmedhjelpere og eiendomsmeglerfullmektiger som nevnt i fjerde ledd.</article><article class="numberedLegalP" data-numerator="6" id="kapittel-1-dokumentendring-1-endring-2-foreslåttparagraf-1-nummer-6">(6) Departementet kan i forskrift gi nærmere regler til utfylling og gjennomføring av denne paragrafen, herunder om foretakets plikt til å gi melding etter femte ledd, om rettigheter og plikter for fagansvarlig, samt om hvilke straffbare forhold som skal avmerkes på politiattesten og om behandling av denne.</article></article></article> <article class="change" data-add-new-part="lov/2007-06-29-73/§3-2/ledd/2/setning/2" id="kapittel-1-dokumentendring-1-endring-3"><article class="defaultP">§ 3-2 annet ledd nytt annet punktum skal lyde:</article><article class="legalP" id="kapittel-1-dokumentendring-1-endring-3-ledd-1">Klientmidler kan ikke disponeres på annen måte enn det som er avtalt.</article></article> <article class="change" data-change-part="lov/2007-06-29-73/§3-2/ledd/4" id="kapittel-1-dokumentendring-1-endring-4"><article class="defaultP">§ 3-2 fjerde ledd skal lyde:</article><article class="numberedLegalP" data-numerator="4" id="kapittel-1-dokumentendring-1-endring-4-nummer-1">(4) Departementet kan i forskrift fastsette nærmere regler om behandling og sikring av klientmidler.</article></article> <article class="change" data-change-part="lov/2007-06-29-73/§6-7/ledd/1/setning/1" id="kapittel-1-dokumentendring-1-endring-5"><article class="defaultP">§ 6-7 første ledd første punktum skal lyde:</article><article class="legalP" id="kapittel-1-dokumentendring-1-endring-5-ledd-1">Oppdragstakeren skal sørge for at kjøperen før handel sluttes skriftlig og tydelig får opplysninger denne har grunn til å regne med å få og som kan få betydning for avtalen.</article></article> <article class="change" data-change-part="lov/2007-06-29-73/§6-7/ledd/2" id="kapittel-1-dokumentendring-1-endring-6"><article class="defaultP">§ 6-7 annet ledd skal lyde:</article><article class="numberedLegalP" data-numerator="2" id="kapittel-1-dokumentendring-1-endring-6-nummer-1">(2) Oppdragstakeren plikter før handel sluttes å gi kjøperen en skriftlig oppgave som minst inneholder følgende opplysninger:<ul class="defaultList"><li data-li-identifier="1." data-name="1."><article class="listArticle" id="kapittel-1-dokumentendring-1-endring-6-nummer-1-punkt-1"><article class="legalP" id="kapittel-1-dokumentendring-1-endring-6-nummer-1-punkt-1-ledd-1">eiendommens registerbetegnelse og adresse,</article></article></li><li data-li-identifier="2." data-name="2."><article class="listArticle" id="kapittel-1-dokumentendring-1-endring-6-nummer-1-punkt-2"><article class="legalP" id="kapittel-1-dokumentendring-1-endring-6-nummer-1-punkt-2-ledd-1">eierforhold,</article></article></li><li data-li-identifier="3." data-name="3."><article class="listArticle" id="kapittel-1-dokumentendring-1-endring-6-nummer-1-punkt-3"><article class="legalP" id="kapittel-1-dokumentendring-1-endring-6-nummer-1-punkt-3-ledd-1">tinglyste forpliktelser,</article></article></li><li data-li-identifier="4." data-name="4."><article class="listArticle" id="kapittel-1-dokumentendring-1-endring-6-nummer-1-punkt-4"><article class="legalP" id="kapittel-1-dokumentendring-1-endring-6-nummer-1-punkt-4-ledd-1">tilliggende rettigheter,</article></article></li><li data-li-identifier="5." data-name="5."><article class="listArticle" id="kapittel-1-dokumentendring-1-endring-6-nummer-1-punkt-5"><article class="legalP" id="kapittel-1-dokumentendring-1-endring-6-nummer-1-punkt-5-ledd-1">grunnarealer,</article></article></li><li data-li-identifier="6." data-name="6."><article class="listArticle" id="kapittel-1-dokumentendring-1-endring-6-nummer-1-punkt-6"><article class="legalP" id="kapittel-1-dokumentendring-1-endring-6-nummer-1-punkt-6-ledd-1">bebyggelsens arealer og angivelse av alder og byggemåte,</article></article></li><li data-li-identifier="7." data-name="7."><article class="listArticle" id="kapittel-1-dokumentendring-1-endring-6-nummer-1-punkt-7"><article class="legalP" id="kapittel-1-dokumentendring-1-endring-6-nummer-1-punkt-7-ledd-1">ferdigattest eller midlertidig brukstillatelse,</article></article></li><li data-li-identifier="8." data-name="8."><article class="listArticle" id="kapittel-1-dokumentendring-1-endring-6-nummer-1-punkt-8"><article class="legalP" id="kapittel-1-dokumentendring-1-endring-6-nummer-1-punkt-8-ledd-1">eventuell adgang til utleie av eiendommen eller deler av denne til boligformål,</article></article></li><li data-li-identifier="9." data-name="9."><article class="listArticle" id="kapittel-1-dokumentendring-1-endring-6-nummer-1-punkt-9"><article class="legalP" id="kapittel-1-dokumentendring-1-endring-6-nummer-1-punkt-9-ledd-1">verdien ved skattefastsettingen og offentlige avgifter,</article></article></li><li data-li-identifier="10." data-name="10."><article class="listArticle" id="kapittel-1-dokumentendring-1-endring-6-nummer-1-punkt-10"><article class="legalP" id="kapittel-1-dokumentendring-1-endring-6-nummer-1-punkt-10-ledd-1">forholdet til endelige offentlige planer, konsesjonsplikt og odelsrett, der det er relevant,</article></article></li><li data-li-identifier="11." data-name="11."><article class="listArticle" id="kapittel-1-dokumentendring-1-endring-6-nummer-1-punkt-11"><article class="legalP" id="kapittel-1-dokumentendring-1-endring-6-nummer-1-punkt-11-ledd-1">spesifikasjon over faste løpende kostnader,</article></article></li><li data-li-identifier="12." data-name="12."><article class="listArticle" id="kapittel-1-dokumentendring-1-endring-6-nummer-1-punkt-12"><article class="legalP" id="kapittel-1-dokumentendring-1-endring-6-nummer-1-punkt-12-ledd-1">hvis kjøpesum er fastsatt, totalkostnad som omfatter andel av fellesgjeld, alle gebyrer, avgifter og øvrige kostnader,</article></article></li><li data-li-identifier="13." data-name="13."><article class="listArticle" id="kapittel-1-dokumentendring-1-endring-6-nummer-1-punkt-13"><article class="legalP" id="kapittel-1-dokumentendring-1-endring-6-nummer-1-punkt-13-ledd-1">hvis kjøpesum ikke er fastsatt, en samlet oppstilling som omfatter prisantydning, andel av fellesgjeld, alle gebyrer, avgifter og øvrige kostnader, samt summen av disse beløpene,</article></article></li><li data-li-identifier="14." data-name="14."><article class="listArticle" id="kapittel-1-dokumentendring-1-endring-6-nummer-1-punkt-14"><article class="legalP" id="kapittel-1-dokumentendring-1-endring-6-nummer-1-punkt-14-ledd-1">hva som er avtalt om oppdragstakerens vederlag og rett til å kreve dekning av utlegg, jf. § 6-4 første ledd nr. 4 til 6,</article></article></li><li data-li-identifier="15." data-name="15."><article class="listArticle" id="kapittel-1-dokumentendring-1-endring-6-nummer-1-punkt-15"><article class="legalP" id="kapittel-1-dokumentendring-1-endring-6-nummer-1-punkt-15-ledd-1">oppdragstakerens registrerte navn, forretningsadresse og organisasjonsnummer,</article></article></li><li data-li-identifier="16." data-name="16."><article class="listArticle" id="kapittel-1-dokumentendring-1-endring-6-nummer-1-punkt-16"><article class="legalP" id="kapittel-1-dokumentendring-1-endring-6-nummer-1-punkt-16-ledd-1">oppdragstakerens samarbeid med eller tilknytning til andre foretak med produkter eller tjenester som tilbys partene i forbindelse med oppdraget,</article></article></li><li data-li-identifier="17." data-name="17."><article class="listArticle" id="kapittel-1-dokumentendring-1-endring-6-nummer-1-punkt-17"><article class="legalP" id="kapittel-1-dokumentendring-1-endring-6-nummer-1-punkt-17-ledd-1">hvem som er ansvarlig megler for oppdraget og</article></article></li><li data-li-identifier="18." data-name="18."><article class="listArticle" id="kapittel-1-dokumentendring-1-endring-6-nummer-1-punkt-18"><article class="legalP" id="kapittel-1-dokumentendring-1-endring-6-nummer-1-punkt-18-ledd-1">fremgangsmåten ved budgivning og budgivers rettigheter og plikter.</article></article></li></ul></article></article> <article class="change" data-add-new-part="lov/2007-06-29-73/§6-7/ledd/6" id="kapittel-1-dokumentendring-1-endring-7"><article class="defaultP">§ 6-7 sjette ledd skal lyde:</article><article class="numberedLegalP" data-numerator="6" id="kapittel-1-dokumentendring-1-endring-7-nummer-1">(6) Med unntak av salg av bolig som ennå ikke er fullført, kan oppdragstakeren ikke markedsføre eiendommen for salg før oppgave som nevnt i annet ledd er ferdigstilt og tilgjengelig.</article></article> <article class="change" data-move-part="lov/2007-06-29-73/§6-7/ledd/6;;lov/2007-06-29-73/§6-7/ledd/7" id="kapittel-1-dokumentendring-1-endring-8"><article class="defaultP">Nåværende sjette ledd blir syvende ledd.</article></article> <article class="change" data-add-new-part="lov/2007-06-29-73/§6-8" id="kapittel-1-dokumentendring-1-endring-9"><article class="defaultP">§ 6-8 skal lyde:</article><article class="futureLegalArticle" data-name="§6-8" id="kapittel-1-dokumentendring-1-endring-9-foreslåttparagraf-1"><span class="futureLegalArticleHeader"><span class="legalArticleValue">§ 6-8</span>. <span class="legalArticleTitle">Oppdragstakerens plikter ved budgivningen</span></span><article class="numberedLegalP" data-numerator="1" id="kapittel-1-dokumentendring-1-endring-9-foreslåttparagraf-1-nummer-1">(1) Oppdragstakeren skal legge til rette for en forsvarlig avvikling av budrunden.</article><article class="numberedLegalP" data-numerator="2" id="kapittel-1-dokumentendring-1-endring-9-foreslåttparagraf-1-nummer-2">(2) Oppdragstakeren skal oppfordre oppdragsgiveren til ikke å inngå avtale direkte med budgiveren, men henvise til oppdragstakeren. Oppdragstakeren skal videre oppfordre oppdragsgiveren til å konferere med oppdragstakeren, dersom oppdragsgiveren mottar bud direkte.</article><article class="numberedLegalP" data-numerator="3" id="kapittel-1-dokumentendring-1-endring-9-foreslåttparagraf-1-nummer-3">(3) Oppdragstakeren skal ikke formidle bud med kortere akseptfrist enn det som er fastsatt av departementet i forskrift. Oppdragstakeren skal ikke formidle bud med forbehold om at bud eller forbehold i bud skal holdes skjult for andre budgivere og interessenter.</article><article class="numberedLegalP" data-numerator="4" id="kapittel-1-dokumentendring-1-endring-9-foreslåttparagraf-1-nummer-4">(4) Oppdragstakeren skal kun formidle bud, aksepter og avslag som er gitt skriftlig. Oppdragstakeren skal innhente gyldig legitimasjon og signatur fra budgiveren før bud formidles.</article><article class="numberedLegalP" data-numerator="5" id="kapittel-1-dokumentendring-1-endring-9-foreslåttparagraf-1-nummer-5">(5) Oppdragstakeren skal så langt det er nødvendig og mulig orientere oppdragsgiveren, budgivere og øvrige interessenter skriftlig om mottatte bud, herunder budets størrelse, forbehold og akseptfrist. Oppdragstakeren skal så snart som mulig bekrefte skriftlig overfor budgivere at budene deres er mottatt. Oppdragstakeren skal også bistå ved vurdering av bud.</article><article class="numberedLegalP" data-numerator="6" id="kapittel-1-dokumentendring-1-endring-9-foreslåttparagraf-1-nummer-6">(6) Oppdragstakeren skal kontrollere budgiverens finansiering før handel sluttes. Har oppdragstakeren ikke foretatt slik kontroll, skal selgeren før handel sluttes gis skriftlig orientering om grunnen til dette, og om mulige konsekvenser av at kontrollen ikke er foretatt.</article><article class="numberedLegalP" data-numerator="7" id="kapittel-1-dokumentendring-1-endring-9-foreslåttparagraf-1-nummer-7">(7) Oppdragstakeren skal gi partene i handelen og budgivere innsyn i budjournalen i samsvar med nærmere regler fastsatt i forskrift av departementet.</article><article class="numberedLegalP" data-numerator="8" id="kapittel-1-dokumentendring-1-endring-9-foreslåttparagraf-1-nummer-8">(8) Departementet kan i forskrift fastsette nærmere regler om oppdragstakerens plikter ved budgivningen.</article></article></article> <article class="change" data-move-part="lov/2007-06-29-73/§6-8;;lov/2007-06-29-73/§6-9 lov/2007-06-29-73/§6-9;;lov/2007-06-29-73/§6-10" data-repeal-part="lov/2007-06-29-73/§6-10" id="kapittel-1-dokumentendring-1-endring-10"><article class="defaultP">Nåværende § 6-10 oppheves. Nåværende §§ 6-8 og 6-9 blir §§ 6-9 og 6-10.</article></article> <article class="change" data-change-part="lov/2007-06-29-73/§7-2/ledd/3" id="kapittel-1-dokumentendring-1-endring-11"><article class="defaultP">§ 7-2 tredje ledd skal lyde:</article><article class="numberedLegalP" data-numerator="3" id="kapittel-1-dokumentendring-1-endring-11-nummer-1">(3) Uavhengig av avtalt vederlagsform skal oppdragstakeren skrive regning. Regningen skal gjøre det mulig for oppdragsgiveren å bedømme arten og omfanget av arbeidet som er utført.</article></article> <article class="change" data-change-part="lov/2007-06-29-73/§7-2/ledd/5" id="kapittel-1-dokumentendring-1-endring-12"><article class="defaultP">§ 7-2 femte ledd skal lyde:</article><article class="numberedLegalP" data-numerator="5" id="kapittel-1-dokumentendring-1-endring-12-nummer-1">(5) Departementet kan i forskrift fastsette nærmere regler om oppdragstakerens vederlag, plikten til å gi tilbud basert på timepris som nevnt i annet ledd og plikten til å skrive regning som nevnt i tredje ledd.</article></article> <article class="change" data-add-new-part="lov/2007-06-29-73/§8-6a" id="kapittel-1-dokumentendring-1-endring-13"><article class="defaultP">Ny § 8-6 a skal lyde:</article><article class="futureLegalArticle" data-name="§8-6a" id="kapittel-1-dokumentendring-1-endring-13-foreslåttparagraf-1"><span class="futureLegalArticleHeader"><span class="legalArticleValue">§ 8-6 a</span>. <span class="legalArticleTitle">Adgang til å forby person å være eiendomsmeglerfullmektig eller oppgjørsmedhjelper</span></span><article class="legalP" id="kapittel-1-dokumentendring-1-endring-13-foreslåttparagraf-1-ledd-1">Finanstilsynet kan forby person å være eiendomsmeglerfullmektig eller oppgjørsmedhjelper dersom personen anses uegnet fordi vedkommende<ul class="defaultList"><li data-li-identifier="1." data-name="1."><article class="listArticle" id="kapittel-1-dokumentendring-1-endring-13-foreslåttparagraf-1-ledd-1-punkt-1"><article class="legalP" id="kapittel-1-dokumentendring-1-endring-13-foreslåttparagraf-1-ledd-1-punkt-1-ledd-1">har gjort seg skyldig i straffbar handling og dette må antas å svekke den tillit som er nødvendig for yrkesutøvelsen, eller</article></article></li><li data-li-identifier="2." data-name="2."><article class="listArticle" id="kapittel-1-dokumentendring-1-endring-13-foreslåttparagraf-1-ledd-1-punkt-2"><article class="legalP" id="kapittel-1-dokumentendring-1-endring-13-foreslåttparagraf-1-ledd-1-punkt-2-ledd-1">grovt eller gjentatte ganger har overtrådt sine plikter etter lov eller forskrifter.</article></article></li></ul></article></article></article> <article class="change" data-add-new-part="lov/2007-06-29-73/§8-9" id="kapittel-1-dokumentendring-1-endring-14"><article class="defaultP">§ 8-9 skal lyde:</article><article class="futureLegalArticle" data-name="§8-9" id="kapittel-1-dokumentendring-1-endring-14-foreslåttparagraf-1"><span class="futureLegalArticleHeader"><span class="legalArticleValue">§ 8-9</span>. <span class="legalArticleTitle">Overtredelsesgebyr</span></span><article class="numberedLegalP" data-numerator="1" id="kapittel-1-dokumentendring-1-endring-14-foreslåttparagraf-1-nummer-1">(1) Finanstilsynet kan ilegge fysiske personer eller foretak overtredelsesgebyr ved overtredelse av § 2-2, § 2-9 fjerde og femte ledd, §§ 3-1 til 3-3, § 3-5, § 3-6, §§ 5-1 til 5-5, § 6-2, § 6-3, § 6-7, § 6-8, § 6-10 tredje ledd, § 7-1, § 7-2, § 7-4 tredje ledd, § 7-6 og § 8-1 annet og tredje ledd. Overtredelse av påbud, forbud eller vilkår fastsatt med hjemmel i bestemmelsene nevnt i første punktum, kan sanksjoneres på samme måte. I forskrift som gis i medhold av loven, kan det fastsettes at den som forsettlig eller uaktsomt overtrer forskriften, kan ilegges overtredelsesgebyr.</article><article class="numberedLegalP" data-numerator="2" id="kapittel-1-dokumentendring-1-endring-14-foreslåttparagraf-1-nummer-2">(2) Medvirkning til overtredelse av bestemmelsene nevnt i første ledd kan sanksjoneres på samme måte.</article><article class="numberedLegalP" data-numerator="3" id="kapittel-1-dokumentendring-1-endring-14-foreslåttparagraf-1-nummer-3">(3) Fysiske personer kan ilegges overtredelsesgebyr for forsettlige eller grovt uaktsomme overtredelser. Foretak kan ilegges overtredelsesgebyr for forsettlige eller uaktsomme overtredelser begått av foretaket eller noen som har handlet på foretakets vegne.</article><article class="numberedLegalP" data-numerator="4" id="kapittel-1-dokumentendring-1-endring-14-foreslåttparagraf-1-nummer-4">(4) Fysiske personer kan ilegges overtredelsesgebyr på inntil 2 millioner kroner. Foretak kan ilegges overtredelsesgebyr på inntil 5 millioner kroner eller 5 prosent av foretakets årsomsetning etter siste godkjente årsregnskap dersom dette utgjør et høyere beløp. For et morselskap eller et datterselskap av et morselskap som skal utarbeide konsernregnskap etter direktiv 2013/34/EU, skal den relevante omsetningen være den totale årsomsetningen, eller tilsvarende inntekt etter relevante regnskapsdirektiver, etter siste tilgjengelige konsoliderte årsregnskap godkjent av ledelsen i det overordnede morforetaket.</article><article class="numberedLegalP" data-numerator="5" id="kapittel-1-dokumentendring-1-endring-14-foreslåttparagraf-1-nummer-5">(5) Adgangen til å ilegge overtredelsesgebyr foreldes fem år etter at overtredelsen er opphørt. Fristen avbrytes ved at Finanstilsynet sender forhåndsvarsel eller fatter vedtak om overtredelsesgebyr.</article><article class="numberedLegalP" data-numerator="6" id="kapittel-1-dokumentendring-1-endring-14-foreslåttparagraf-1-nummer-6">(6) Ved avgjørelsen av om overtredelsesgebyr skal ilegges, og ved utmåling, kan det blant annet tas hensyn til eventuelle tap påført tredjeperson som følge av overtredelsen og i hvilken grad overtrederen har samarbeidet med Finanstilsynet, i tillegg til momentene i forvaltningsloven § 44 tredje ledd første punktum for fysiske personer og § 46 annet ledd for foretak.</article><article class="numberedLegalP" data-numerator="7" id="kapittel-1-dokumentendring-1-endring-14-foreslåttparagraf-1-nummer-7">(7) Departementet kan fastsette forskrift om renter ved forsinket betaling av overtredelsesgebyr.</article></article></article> <article class="change" data-change-part="lov/2007-06-29-73/§8-10" data-move-part="lov/2007-06-29-73/§8-9;;lov/2007-06-29-73/§8-10" id="kapittel-1-dokumentendring-1-endring-15"><article class="defaultP">Nåværende § 8-9 blir § 8-10 og skal lyde:</article><article class="futureLegalArticle" data-name="§8-10" id="kapittel-1-dokumentendring-1-endring-15-foreslåttparagraf-1"><span class="futureLegalArticleHeader"><span class="legalArticleValue">§ 8-10</span>. <span class="legalArticleTitle">Straff</span></span><article class="legalP" id="kapittel-1-dokumentendring-1-endring-15-foreslåttparagraf-1-ledd-1">Forsettlig eller uaktsom overtredelse av bestemmelser gitt i eller i medhold av §§ 2-1, 3-2, 3-6 og 4-5 straffes med bøter eller fengsel inntil 3 år, eller inntil 6 år ved særlig skjerpende omstendigheter. Det samme gjelder overtredelse av påbud, forbud eller vilkår gitt i medhold av de nevnte bestemmelser.</article></article></article></article></section><section class="section" data-name="kapII" id="kapittel-2" data-lovdata-URL="LTI/lov/2025-04-10-10/KAPITTEL_2"><h2 data-text-align="center">II</h2><ul class="defaultList"><li data-li-identifier="1." data-name="1."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article></article></li><li data-li-identifier="2." data-name="2."><article class="listArticle" id="kapittel-2-punkt-2"><article class="legalP" id="kapittel-2-punkt-2-ledd-1">Departementet kan gi overgangsregler.</article></article></li></ul></section></main></body></html>