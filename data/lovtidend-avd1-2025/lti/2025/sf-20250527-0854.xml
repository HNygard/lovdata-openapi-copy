<!DOCTYPE html><html lang="nb"><head><title>Forskrift om endring i forskrift 18. desember 2020 nr. 2825 om registrering av og tilskudd til tros- og livssynssamfunn (trossamfunnsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-05-27-854</dd><dt class="dokid">DokumentID</dt><dd class="dokid">LTI/forskrift/2025-05-27-854</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="subunit">Etat</dt><dd class="subunit"><ul><li>Forbruker-, tros- og livssynsavdelingen</li></ul></dd><dt class="dateInForce">I kraft fra</dt><dd class="dateInForce">2025-06-01, 2026-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-12-18-2825</li></ul></dd><dt class="basedOn">Hjemmel</dt><dd class="basedOn"><ul><li>lov/2020-04-24-31/§4</li><li>lov/2020-04-24-31/§5</li><li>lov/2020-04-24-31/§7</li></ul></dd><dt class="dateOfPublication">Kunngjort</dt><dd class="dateOfPublication">2025-05-27 13:35</dd><dt class="journalNumber">Journalnummer</dt><dd class="journalNumber">2025-0514</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="titleShort">Korttittel</dt><dd class="titleShort">Endr. i trossamfunnsforskriften</dd><dt class="title">Tittel</dt><dd class="title">Forskrift om endring i forskrift 18. desember 2020 nr. 2825 om registrering av og tilskudd til tros- og livssynssamfunn (trossamfunnsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 27. mai 2025 med hjemmel i lov 24. april 2020 nr. 31 om tros- og livssynssamfunn (trossamfunnsloven) § 4, § 5 og § 7. Fremmet av Barne- og familiedepartementet.</dd><dt class="refid">RefID</dt><dd class="refid">forskrift/2025-05-27-854</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift 18. desember 2020 nr. 2825 om registrering av og tilskudd til tros- og livssynssamfunn (trossamfunnsforskriften)<ul class="tocSubUl"><li>I<ul class="tocSubUl"><li>§ 9. Beregning og utbetaling av tilskudd, klagesaksbehandling</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-05-27-854" id="dokument"><h1>Forskrift om endring i forskrift 18. desember 2020 nr. 2825 om registrering av og tilskudd til tros- og livssynssamfunn (trossamfunnsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2025-05-27-854/KAPITTEL_1"><h2 data-text-align="center">I</h2><article class="defaultP">I forskrift 18. desember 2020 nr. 2825 om registrering av og tilskudd til tros- og livssynssamfunn gjøres følgende endringer:</article> <article class="defaultP" margin-top="true">§ 4 første ledd skal lyde:</article><article class="legalP" id="kapittel-1-ledd-1">For at en registreringssøknad skal tas til behandling, må tros- eller livssynssamfunnet ha minst 100 medlemmer.</article> <article class="defaultP" margin-top="true">§ 5 andre ledd skal lyde:</article><article class="legalP" id="kapittel-1-ledd-2">Ved tvil om hvorvidt et registrert tros- eller livssynssamfunn som ikke krever tilskudd, fortsatt har minst 100 medlemmer som oppfyller vilkårene i trossamfunnsloven § 4 første ledd, kan statsforvalteren kreve at samfunnet legger frem en liste med medlemmenes fødselsnummer for kontroll etter § 3 andre ledd og § 7 andre ledd.</article> <article class="defaultP" margin-top="true">§ 7 femte og sjette ledd skal lyde:</article><article class="legalP" id="kapittel-1-ledd-3">Tros- eller livssynssamfunnet skal sammen med kravet bekrefte at<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">det er kjent med og vil overholde lovens vilkår for tilskudd, og at</article></article></li><li data-li-identifier="b." data-name="b."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">det vil arbeide for å oppnå minst 40 prosent kvinner og 40 prosent menn i styrende organ som forvalter statstilskuddet.</article></article></li></ul></article><article class="legalP" id="kapittel-1-ledd-4">Stillinger eller verv som kan fylles på bakgrunn av lovlig forskjellsbehandling mellom kjønnene etter likestillings- og diskrimineringsloven, inngår ikke i beregningen av kjønnssammensetningen i styrende organ etter femte ledd bokstav b.</article> <article class="defaultP" margin-top="true">Nåværende sjette ledd blir nytt syvende ledd.</article> <article class="defaultP" margin-top="true">§ 9 paragrafoverskriften skal lyde:</article><article class="futureLegalArticle" data-name="§9" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Beregning og utbetaling av tilskudd, klagesaksbehandling</span></span></article> <article class="defaultP" margin-top="true">§ 9 nytt tredje ledd skal lyde:</article><article class="legalP" id="kapittel-1-ledd-5">Vedtak om avkorting av tilskudd på grunn av dobbeltmedlemskap kan opprettholdes med henvisning til om lag-prinsippet i trossamfunnsloven § 5 første ledd andre punktum når antallet dobbeltmedlemmer som omfattes av klagen på vedtaket, utgjør fem prosent eller mindre av antallet medlemmer tros- eller livssynssamfunnet opprinnelig krevde tilskudd for i tilskuddsåret.</article> <article class="defaultP" margin-top="true">§ 15 sjette ledd skal lyde:</article><article class="legalP" id="kapittel-1-ledd-6">Tros- og livssynssamfunnene skal også redegjøre for<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">den faktiske tilstanden når det gjelder kjønnslikestilling i tros- eller livssynssamfunnet, herunder kjønnsfordelingen i samfunnets styrende organer</article></article></li><li data-li-identifier="b." data-name="b."><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">tiltak tros- eller livssynssamfunnet har iverksatt og planlegger iverksatt for å fremme kjønnslikestilling</article></article></li><li data-li-identifier="c." data-name="c."><article class="listArticle" id="kapittel-1-ledd-6-punkt-3"><article class="legalP" id="kapittel-1-ledd-6-punkt-3-ledd-1">tiltak for å oppnå minst 40 prosent kvinner og 40 prosent menn i styrende organ som forvalter statstilskuddet</article></article></li><li data-li-identifier="d." data-name="d."><article class="listArticle" id="kapittel-1-ledd-6-punkt-4"><article class="legalP" id="kapittel-1-ledd-6-punkt-4-ledd-1">begrensninger tros- eller livssynssamfunnet har eller praktiserer når det gjelder tilgang til egne aktiviteter, styrende organer, verv eller stillinger som har sammenheng med ett eller flere diskrimineringsgrunnlag</article></article></li><li data-li-identifier="e." data-name="e."><article class="listArticle" id="kapittel-1-ledd-6-punkt-5"><article class="legalP" id="kapittel-1-ledd-6-punkt-5-ledd-1">segregerte aktiviteter eller tilbud i samfunnet.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2025-05-27-854/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften § 9 endret paragrafoverskrift og nytt tredje ledd trer i kraft 1. juni 2025. Resten av forskriften trer i kraft 1. januar 2026.</article></section></main></body></html>