<!DOCTYPE html><html lang="nb"><head><title>Lov om endringer i lov om immunitet og privilegier for internasjonale organisasjoner m.v. (forskriftshjemmel til gjennomføring av kortvarige FN-arrangementer)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2025-06-06-22</dd><dt class="dokid">DokumentID</dt><dd class="dokid">LTI/lov/2025-06-06-22</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="dateInForce">I kraft fra</dt><dd class="dateInForce">2025-06-06</dd><dt class="changesToDocuments">Endrer</dt><dd class="changesToDocuments"><ul><li>lov/1947-06-19-5</li></ul></dd><dt class="legalArea">Rettsområde</dt><dd class="legalArea"><ul><li>Internasjonal rett &gt; Internasjonale organisasjoner</li> <li>Stats-, statsforfatnings- og statsborgerrett &gt; Utenrikstjenesten</li></ul></dd><dt class="dateOfPublication">Kunngjort</dt><dd class="dateOfPublication">2025-06-06 12:20</dd><dt class="journalNumber">Journalnummer</dt><dd class="journalNumber">2025-0501</dd><dt class="titleShort">Korttittel</dt><dd class="titleShort">Endringslov til lov om internasjonale organisasjoner m.v.</dd><dt class="title">Tittel</dt><dd class="title">Lov om endringer i lov om immunitet og privilegier for internasjonale organisasjoner m.v. (forskriftshjemmel til gjennomføring av kortvarige FN-arrangementer)</dd><dt class="miscInformation">Annet om dokumentet</dt><dd class="miscInformation">Prop. 128 L (2024–2025), Innst. 292 L (2024–2025), Lovvedtak 59 (2024–2025). Stortingets første og andre gangs behandling hhv. 20. og 26. mai 2025. Fremmet av Utenriksdepartementet.</dd><dt class="refid">RefID</dt><dd class="refid">lov/2025-06-06-22</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov om immunitet og privilegier for internasjonale organisasjoner m.v. (forskriftshjemmel til gjennomføring av kortvarige FN-arrangementer)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2025-06-06-22" id="dokument"><h1>Lov om endringer i lov om immunitet og privilegier for internasjonale organisasjoner m.v. (forskriftshjemmel til gjennomføring av kortvarige FN-arrangementer)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 19. juni 1947 nr. 5 om immunitet og privilegier for internasjonale organisasjoner m.v.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2025-06-06-22/KAPITTEL_1"><h2 data-text-align="center">I</h2><article class="document-change" data-document="lov/1947-06-19-5" id="kapittel-1-dokumentendring-1"><article class="defaultP">I lov 19. juni 1947 nr. 5 om immunitet og privilegier for internasjonale organisasjoner m.v. gjøres følgende endringer:</article> <article class="change" data-change-part="lov/1947-06-19-5/§1/ledd/1" id="kapittel-1-dokumentendring-1-endring-1"><article class="defaultP">I § 1 første ledd endres «tjenestemenn» til «tjenestepersoner».</article></article> <article class="change" data-change-part="lov/1947-06-19-5/§1/ledd/3" id="kapittel-1-dokumentendring-1-endring-2"><article class="defaultP">§ 1 tredje ledd skal lyde:</article><article class="legalP" id="kapittel-1-dokumentendring-1-endring-2-ledd-1">Når særlige og tungtveiende utenrikspolitiske hensyn tilsier det, kan Kongen i statsråd uten hinder av norsk lov og uavhengig av mellomfolkelig overenskomst innrømme immunitet og privilegier til en fremmed eller internasjonal organisasjon eller institusjon e.l., dens tjenestepersoner og andre personer som opptrer på dens vegne, samt til representasjoner, representanter og utsendinger som tar del i dens virksomhet.</article></article> <article class="change" data-add-new-part="lov/1947-06-19-5/§2" id="kapittel-1-dokumentendring-1-endring-3"><article class="defaultP">§ 2 skal lyde:</article><article class="legalP" id="kapittel-1-dokumentendring-1-endring-3-ledd-1">Kongen i statsråd kan uten hinder av norsk lov gi midlertidig forskrift til gjennomføring av vertsstatsavtale om kortvarig arrangement som Norge har inngått med De forente nasjoner, for å ivareta sikkerheten ved arrangementet. Det kan blant annet gis bestemmelser om bruk av utpekte områder og bestemmelser om ansvaret for og håndhevingen av nødvendige sikkerhets- og kontrolltiltak i og i umiddelbar tilknytning til området, herunder adgangs- og utstyrsbegrensninger, generelle ordenstiltak og bevæpning av De forente nasjoners sikkerhetspersonell. Bestemmelser om sikkerhets- og kontrolltiltak kan ikke gå lenger enn det som er nødvendig og forholdsmessig.</article><article class="legalP" id="kapittel-1-dokumentendring-1-endring-3-ledd-2">Til gjennomføring av vertsstatsavtale om kortvarig FN-arrangement kan Kongen i statsråd uten hinder av norsk lov også gi midlertidig forskrift om immunitet og privilegier for personell og deltakere som ikke omfattes av personkretsen i § 1, i den utstrekning det er nødvendig for å sikre ivaretakelsen av deres funksjoner under arrangementet. Slik forskrift kan inneholde særskilte saksbehandlingsregler på utlendingsfeltet som er nødvendige for tilretteleggingen for arrangementet.</article></article> <article class="change" data-move-part="lov/1947-06-19-5/§2;;lov/1947-06-19-5/§3" id="kapittel-1-dokumentendring-1-endring-4"><article class="defaultP">Nåværende § 2 blir ny § 3.</article></article></article></section><section class="section" data-name="kapII" id="kapittel-2" data-lovdata-URL="LTI/lov/2025-06-06-22/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven trer i kraft straks.</article></section></main></body></html>