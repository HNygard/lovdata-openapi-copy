<!DOCTYPE html><html lang="nb"><head><title>Forskrift om endring i forskrift om måling, avregning, fakturering av nettjenester og elektrisk energi, nettselskapets nøytralitet mv. (forskrift om kraftomsetning og nettjenester)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-08-24-1714</dd><dt class="dokid">DokumentID</dt><dd class="dokid">LTI/forskrift/2025-08-24-1714</dd><dt class="ministry">Departement</dt><dd class="ministry"><ul><li>Energidepartementet</li></ul></dd><dt class="subunit">Etat</dt><dd class="subunit"><ul><li>Energi- og vannressursavdelingen</li></ul></dd><dt class="dateInForce">I kraft fra</dt><dd class="dateInForce">2025-09-30</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-03-11-301</li></ul></dd><dt class="basedOn">Hjemmel</dt><dd class="basedOn"><ul><li>lov/1990-06-29-50/§10-6</li></ul></dd><dt class="dateOfPublication">Kunngjort</dt><dd class="dateOfPublication">2025-08-27 14:10</dd><dt class="journalNumber">Journalnummer</dt><dd class="journalNumber">2025-1104</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="titleShort">Korttittel</dt><dd class="titleShort">Endr. i forskrift om kraftomsetning og nettjenester</dd><dt class="title">Tittel</dt><dd class="title">Forskrift om endring i forskrift om måling, avregning, fakturering av nettjenester og elektrisk energi, nettselskapets nøytralitet mv. (forskrift om kraftomsetning og nettjenester)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Energidepartementet 24. august 2025 med hjemmel i lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energiloven) § 10-6.</dd><dt class="refid">RefID</dt><dd class="refid">forskrift/2025-08-24-1714</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om måling, avregning, fakturering av nettjenester og elektrisk energi, nettselskapets nøytralitet mv. (forskrift om kraftomsetning og nettjenester)<ul class="tocSubUl"><li>I<ul class="tocSubUl"><li>§ 2-1a. Prising av leveringspliktig kraftleveranse</li><li>§ 7-6. Fakturering av sluttbrukere med spotprisavtaler og registreringsfrekvens på 60 minutter</li><li>§ 9-1c. Overtredelsesgebyr</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-08-24-1714" id="dokument"><h1>Forskrift om endring i forskrift om måling, avregning, fakturering av nettjenester og elektrisk energi, nettselskapets nøytralitet mv. (forskrift om kraftomsetning og nettjenester)</h1><section class="section" data-name="kapI" id="kapittel-1" data-lovdata-URL="LTI/forskrift/2025-08-24-1714/KAPITTEL_1"><h2 data-text-align="center">I</h2><article class="defaultP">I forskrift 11. mars 1999 nr. 301 om måling, avregning, fakturering av nettjenester og elektrisk energi, nettselskapets nøytralitet mv. gjøres følgende endringer:</article> <article class="defaultP" margin-top="true">§ 2-1a skal lyde:</article><article class="futureLegalArticle" data-name="§2-1a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-1a</span>. <span class="legalArticleTitle">Prising av leveringspliktig kraftleveranse</span></span><article class="legalP" id="kapittel-1-foreslåttparagraf-1-ledd-1">I de tilfeller der kraftleveranse til sluttbrukere skjer i henhold til nettselskapets leveringsplikt, jf. energiloven § 3-3, skal prisen de første seks ukene settes lik Nord Pool sin publiserte timespris per budområde oppgitt i NOK jf. § 7-6, pluss 5 øre per kWh i påslag eksklusive avgifter. Etter de første seks ukene skal prisen settes lik Nord Pool sin publiserte timespris per budområde oppgitt i NOK jf. § 7-6, pluss 8 øre per kWh i påslag eksklusive avgifter.</article></article> <article class="defaultP" margin-top="true">Nytt kapittel 7A skal lyde:</article><span class="futuretitle" id="kapittel-1-foreslåttittel-1">Kapittel 7A. Andre faktureringsregler</span><article class="futureLegalArticle" data-name="§7-6" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7-6</span>. <span class="legalArticleTitle">Fakturering av sluttbrukere med spotprisavtaler og registreringsfrekvens på 60 minutter</span></span><article class="legalP" id="kapittel-1-foreslåttparagraf-2-ledd-1">Kraftleverandører som fakturerer sluttbrukere med spotprisavtaler og forbruk med registreringsfrekvens på 60 minutter, skal bruke Nord Pool sin publiserte timespris per budområde oppgitt i NOK. Dette gjelder også sluttbrukere med profilavregnet forbruk.</article><article class="legalP" id="kapittel-1-foreslåttparagraf-2-ledd-2">Faktureringen baseres på sluttbrukerens forbruk av elektrisk energi per time etter § 7-5. For sluttbrukere med profilavregnet forbruk skal kraftleverandør summere opp de profilerte verdiene slik at de får en timesverdi for hver enkelt time.</article><article class="legalP" id="kapittel-1-foreslåttparagraf-2-ledd-3">Denne bestemmelsen gjelder også for kraftleverandørers fakturering av innmating og uttak hos plusskunder og nettselskapenes fakturering av nettselskapets leveringsplikt etter energiloven § 3-3.</article><article class="legalP" id="kapittel-1-foreslåttparagraf-2-ledd-4">Dersom pris nevnt i første ledd ikke er tilgjengelig, eller det av andre årsaker er nødvendig, kan RME fastsette en metode for hvordan kraftleverandører og nettselskap skal regne ut prisen de skal bruke ved fakturering etter denne bestemmelsen.</article><article class="legalP" id="kapittel-1-foreslåttparagraf-2-ledd-5">Denne bestemmelsen gjelder fra og med døgnmarkedet går over til 15 minutters tidsoppløsning, og gjelder for all fakturering av sluttbrukere i lavspent med spotprisavtale og 60 minutters registreringsfrekvens fra dette tidspunktet.</article></article> <article class="defaultP" margin-top="true">§ 9-1c skal lyde:</article><article class="futureLegalArticle" data-name="§9-1c" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 9-1c</span>. <span class="legalArticleTitle">Overtredelsesgebyr</span></span><article class="legalP" id="kapittel-1-foreslåttparagraf-3-ledd-1">Ved overtredelse av bestemmelsene i § 2-1a, § 2-2, § 3-3, § 3-4, § 3-7, § 3-8, § 3-10, § 3-12, § 4-6 første og tredje til femte ledd, § 5-5, § 5-6, § 6-12, § 6-15, § 6-21, § 7-1b, § 7-2, § 7-3, § 7-4a, § 7-4b, § 7-5, § 7-6, § 8-1, § 8-1a, § 8-1b, § 8-3, § 8-5 og § 8-6 kan det ilegges overtredelsesgebyr.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2025-08-24-1714/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 30. september 2025.</article></section></main></body></html>