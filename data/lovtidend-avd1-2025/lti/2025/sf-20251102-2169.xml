<!DOCTYPE html><html lang="nb"><head><title>Forskrift om ileggelse og utmåling av overtredelsesgebyr etter strålevernloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-11-02-2169</dd><dt class="dokid">DokumentID</dt><dd class="dokid">LTI/forskrift/2025-11-02-2169</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Folkehelseavdelingen</li></ul></dd><dt class="dateInForce">I kraft fra</dt><dd class="dateInForce">2026-01-01</dd><dt class="basedOn">Hjemmel</dt><dd class="basedOn"><ul><li>lov/2000-05-12-36/§23a</li></ul></dd><dt class="dateOfPublication">Kunngjort</dt><dd class="dateOfPublication">2025-11-03 14:30</dd><dt class="journalNumber">Journalnummer</dt><dd class="journalNumber">2025-1372</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om ileggelse og utmåling av overtredelsesgebyr etter strålevernloven</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 2. november 2025 med hjemmel i lov 12. mai 2000 nr. 36 om strålevern og bruk av stråling (strålevernloven) § 23a.</dd><dt class="refid">RefID</dt><dd class="refid">forskrift/2025-11-02-2169</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om ileggelse og utmåling av overtredelsesgebyr etter strålevernloven<ul class="tocSubUl"><li>§ 1. Virkeområde</li><li>§ 2. Hensyn ved ileggelse av overtredelsesgebyr</li><li>§ 3. Utmåling av overtredelsesgebyr som ilegges fysiske personer</li><li>§ 4. Utmåling av overtredelsesgebyr som ilegges foretak</li><li>§ 5. Overtredelsesgebyr etter faste satser for overtredelser av forskrift om strålevern og bruk av stråling §§ 36–38</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2025-11-02-2169" id="dokument"><h1>Forskrift om ileggelse og utmåling av overtredelsesgebyr etter strålevernloven</h1><article class="legalArticle" data-lovdata-URL="LTI/forskrift/2025-11-02-2169/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gir regler om ileggelse og utmåling av overtredelsesgebyr etter strålevernloven § 23a.</article><article class="legalP" id="paragraf-1-ledd-2">Forskriften gjelder også ved ileggelse og utmåling av overtredelsesgebyr etter forskrift 16. desember 2016 nr. 1659 om strålevern og bruk av stråling § 60a.</article><article class="legalP" id="paragraf-1-ledd-3">Forskriften gjelder for Norge herunder Svalbard og Jan Mayen.</article></article><article class="legalArticle" data-lovdata-URL="LTI/forskrift/2025-11-02-2169/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Hensyn ved ileggelse av overtredelsesgebyr</span></h2><article class="legalP" id="paragraf-2-ledd-1">Ved vurderingen av om overtredelsesgebyr skal ilegges kan det blant annet legges vekt på overtredelsens grovhet og om det har oppstått fare for skade på helse eller miljø som følge av stråling.</article></article><article class="legalArticle" data-lovdata-URL="LTI/forskrift/2025-11-02-2169/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Utmåling av overtredelsesgebyr som ilegges fysiske personer</span></h2><article class="legalP" id="paragraf-3-ledd-1">Overtredelsesgebyr utmåles av Direktoratet for strålevern og atomsikkerhet i hvert enkelt tilfelle (individuell utmåling).</article><article class="legalP" id="paragraf-3-ledd-2">For fysiske personer kan det ved utmålingen blant annet legges vekt på<ul class="defaultList"><li data-li-identifier="a." data-name="a."><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">overtredelsens omfang</article></article></li><li data-li-identifier="b." data-name="b."><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">om det har oppstått fare for skade på helse eller miljø</article></article></li><li data-li-identifier="c." data-name="c."><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">overtrederens grad av skyld</article></article></li><li data-li-identifier="d." data-name="d."><article class="listArticle" id="paragraf-3-ledd-2-punkt-4"><article class="legalP" id="paragraf-3-ledd-2-punkt-4-ledd-1">økonomiske evne.</article></article></li></ul></article><article class="legalP" id="paragraf-3-ledd-3">Overtredelsesgebyret skal maksimalt utgjøre 0,6 ganger folketrygdens grunnbeløp (G).</article></article><article class="legalArticle" data-lovdata-URL="LTI/forskrift/2025-11-02-2169/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utmåling av overtredelsesgebyr som ilegges foretak</span></h2><article class="legalP" id="paragraf-4-ledd-1">Overtredelsesgebyr utmåles av Direktoratet for strålevern og atomsikkerhet i hvert enkelt tilfelle (individuell utmåling).</article><article class="legalP" id="paragraf-4-ledd-2">For foretak kan det ved utmålingen blant annet legges vekt på<ul class="defaultList"><li data-li-identifier="a." data-name="a."><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">om det har oppstått fare for skade på helse eller miljø</article></article></li><li data-li-identifier="b." data-name="b."><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">sanksjonens preventive virkning</article></article></li><li data-li-identifier="c." data-name="c."><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">overtredelsens grovhet, og grad av skyld</article></article></li><li data-li-identifier="d." data-name="d."><article class="listArticle" id="paragraf-4-ledd-2-punkt-4"><article class="legalP" id="paragraf-4-ledd-2-punkt-4-ledd-1">om overtredelsen er begått for å fremme foretakets interesser</article></article></li><li data-li-identifier="e." data-name="e."><article class="listArticle" id="paragraf-4-ledd-2-punkt-5"><article class="legalP" id="paragraf-4-ledd-2-punkt-5-ledd-1">om foretaket har hatt eller kunne oppnådd noen fordel ved overtredelsen.</article></article></li></ul></article><article class="legalP" id="paragraf-4-ledd-3">I tillegg kan det ved utmålingen sees hen til øvrige momenter angitt i forvaltningsloven § 46 andre ledd.</article><article class="legalP" id="paragraf-4-ledd-4">Overtredelsesgebyret skal maksimalt utgjøre 15 ganger folketrygdens grunnbeløp (G).</article></article><article class="legalArticle" data-lovdata-URL="LTI/forskrift/2025-11-02-2169/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Overtredelsesgebyr etter faste satser for overtredelser av forskrift om strålevern og bruk av stråling §§ 36–38</span></h2><article class="legalP" id="paragraf-5-ledd-1">Ved ileggelse av overtredelsesgebyr for overtredelser av forskrift om strålevern og bruk av stråling §§ 36–38 skal følgende satser benyttes:<ul class="defaultList"><li><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">1 G for svært alvorlige overtredelser,</article></article></li><li><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">0,7 G for alvorlige overtredelser,</article></article></li><li><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">0,5 G for mindre alvorlige overtredelser,</article></article></li><li><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">0,1 G for lite alvorlige overtredelser.</article></article></li></ul></article></article><article class="legalArticle" data-lovdata-URL="LTI/forskrift/2025-11-02-2169/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Forskriften trer i kraft 1. januar 2026.</article></article></main></body></html>