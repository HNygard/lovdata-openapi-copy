<!DOCTYPE html><html lang="nb"><head><title>Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-09-29-1968</dd><dt class="dokid">DokumentID</dt><dd class="dokid">LTI/forskrift/2025-09-29-1968</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Klimaavdelingen</li></ul></dd><dt class="dateInForce">I kraft fra</dt><dd class="dateInForce">2025-09-29</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-12-23-1851</li></ul></dd><dt class="basedOn">Hjemmel</dt><dd class="basedOn"><ul><li>lov/2004-12-17-99/§3</li><li>lov/2004-12-17-99/§4</li><li>lov/2004-12-17-99/§12</li><li>lov/2004-12-17-99/§14</li><li>lov/2004-12-17-99/§15</li><li>forskrift/2004-12-17-1669</li></ul></dd><dt class="dateOfPublication">Kunngjort</dt><dd class="dateOfPublication">2025-10-01 13:15</dd><dt class="journalNumber">Journalnummer</dt><dd class="journalNumber">2025-1261</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="titleShort">Korttittel</dt><dd class="titleShort">Endr. i klimakvoteforskriften</dd><dt class="title">Tittel</dt><dd class="title">Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 29. september 2025 med hjemmel i lov 17. desember 2004 nr. 99 om kvoteplikt og handel med kvoter for utslipp av klimagasser (klimakvoteloven) § 3, § 4, § 12, § 14 og § 15, jf. delegeringsvedtak 17. desember 2004 nr. 1669. <br /> <strong>EØS-henvisninger:</strong> EØS-avtalen vedlegg XX kap. III nr. 21al (direktiv (EU) 2023/959).</dd><dt class="refid">RefID</dt><dd class="refid">forskrift/2025-09-29-1968</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften)<ul class="tocSubUl"><li>I<ul class="tocSubUl"><li>§ 1-6. (tilgjengeliggjøring av brensel. Aktiviteter og klimagasser omfattet av EUs klimakvotesystem)</li><li>§ 1-6a. (tilgjengeliggjøring av brensel for forbruk. Valg av brenselsoperatør)</li><li>§ 1-6b. (unntak fra kvoteplikt)</li><li>§ 2-1. (forordninger om overvåking og rapportering av utslipp fra anlegg, luftfart og tilgjengeliggjøring av brensel)</li><li>§ 2-2. (forordninger om verifikasjon av data og akkreditering av verifikatør for anlegg, luftfart og tilgjengeliggjøring av brensel for forbruk)</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-09-29-1968" id="dokument"><h1>Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2025-09-29-1968/KAPITTEL_1"><h2 data-text-align="center">I</h2><article class="defaultP">I forskrift 23. desember 2004 nr. 1851 om kvoteplikt og handel med kvoter for utslipp av klimagasser (klimakvoteforskriften) gjøres følgende endringer:</article> <article class="defaultP" margin-top="true">§ 1-2 bokstav o oppheves.</article> <article class="defaultP" margin-top="true">§ 1-2 bokstav p blir til bokstav o; bokstav q blir til bokstav p; bokstav r blir til bokstav q; bokstav s blir til bokstav r; bokstav t blir til bokstav s, bokstav u blir til bokstav t.</article> <article class="defaultP" margin-top="true">§ 1-2 bokstav o første punktum skal lyde:<ul class="defaultList"><li data-li-identifier="o." data-name="o."><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1"><i>brensel:</i> ethvert energiprodukt som skal tilbys, tilbys eller brukes som motorbrensel eller som brensel til varmeproduksjon, herunder til elproduksjon.</article></article></li></ul></article> <article class="defaultP" margin-top="true">§ 1-2 bokstav r nr. ii skal lyde:<ul class="defaultList"><li class="consolidationElement"><article class="listArticle" id="kapittel-1-punkt-2"><ul class="defaultList"><li data-li-identifier="ii." data-name="ii."><article class="listArticle" id="kapittel-1-punkt-2-punkt-1"><article class="legalP" id="kapittel-1-punkt-2-punkt-1-ledd-1">offentlige bygninger, næringsbygninger og private bygg, og ikke-veigående motorkjøretøy og øvrige arbeidsmaskiner, med unntak av næringsbygninger til bruk i landbruk, akvakultur og fiskeri. Bygninger til militære formål er heller ikke omfattet.</article></article></li></ul></article></li></ul></article> <article class="defaultP" margin-top="true">Overskriften i § 1-6 skal lyde:</article><article class="futureLegalArticle" data-name="§1-6" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-6</span>. <span class="legalArticleTitle">(tilgjengeliggjøring av brensel. Aktiviteter og klimagasser omfattet av EUs klimakvotesystem)</span></span></article> <article class="defaultP" margin-top="true">§ 1-6 skal lyde:</article><article class="legalP" id="kapittel-1-ledd-1">Klimakvoteloven gjelder for tilgjengeliggjøring av brensel som brukes til forbrenning i bygningssektoren, veitransportsektoren og andre sektorer. Klimakvoteloven § 4 om kvoteplikt gjelder likevel ikke før 1. januar 2027.</article><article class="legalP" id="kapittel-1-ledd-2">Følgende aktivitet er likevel ikke omfattet av klimakvotelovens regler om EUs klimakvotesystem:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">tilgjengeliggjøring av brensel til forbrenning i aktiviteter som nevnt i tabellen i § 1-3, unntatt hvis brenslet brukes til forbrenning i forbindelse med aktivitet 27 transport av klimagasser for lagring i godkjent geologisk formasjon,</article></article></li><li data-li-identifier="b." data-name="b."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">tilgjengeliggjøring av brensel til forbrenning i aktiviteter som nevnt i §§ 1-4 og 1-5,</article></article></li><li data-li-identifier="c." data-name="c."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">tilgjengeliggjøring av brensel til eget forbruk som endelig forbruker.</article></article></li></ul></article> <article class="defaultP" margin-top="true">Ny § 1-6a skal lyde:</article><article class="futureLegalArticle" data-name="§1-6a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 1-6a</span>. <span class="legalArticleTitle">(tilgjengeliggjøring av brensel for forbruk. Valg av brenselsoperatør)</span></span><article class="legalP" id="kapittel-1-foreslåttparagraf-2-ledd-1">Når flere utøver aktivitet som nevnt i § 1-6 for det samme brenselet, skal som hovedregel brenselsoperatøren være:<ul class="defaultList"><li data-li-identifier="i." data-name="i."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">en som er registrert virksomhet og som er ansvarlig for å betale særavgift for brenselet etter forskrift om særavgift</article></article></li><li data-li-identifier="ii." data-name="ii."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">hvis ikke i er aktuell, den som importerer brensel til forbruk i Norge eller den som i Norge produserer brensel til forbruk i Norge</article></article></li><li data-li-identifier="iii." data-name="iii."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">hvis ikke i eller ii er aktuell, enhver annen som utfører aktivitet som nevnt i § 1-6.</article></article></li></ul></article><article class="legalP" id="kapittel-1-foreslåttparagraf-2-ledd-2">Klimakvotemyndigheten kan i enkeltvedtak gjøre unntak fra rekkefølgen av i til iii og bestemme hvem som skal være brenselsoperatør.</article></article> <article class="defaultP" margin-top="true">Ny § 1-6b skal lyde:</article><article class="futureLegalArticle" data-name="§1-6b" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 1-6b</span>. <span class="legalArticleTitle">(unntak fra kvoteplikt)</span></span><article class="legalP" id="kapittel-1-foreslåttparagraf-3-ledd-1">Departementet kan i forskrift gi unntak fra kvoteplikten i klimakvoteloven § 4 for rapporteringsårene 2027–2030, innenfor rammene av Norges EØS-rettslige forpliktelser.</article></article> <article class="defaultP" margin-top="true">Overskriften i § 2-1 skal lyde:</article><article class="futureLegalArticle" data-name="§2-1" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 2-1</span>. <span class="legalArticleTitle">(forordninger om overvåking og rapportering av utslipp fra anlegg, luftfart og tilgjengeliggjøring av brensel)</span></span></article> <article class="defaultP" margin-top="true">§ 2-1 andre ledd oppheves.</article> <article class="defaultP" margin-top="true">Overskriften i § 2-2 skal lyde:</article><article class="futureLegalArticle" data-name="§2-2" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 2-2</span>. <span class="legalArticleTitle">(forordninger om verifikasjon av data og akkreditering av verifikatør for anlegg, luftfart og tilgjengeliggjøring av brensel for forbruk)</span></span></article> <article class="defaultP" margin-top="true">§ 10-3 skal lyde:</article><article class="legalP" id="kapittel-1-ledd-3">Anleggsoperatører, luftfartøysoperatører, skipsoperatører og brenselsoperatører skal gi melding til klimakvotemyndigheten dersom den aktiviteten som omfattes av EUs klimakvotesystem besluttes nedlagt.</article></section><section class="section" data-name="kapII" id="kapittel-2" data-lovdata-URL="LTI/forskrift/2025-09-29-1968/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>