<!DOCTYPE html><html lang="nb"><head><title>Forskrift om endring endring i forskrift om grensetilsyn og grensekontroll av personer (grenseforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-09-09-1810</dd><dt class="dokid">DokumentID</dt><dd class="dokid">LTI/forskrift/2025-09-09-1810</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Politiavdelingen</li></ul></dd><dt class="dateInForce">I kraft fra</dt><dd class="dateInForce">2025-10-12</dd><dt class="changesToDocuments">Endrer</dt><dd class="changesToDocuments"><ul><li>forskrift/2022-04-29-665</li></ul></dd><dt class="basedOn">Hjemmel</dt><dd class="basedOn"><ul><li>lov/2018-04-20-8/§25</li><li>forskrift/2020-12-11-2705</li></ul></dd><dt class="dateOfPublication">Kunngjort</dt><dd class="dateOfPublication">2025-09-11 15:05</dd><dt class="journalNumber">Journalnummer</dt><dd class="journalNumber">2025-1170</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="titleShort">Korttittel</dt><dd class="titleShort">Endr. i grenseforskriften</dd><dt class="title">Tittel</dt><dd class="title">Forskrift om endring endring i forskrift om grensetilsyn og grensekontroll av personer (grenseforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 9. september 2025 med hjemmel i lov 20. april 2018 nr. 8 om grensetilsyn og grensekontroll av personer (grenseloven) § 25, jf. delegeringsvedtak 11. desember 2020 nr. 2705. <br /> <strong>EØS/EU/Schengen:</strong> forordning (EU) 2025/1534.</dd><dt class="refid">RefID</dt><dd class="refid">forskrift/2025-09-09-1810</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring endring i forskrift om grensetilsyn og grensekontroll av personer (grenseforskriften)<ul class="tocSubUl"><li>I<ul class="tocSubUl"><li>§ 5-1. Formål. Regler som gjelder for behandlingen av personopplysninger</li><li>§ 5A-1. Behandlingsansvar i inn- og utreisesystemet</li><li>§ 5A-2. Gradvis oppstart av inn- og utreisesystemet</li><li>§ 5B-1. Interoperabilitet mellom EU-informasjonssystemer</li><li>§ 5B-2. Tilgang til felles identitetsregister (CIR) for identifiseringsformål</li><li>§ 5B-3. Behandlingsansvar i rammeløsningen for interoperabilitet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2025-09-09-1810" id="dokument"><h1>Forskrift om endring endring i forskrift om grensetilsyn og grensekontroll av personer (grenseforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2025-09-09-1810/KAPITTEL_1"><h2 data-text-align="center">I</h2><article class="defaultP">I forskrift 29. april 2022 nr. 665 om grensetilsyn og grensekontroll av personer (grenseforskriften) gjøres følgende endringer:</article> <article class="defaultP" margin-top="true">§ 5-1 overskriften skal lyde:</article><article class="futureLegalArticle" data-name="§5-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5-1</span>. <span class="legalArticleTitle">Formål. Regler som gjelder for behandlingen av personopplysninger</span></span></article> <article class="defaultP" margin-top="true">§ 5-6 første og annet ledd skal lyde:</article><article class="legalP" id="kapittel-1-ledd-1">Begjæring om innsyn, retting, begrensning av behandling eller sletting av personopplysninger etter personvernforordningen artikkel 15 til 18 fremmes for den behandlingsansvarlige.</article><article class="legalP" id="kapittel-1-ledd-2">Avgjørelse om innsyn, retting, begrensning av behandling og sletting av personopplysninger treffes av den behandlingsansvarlige. Avgjørelsen kan ikke påklages til overordnet organ.</article> <article class="defaultP" margin-top="true">Nytt kapittel 5A skal lyde:</article><span class="futuretitle" id="kapittel-1-foreslåttittel-1">Kapittel 5A. Inn- og utreisesystemet (EES – Entry Exit System), jf. grenseloven § 8 første ledd nr. 2</span><article class="futureLegalArticle" data-name="§5A-1" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5A-1</span>. <span class="legalArticleTitle">Behandlingsansvar i inn- og utreisesystemet</span></span><article class="legalP" id="kapittel-1-foreslåttparagraf-2-ledd-1">Politidirektoratet er behandlingsansvarlig for behandling av personopplysninger i inn- og utreisesystemet i Norge, jf. EES-forordningen artikkel 39 nr. 1.</article></article><article class="futureLegalArticle" data-name="§5A-2" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5A-2</span>. <span class="legalArticleTitle">Gradvis oppstart av inn- og utreisesystemet</span></span><article class="legalP" id="kapittel-1-foreslåttparagraf-3-ledd-1">Forordning (EU) 2025/1534 om midlertidige unntak fra visse bestemmelser i forordning (EU) 2017/2226 og (EU) 2016/399 med sikte på gradvis oppstart av EES gjelder som forskrift.</article></article> <article class="defaultP" margin-top="true">Nytt kapittel 5B skal lyde:</article><span class="futuretitle" id="kapittel-1-foreslåttittel-2">Kapittel 5B. Interoperabilitet mellom EU-informasjonssystemer for grenser og visum, politisamarbeid og rettslig samarbeid, asyl og migrasjon, jf. grenseloven § 8 første ledd nr. 4 og 5</span><article class="futureLegalArticle" data-name="§5B-1" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 5B-1</span>. <span class="legalArticleTitle">Interoperabilitet mellom EU-informasjonssystemer</span></span><article class="legalP" id="kapittel-1-foreslåttparagraf-4-ledd-1">I rammeløsningen for interoperabilitet mellom EU-informasjonssystemer for grenser og visum, politisamarbeid og rettslig samarbeid, asyl og migrasjon etter forordning (EU) 2019/817 og forordning (EU) 2019/818, er norske myndigheter tilknyttet inn- og utreisesystemet (EES), visuminformasjonssystemet (VIS), fremreisesystemet (ETIAS), Eurodac og Schengen Informasjonssystem (SIS).</article></article><article class="futureLegalArticle" data-name="§5B-2" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5B-2</span>. <span class="legalArticleTitle">Tilgang til felles identitetsregister (CIR) for identifiseringsformål</span></span><article class="legalP" id="kapittel-1-foreslåttparagraf-5-ledd-1">Politiet, herunder Politiets sikkerhetstjeneste, og Kystvakten kan søke i felles identitetsregister (CIR) for å identifisere en person i tråd med artikkel 20 nr. 1 til 3 i forordning (EU) 2019/817 og artikkel 20 nr. 1 til 3 i forordning (EU) 2019/818 for formål som angitt i forordningene artikkel 2 nr. 1 bokstav b og c. Slike søk kan gjøres når det opptas biometriske opplysninger i medhold av straffeprosessloven § 160.</article><article class="legalP" id="kapittel-1-foreslåttparagraf-5-ledd-2">Politiet, herunder Politiets sikkerhetstjeneste, og Kystvakten kan søke i felles identitetsregister (CIR) for å identifisere en person i situasjoner som nevnt i artikkel 20 nr. 4 i forordning (EU) 2019/817 og artikkel 20 nr. 4 i forordning (EU) 2019/818 når det er tatt opp biometriske opplysninger i medhold av politiloven § 12 sjette ledd.</article></article><article class="futureLegalArticle" data-name="§5B-3" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 5B-3</span>. <span class="legalArticleTitle">Behandlingsansvar i rammeløsningen for interoperabilitet</span></span><article class="legalP" id="kapittel-1-foreslåttparagraf-6-ledd-1">Behandlingsansvaret for behandling av personopplysninger i VIS, ETIAS, Eurodac, EES og SIS, jf. utlendingsloven § 102 d, utlendingsforskriften §§ 3-3 a og 18-5, grenseforskriften § 5A-1, SIS-loven § 4 og SIS-forskriften § 1, gjelder også for behandlingen av<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-6-ledd-1-punkt-1"><article class="legalP" id="kapittel-1-foreslåttparagraf-6-ledd-1-punkt-1-ledd-1">biometriske maler i den felles biometriske sammenligningstjenesten (sBMS) basert på personopplysninger myndigheten har registrert i EES, VIS eller SIS, jf. forordning (EU) 2019/817 artikkel 40 nr. 1 og forordning (EU) 2019/818 artikkel 40 nr. 1</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-6-ledd-1-punkt-2"><article class="legalP" id="kapittel-1-foreslåttparagraf-6-ledd-1-punkt-2-ledd-1">personopplysninger i det felles identitetsregisteret (CIR) som er registrert av myndigheten i EES, VIS eller ETIAS, jf. forordning (EU) 2019/817 artikkel 40 nr. 2 og forordning (EU) 2019/818 artikkel 40 nr. 2.</article></article></li></ul></article><article class="legalP" id="kapittel-1-foreslåttparagraf-6-ledd-2">Myndigheten som tilføyer eller endrer opplysninger i identitetsbekreftelsesmappen er behandlingsansvarlig for personopplysninger i fleridentitetsdetektoren (MID), jf. forordning (EU) 2019/817 artikkel 40 nr. 3 og forordning (EU) 2019/818 artikkel 40 nr. 3.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2025-09-09-1810/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 12. oktober 2025.</article></section></main></body></html>