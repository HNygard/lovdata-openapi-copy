<!DOCTYPE html><html lang="no"><head><title>Lov om prokura [prokuraloven]</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1985-06-21-80</dd><dt class="dokid">DokumentID</dt><dd class="dokid">NL/lov/1985-06-21-80</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">1988-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-06-18</dd><dt class="lastChangedBy">Sist endret ved</dt><dd class="lastChangedBy"><a href="lov/2021-06-18-137">lov/2021-06-18-137</a></dd><dt class="legalArea">Rettsområde</dt><dd class="legalArea"><ul><li><a href="legal-areas/01" title="Anskaffelser, avtaler, bygg og entrepriser">Anskaffelser, avtaler, bygg og entrepriser</a> &gt; <a href="legal-areas/01.02" title="Avtaler">Avtaler</a></li> <li><a href="legal-areas/26" title="Selskaper, fond og foreninger">Selskaper, fond og foreninger</a> &gt; <a href="legal-areas/26.06" title="Selskaper. Statsforetak">Selskaper. Statsforetak</a></li></ul></dd><dt class="lastupdated">Rettet</dt><dd class="lastupdated">2021-09-27 (faglige fotnoter fjernet, struktur)</dd><dt class="titleShort">Korttittel</dt><dd class="titleShort">Prokuraloven – prokl</dd><dt class="title">Tittel</dt><dd class="title">Lov om prokura [prokuraloven]</dd><dt class="miscInformation">Annet om dokumentet</dt><dd class="miscInformation">Se <i>tidligere</i> lov 17 mai 1890 nr. 6 kap. 3.</dd><dt class="refid">RefID</dt><dd class="refid">lov/1985-06-21-80</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om prokura [prokuraloven]</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li><li><a href="#paragraf-5">§ 5.</a></li><li><a href="#paragraf-6">§ 6.</a></li></ul></li></ul></dd></dl></header><main class="documentBody" data-lovdata-URL="NL/lov/1985-06-21-80" id="dokument"><h1>Lov om prokura [prokuraloven]</h1><article class="legalArticle" data-lovdata-URL="NL/lov/1985-06-21-80/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Har en næringsdrivende gitt noen en fullmakt som uttrykkelig er kalt prokura, eller på annen måte betegnet noen som sin prokurist, er denne bemyndiget til å opptre på vegne av foretaket i alt som hører til driften av dette. Prokuristen kan likevel ikke uten uttrykkelig fullmakt overdra eller behefte foretakets faste eiendom eller løsøre som kan registreres i skipsregisteret eller luftfartøyregisteret, eller opptre på dets vegne i søksmål.</article><article class="legalP" id="paragraf-1-ledd-2">Om registrering av prokura gjelder bestemmelsene i <a href="lov/1985-06-21-78">foretaksregisterloven</a>.</article><article class="changesToParent">Endret ved lov <a href="lov/2021-06-18-137">18 juni 2021 nr. 137</a> (ikr. 18 juni 2021 iflg. <a href="forskrift/2021-06-18-1986">res. 18 juni 2021 nr. 1986</a>).</article></article><article class="legalArticle" data-lovdata-URL="NL/lov/1985-06-21-80/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Prokura kan gis flere personer slik at de bare kan nytte den i fellesskap (kollektivprokura). Annen innskrenkning i prokuristens fullmakt etter <a href="lov/1985-06-21-80/§1">§ 1</a> kan ikke registreres (jf. <a href="lov/1985-06-21-78/§3-7">foretaksregisterloven § 3-7</a> tredje ledd) og heller ikke gjøres gjeldende overfor godtroende tredjemann.</article><article class="changesToParent">Endret ved lov <a href="lov/2021-06-18-137">18 juni 2021 nr. 137</a> (ikr. 18 juni 2021 iflg. <a href="forskrift/2021-06-18-1986">res. 18 juni 2021 nr. 1986</a>). <strong>Endres</strong> ved lov <a href="lov/2025-06-20-106">20 juni 2025 nr. 106</a> (i kraft 1 jan 2026 iflg. <a href="forskrift/2025-06-20-1119">res. 20 juni 2025 nr. 1119</a>).</article></article><article class="legalArticle" data-lovdata-URL="NL/lov/1985-06-21-80/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Når en prokurist tegner firmaet, skal han til dette gjøre en tilføyelse som viser prokuraforholdet (pr prokura, p&#xa0;p eller annen forkortelse av disse ord). For øvrig gjelder reglene om firmategning i <a href="lov/1985-06-21-79/§7-1">foretaksnavneloven § 7-1</a>.</article><article class="changesToParent">Endret ved <a href="lov/2003-09-05-91">lov 5 sep 2003 nr. 91</a> (ikr. 1 mars 2004 iflg. <a href="forskrift/2003-09-05-1118">res. 5 sep 2003 nr. 1118</a>).</article></article><article class="legalArticle" data-lovdata-URL="NL/lov/1985-06-21-80/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">En prokurist kan ikke overføre prokuraen til en annen.</article></article><article class="legalArticle" data-lovdata-URL="NL/lov/1985-06-21-80/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Prokura kan når som helst tilbakekalles. Prokurafullmakten faller ikke bort om innehaveren av et registrert enkeltpersonforetak dør. Er enkeltpersonforetaket ikke registrert, gjelder regelen i <a href="lov/1918-05-31-4/§21">avtaleloven § 21</a>.</article><article class="changesToParent">Endret ved <a href="lov/2003-09-05-91">lov 5 sep 2003 nr. 91</a> (ikr. 1 mars 2004 iflg. <a href="forskrift/2003-09-05-1118">res. 5 sep 2003 nr. 1118</a>).</article></article><article class="legalArticle" data-lovdata-URL="NL/lov/1985-06-21-80/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Loven tar til å gjelde fra den tid<sup class="footnotereference" data-footnotereferencevalue="1" data-unique-footnote-counter="1">1</sup> Kongen bestemmer.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1 jan 1988 iflg. <a href="forskrift/1987-12-18-963">res. 18 des 1987 nr. 963</a>.</article></footer></article></main></body></html>