<!DOCTYPE html><html lang="no"><head><title>Lov om regulering av eksporten av fisk, fiskevarer og marine produkter (fiskeeksportloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1990-04-27-9</dd><dt class="dokid">DokumentID</dt><dd class="dokid">NL/lov/1990-04-27-9</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">1991-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-07-01</dd><dt class="lastChangedBy">Sist endret ved</dt><dd class="lastChangedBy"><a href="lov/2023-05-26-15">lov/2023-05-26-15</a> fra 2023-07-01</dd><dt class="legalArea">Rettsområde</dt><dd class="legalArea"><ul><li><a href="legal-areas/09" title="Fiskeri- og fangstrett og havbruk">Fiskeri- og fangstrett og havbruk</a> &gt; <a href="legal-areas/09.01" title="Akvakultur. Havbruk">Akvakultur. Havbruk</a></li> <li><a href="legal-areas/09" title="Fiskeri- og fangstrett og havbruk">Fiskeri- og fangstrett og havbruk</a> &gt; <a href="legal-areas/09.03" title="Fiskeri">Fiskeri</a></li> <li><a href="legal-areas/23" title="Næringsrett">Næringsrett</a> &gt; <a href="legal-areas/23.06" title="Inn- og utførsel">Inn- og utførsel</a></li></ul></dd><dt class="lastupdated">Rettet</dt><dd class="lastupdated">2021-09-09 (faglige fotnoter fjernet, UU-tilpasset)</dd><dt class="titleShort">Korttittel</dt><dd class="titleShort">Fiskeeksportloven – fiskeekspl</dd><dt class="title">Tittel</dt><dd class="title">Lov om regulering av eksporten av fisk, fiskevarer og marine produkter (fiskeeksportloven)</dd><dt class="miscInformation">Annet om dokumentet</dt><dd class="miscInformation">Lovens tittel endret ved lov <a href="lov/2023-05-26-15">26 mai 2023 nr. 15</a> (i kraft 1 juli 2023 iflg. <a href="forskrift/2023-05-26-729">res. 26 mai 2023 nr. 729</a>).</dd><dt class="refid">RefID</dt><dd class="refid">lov/1990-04-27-9</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om regulering av eksporten av fisk, fiskevarer og marine produkter (fiskeeksportloven)</a><ul class="tocSubUl"><li><a href="#paragraf-1">§ 1. Lovens virkeområde</a></li><li><a href="#paragraf-2">§ 2. Norges sjømatråd AS</a></li><li><a href="#paragraf-3">§ 3. Registrering av eksportører</a></li><li><a href="#paragraf-4">§ 4. Sentralisert eksport</a></li><li><a href="#paragraf-5">§ 5. Salgsvilkår og minsteeksportpriser mv.</a></li><li><a href="#paragraf-6">§ 6. Avgift</a></li><li><a href="#paragraf-7">§ 7. Kontroll med eksporten</a></li><li><a href="#paragraf-8">§ 8. Opplysningsplikt</a></li><li><a href="#paragraf-9">§ 9. Straffansvar</a></li><li><a href="#paragraf-10">§ 10. Ikrafttredelse</a></li></ul></li></ul></dd></dl></header><main class="documentBody" data-lovdata-URL="NL/lov/1990-04-27-9" id="dokument"><h1>Lov om regulering av eksporten av fisk, fiskevarer og marine produkter (fiskeeksportloven)</h1><article class="legalArticle" data-lovdata-URL="NL/lov/1990-04-27-9/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Lovens virkeområde</span></h2><article class="legalP" id="paragraf-1-ledd-1">Loven gjelder eksport av fisk, fiskevarer og marine produkter, herunder reeksport og direkte levering til utlandet eller til utenlandsk fartøy fra norsk fiskefartøy.</article><article class="legalP" id="paragraf-1-ledd-2">Med fisk, fiskevarer og marine produkter menes alle arter fisk, krepsdyr, bløtdyr, pigghuder og makroalger, samt varer der disse artene er det eneste eller en vesentlig del av råstoffet. Loven gjelder også fisk, fiskevarer og marine produkter av utenlandsk opprinnelse. Departementet avgjør i tvilstilfeller hva som skal anses som fisk, fiskevarer og marine produkter etter loven.</article><article class="changesToParent">Endret ved lov <a href="lov/2023-05-26-15">26 mai 2023 nr. 15</a> (i kraft 1 juli 2023 iflg. <a href="forskrift/2023-05-26-729">res. 26 mai 2023 nr. 729</a>).</article></article><article class="legalArticle" data-lovdata-URL="NL/lov/1990-04-27-9/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Norges sjømatråd AS</span></h2><article class="legalP" id="paragraf-2-ledd-1">Norges sjømatråd AS (Sjømatrådet) er et aksjeselskap. Aksjeloven gjelder for Sjømatrådet om ikke annet følger av denne lov. Staten skal eie alle aksjer i Sjømatrådet.</article><article class="legalP" id="paragraf-2-ledd-2">Styret skal være representativt for fiskeri- og havbruksnæringen. Departementet kan ved forskrift gi nærmere bestemmelser om sammensetningen av styret.</article><article class="legalP" id="paragraf-2-ledd-3">Sjømatrådet skal utføre de oppgaver som er fastsatt i denne lov eller i forskrifter gitt med hjemmel i loven. For øvrig skal Sjømatrådet gi råd til departementet i spørsmål som angår eksport eller omsetning og produksjon i sammenheng med eksport.</article><article class="legalP" id="paragraf-2-ledd-4">Forvaltningsloven gjelder ikke for Sjømatrådet, unntatt i saker om enkeltvedtak som Sjømatrådet treffer etter § 3 i loven her.</article><article class="changesToParent">Endret ved <a href="lov/2005-06-17-80">lover 17 juni 2005 nr. 80</a> (ikr. 1 sep 2005 iflg. <a href="forskrift/2005-08-19-904">res. 19 aug 2005 nr. 904</a>), <a href="lov/2011-12-09-56">9 des 2011 nr. 56</a> (ikr. 1 jan 2012 iflg. <a href="forskrift/2011-12-09-1221">res. 9 des 2011 nr. 1221</a>).</article></article><article class="legalArticle" data-lovdata-URL="NL/lov/1990-04-27-9/§3" data-name="§3" id="paragraf-3"><h2 class="legalArticleHeader"><span class="legalArticleValue" data-legalArea="11.04">§ 3</span>. <span class="legalArticleTitle">Registrering av eksportører</span></h2><article class="legalP" id="paragraf-3-ledd-1">Eksport av fisk, fiskevarer og marine produkter kan bare foretas av eksportører som er registrert i henhold til lovens bestemmelser. Departementet gir forskrift om registreringsordningen, blant annet om unntak fra kravet om registrering. I forskriften kan det stilles som vilkår for registrering at avgift er innbetalt i samsvar med <a href="lov/1990-04-27-9/§6">§ 6</a> første ledd bokstav a. Registrert eksportør kan bare slettes fra registeret som følge av manglende innbetaling av avgift etter tredje punktum.</article><article class="legalP" id="paragraf-3-ledd-2">Departementet kan gi forskrift om at Sjømatrådet får fullmakt til å forvalte registreringsordningen og føre register over eksportører som etter loven har rett til å eksportere fisk, fiskevarer og marine produkter.</article><article class="changesToParent">Endret ved <a href="lov/2005-06-17-80">lover 17 juni 2005 nr. 80</a> (ikr. 1 sep 2005 iflg. <a href="forskrift/2005-08-19-904">res. 19 aug 2005 nr. 904</a>), <a href="lov/2011-12-09-56">9 des 2011 nr. 56</a> (ikr. 1 jan 2012 iflg. <a href="forskrift/2011-12-09-1221">res. 9 des 2011 nr. 1221</a>), <a href="lov/2023-05-26-15">26 mai 2023 nr. 15</a> (i kraft 1 juli 2023 iflg. <a href="forskrift/2023-05-26-729">res. 26 mai 2023 nr. 729</a>).</article></article><article class="legalArticle" data-lovdata-URL="NL/lov/1990-04-27-9/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Sentralisert eksport</span></h2><article class="legalP" id="paragraf-4-ledd-1">Departementet kan gi forskrift om at forhandlinger om og gjennomføring av salg av bestemte typer eller arter av fisk, fiskevarer og marine produkter til nærmere bestemte utenlandske markeder bare skal kunne foretas av ett eller flere salgsforetak med begrenset ansvar (sentralisert salg).</article><article class="legalP" id="paragraf-4-ledd-2">I forskriften kan det fastsettes nærmere bestemmelser om kvotedeling.</article><article class="legalP" id="paragraf-4-ledd-3">Sentralisert salg kan som hovedregel bare finne sted når forhold på det aktuelle eksportmarked gjør dette berettiget.</article><article class="legalP" id="paragraf-4-ledd-4">Departementet kan i særlige tilfelle dispensere fra vedtak som er gjort etter første ledd når berørte organisasjoner har hatt anledning til å uttale seg.</article><article class="changesToParent">Endret ved <a href="lov/2007-06-29-81">lover 29 juni 2007 nr. 81</a> (ikr. 1 jan 2008 iflg. <a href="forskrift/2007-11-23-1287">res. 23 nov 2007 nr. 1287</a>), <a href="lov/2023-05-26-15">26 mai 2023 nr. 15</a> (i kraft 1 juli 2023 iflg. <a href="forskrift/2023-05-26-729">res. 26 mai 2023 nr. 729</a>).</article></article><article class="legalArticle" data-lovdata-URL="NL/lov/1990-04-27-9/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Salgsvilkår og minsteeksportpriser mv.</span></h2><article class="legalP" id="paragraf-5-ledd-1">Departementet kan gi forskrift om at salg til utlandet av fisk, fiskevarer og marine produkter bare kan finne sted på nærmere bestemte salgsvilkår. I forskrift etter første punktum kan det også fastsettes minsteeksportpriser og, ved ekstraordinære markedsforhold, andre tiltak av midlertidig karakter for bestemte varer til bestemte markeder, når dette skjer av hensyn til internasjonale avtaler.</article><article class="changesToParent">Endret ved <a href="lov/1997-06-19-80">lover 19 juni 1997 nr. 80</a>, <a href="lov/2023-05-26-15">26 mai 2023 nr. 15</a> (i kraft 1 juli 2023 iflg. <a href="forskrift/2023-05-26-729">res. 26 mai 2023 nr. 729</a>).</article></article><article class="legalArticle" data-lovdata-URL="NL/lov/1990-04-27-9/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Avgift</span></h2><article class="legalP" id="paragraf-6-ledd-1">Departementet kan fastsette forskrift om at det skal svares:<ol class="defaultList" type="a"><li data-name="a." value="1"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">en årlig avgift til Sjømatrådet som betales av den enkelte eksportør,</article></article></li><li data-name="b." value="2"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">en avgift beregnet av fob-verdien ved eksport av varer som omfattes av loven her.</article></article></li></ol></article><article class="legalP" id="paragraf-6-ledd-2">Avgiftens størrelse fastsettes av departementet. Avgift som oppkreves etter første ledds bokstav b) er tvangsgrunnlag for utlegg.</article><article class="legalP" id="paragraf-6-ledd-3">Avgift som innbetales i medhold av paragrafen her, kan bl.a. nyttes til:<ul class="defaultList"><li data-li-identifier="-" data-name="-"><article class="listArticle" id="paragraf-6-ledd-3-punkt-1"><article class="legalP" id="paragraf-6-ledd-3-punkt-1-ledd-1">administrative kostnader ved drift av Sjømatrådet</article></article></li><li data-li-identifier="-" data-name="-"><article class="listArticle" id="paragraf-6-ledd-3-punkt-2"><article class="legalP" id="paragraf-6-ledd-3-punkt-2-ledd-1">kontroll etter § 7 i loven her</article></article></li><li data-li-identifier="-" data-name="-"><article class="listArticle" id="paragraf-6-ledd-3-punkt-3"><article class="legalP" id="paragraf-6-ledd-3-punkt-3-ledd-1">informasjon til næringen</article></article></li><li data-li-identifier="-" data-name="-"><article class="listArticle" id="paragraf-6-ledd-3-punkt-4"><article class="legalP" id="paragraf-6-ledd-3-punkt-4-ledd-1">innenlands og utenlands markedstiltak</article></article></li><li data-li-identifier="-" data-name="-"><article class="listArticle" id="paragraf-6-ledd-3-punkt-5"><article class="legalP" id="paragraf-6-ledd-3-punkt-5-ledd-1">annet eksportfremmende arbeid.</article></article></li></ul></article><article class="legalP" id="paragraf-6-ledd-4">Departementet gir nærmere bestemmelser om oppkreving og anvendelse av innkomne avgiftsmidler. Departementet kan bestemme at en bestemt del av midlene skal gis som tilskudd til driften av en interesseorganisasjon for produsenter og eksportører.</article><article class="changesToParent">Endret ved <a href="lov/1992-06-26-86">lover 26 juni 1992 nr. 86</a>, <a href="lov/1994-06-24-35">24 juni 1994 nr. 35</a>, <a href="lov/1997-06-19-80">19 juni 1997 nr. 80</a>, <a href="lov/2011-12-09-56">9 des 2011 nr. 56</a> (ikr. 1 jan 2012 iflg. <a href="forskrift/2011-12-09-1221">res. 9 des 2011 nr. 1221</a>).</article></article><article class="legalArticle" data-lovdata-URL="NL/lov/1990-04-27-9/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Kontroll med eksporten</span></h2><article class="legalP" id="paragraf-7-ledd-1">Departementet kan gi forskrift om kontroll med at eksporten av fisk, fiskevarer og marine produkter skjer i samsvar med bestemmelser fastsatt i eller i medhold av denne loven.</article><article class="changesToParent">Endret ved lov <a href="lov/2023-05-26-15">26 mai 2023 nr. 15</a> (i kraft 1 juli 2023 iflg. <a href="forskrift/2023-05-26-729">res. 26 mai 2023 nr. 729</a>).</article></article><article class="legalArticle" data-lovdata-URL="NL/lov/1990-04-27-9/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Opplysningsplikt</span></h2><article class="legalP" id="paragraf-8-ledd-1">Den som driver virksomhet eller akter å drive virksomhet som faller inn under loven, plikter å gi de opplysninger om virksomheten som er nødvendig for forvaltningens saksbehandling etter loven. Departementet kan ved forskrift gi nærmere bestemmelser om utstrekningen og gjennomføringen av opplysningsplikten.</article><article class="changesToParent">Endret ved <a href="lov/2005-06-17-80">lov 17 juni 2005 nr. 80</a> (ikr. 1 sep 2005 iflg. <a href="forskrift/2005-08-19-904">res. 19 aug 2005 nr. 904</a>).</article></article><article class="legalArticle" data-lovdata-URL="NL/lov/1990-04-27-9/§9" data-name="§9" id="paragraf-9"><h2 class="legalArticleHeader"><span class="legalArticleValue" data-legalArea="31.16">§ 9</span>. <span class="legalArticleTitle">Straffansvar</span></h2><article class="legalP" id="paragraf-9-ledd-1">Den som forsettlig eller uaktsomt overtrer bestemmelser gitt i eller i medhold av loven, straffes med bøter. På samme måte straffes forsøk.</article><article class="changesToParent">Endret ved <a href="lov/1991-07-20-66">lover 20 juli 1991 nr. 66</a>, <a href="lov/2015-06-19-65">19 juni 2015 nr. 65</a> (ikr. 1 okt 2015).</article></article><article class="legalArticle" data-lovdata-URL="NL/lov/1990-04-27-9/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Denne lov trer i kraft fra den dato<sup class="footnotereference" data-footnotereferencevalue="1" data-unique-footnote-counter="1">1</sup> Kongen bestemmer.</article><article class="legalP" id="paragraf-10-ledd-2">– – –</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1 juli 1991 iflg. <a href="forskrift/1991-03-22-155">res. 22 mars 1991 nr. 155</a>.</article></footer></article></main></body></html>