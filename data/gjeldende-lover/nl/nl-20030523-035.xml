<!DOCTYPE html><html lang="no"><head><title>Lov om visse sider av elektronisk handel og andre informasjonssamfunnstjenester (ehandelsloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2003-05-23-35</dd><dt class="dokid">DokumentID</dt><dd class="dokid">NL/lov/2003-05-23-35</dd><dt class="ministry">Departement</dt><dd class="ministry"><ul><li>Digitaliserings- og forvaltningsdepartementet</li></ul></dd><dt class="dateInForce">I kraft fra</dt><dd class="dateInForce">2003-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-10-01</dd><dt class="lastChangedBy">Sist endret ved</dt><dd class="lastChangedBy"><a href="lov/2023-06-16-38">lov/2023-06-16-38</a> fra 2023-10-01</dd><dt class="legalArea">Rettsområde</dt><dd class="legalArea"><ul><li><a href="legal-areas/06" title="EU/EØS-rett">EU/EØS-rett</a> &gt; <a href="legal-areas/06.09" title="Informasjonssamfunnet">Informasjonssamfunnet</a></li> <li><a href="legal-areas/15" title="IKT- og medierett">IKT- og medierett</a> &gt; <a href="legal-areas/15.01" title="Elektronisk handel. E-signatur">Elektronisk handel. E-signatur</a></li> <li><a href="legal-areas/23" title="Næringsrett">Næringsrett</a> &gt; <a href="legal-areas/23.02" title="Handel og tjenester">Handel og tjenester</a></li></ul></dd><dt class="lastupdated">Rettet</dt><dd class="lastupdated">2025-01-09 (EØS-henvisning)</dd><dt class="eeaReferences">EØS-henvisning</dt><dd class="eeaReferences"><a href="avtale/avt-1992-05-02-1-v11">EØS-avtalen vedlegg XI</a> <br />nr. 5i (direktiv <a href="eu/32015*1535">(EU) 2015/1535</a>), <br />nr. 5m (direktiv <a href="eu/32000l0031">2000/31/EF</a>).</dd><dt class="titleShort">Korttittel</dt><dd class="titleShort">Ehandelsloven – e-hl</dd><dt class="title">Tittel</dt><dd class="title">Lov om visse sider av elektronisk handel og andre informasjonssamfunnstjenester (ehandelsloven)</dd><dt class="refid">RefID</dt><dd class="refid">lov/2003-05-23-35</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om visse sider av elektronisk handel og andre informasjonssamfunnstjenester (ehandelsloven)</a><ul class="tocSubUl"><li><a href="#paragraf-1">§ 1. Lovens formål og virkeområde</a></li><li><a href="#paragraf-2">§ 2. Unntak fra lovens virkeområde</a></li><li><a href="#paragraf-3">§ 3. Definisjoner</a></li><li><a href="#paragraf-4">§ 4. Informasjonssamfunnstjenester fra Norge</a></li><li><a href="#paragraf-5">§ 5. Informasjonssamfunnstjenester fra en annen stat innenfor EØS</a></li><li><a href="#paragraf-6">§ 6. Unntak fra §§ 4 og 5</a></li><li><a href="#paragraf-7">§ 7. Forbud mot krav om forhåndsgodkjenning</a></li><li><a href="#paragraf-8">§ 8. Tjenesteyterens opplysningsplikt om virksomheten</a></li><li><a href="#paragraf-9">§ 9. Tjenesteyterens opplysningsplikt ved elektronisk markedsføring</a></li><li><a href="#paragraf-10">§ 10. Plikt til å respektere reservasjonsregistre mv.</a></li><li><a href="#paragraf-11">§ 11. Opplysningsplikt før elektronisk bestilling</a></li><li><a href="#paragraf-12">§ 12. Mottakelse og bekreftelse av bestilling</a></li><li><a href="#paragraf-13">§ 13. Ansvar for informasjon og veiledning</a></li><li><a href="#paragraf-14">§ 14. Samarbeid med andre EØS-stater</a></li><li><a href="#paragraf-15">§ 15. Erstatnings- og straffeansvar for tjenesteyter</a></li><li><a href="#paragraf-16">§ 16. Ansvarsfrihet for visse overførings- og tilgangstjenester</a></li><li><a href="#paragraf-17">§ 17. Ansvarsfrihet for visse mellomlagringstjenester</a></li><li><a href="#paragraf-18">§ 18. Ansvarsfrihet for visse lagringstjenester</a></li><li><a href="#paragraf-19">§ 19. Overvåking mv.</a></li><li><a href="#paragraf-20">§ 20. Pålegg om at overtredelsen skal opphøre eller forhindres</a></li><li><a href="#paragraf-21">§ 20 a. Tilsyn</a></li><li><a href="#paragraf-22">§ 21. Ikrafttredelse</a></li></ul></li></ul></dd></dl></header><main class="documentBody" data-lovdata-URL="NL/lov/2003-05-23-35" id="dokument"><h1>Lov om visse sider av elektronisk handel og andre informasjonssamfunnstjenester (ehandelsloven)</h1><article class="legalArticle" data-lovdata-URL="NL/lov/2003-05-23-35/§1" data-name="§1" id="paragraf-1"><h2 class="legalArticleHeader"><span class="legalArticleValue" data-legalArea="32.04">§ 1</span>. <span class="legalArticleTitle">Lovens formål og virkeområde</span></h2><article class="legalP" id="paragraf-1-ledd-1">Loven gjelder for elektronisk handel og andre informasjonssamfunnstjenester og offentlige myndigheters regulering av og kontroll med slike tjenester. Loven har til formål å sikre fri bevegelighet av informasjonssamfunnstjenester innenfor Det europeiske økonomiske samarbeidsområde (EØS).</article><article class="legalP" id="paragraf-1-ledd-2">En informasjonssamfunnstjeneste er<ol class="defaultList" type="a"><li data-name="a." value="1"><article class="listArticle" id="paragraf-1-ledd-2-punkt-1"><article class="legalP" id="paragraf-1-ledd-2-punkt-1-ledd-1">enhver tjeneste som vanligvis ytes mot vederlag og som formidles elektronisk, over avstand og etter individuell anmodning fra en tjenestemottaker, samt</article></article></li><li data-name="b." value="2"><article class="listArticle" id="paragraf-1-ledd-2-punkt-2"><article class="legalP" id="paragraf-1-ledd-2-punkt-2-ledd-1">enhver tjeneste som består i å gi tilgang til, eller overføre informasjon over, et elektronisk kommunikasjonsnett, eller i å være nettvert for data som leveres av tjenestemottakeren.</article></article></li></ol></article><article class="legalP" id="paragraf-1-ledd-3">Taletelefoni og telefaks- og telekstjenester går ikke inn under loven.</article><article class="legalP" id="paragraf-1-ledd-4">Kongen kan gi forskrift om hva som regnes som en informasjonssamfunnstjeneste.</article><article class="legalP" id="paragraf-1-ledd-5">Kongen kan gi forskrift om at loven helt eller delvis skal gjelde for Svalbard og Jan Mayen.</article></article><article class="legalArticle" data-lovdata-URL="NL/lov/2003-05-23-35/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Unntak fra lovens virkeområde</span></h2><article class="legalP" id="paragraf-2-ledd-1">Loven får ikke anvendelse på:<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">skatteområdet,</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">behandling av personopplysninger etter personopplysningsloven med forskrifter, ekomloven med forskrifter og <a href="lov/2016-09-09-80">lov 9. september 2016 nr. 80</a> om reservasjonssystemer for flyreiser mv.,</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">spørsmål om avtaler eller praksis som reguleres av konkurranseloven og EØS-avtalen artiklene 53 og 54,</article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">virksomhet som notarius publicus etter <a href="lov/2002-04-26-12">lov 26. april 2002 nr. 12</a> om notarius publicus,</article></article></li><li data-name="e." value="5"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">representasjon av en klient og ivaretakelse av vedkommendes interesser ved domstolene,</article></article></li><li data-name="f." value="6"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">pengespillvirksomhet som omfattes av <a href="lov/2022-03-18-12">pengespilloven</a></article></article></li></ol></article><article class="changesToParent">Endret ved <a href="lov/2004-02-20-8">lover 20 feb 2004 nr. 8</a> (ikr. 1 mars 2004 iflg. <a href="forskrift/2004-02-20-400">res. 20 feb 2004 nr. 400</a>), <a href="lov/2018-12-14-95">14 des 2018 nr. 95</a> (ikr. 1 jan 2019 iflg. <a href="forskrift/2018-12-14-1922">res. 14 des 2018 nr. 1922</a>), <a href="lov/2022-03-18-12">18 mars 2022 nr. 12</a> (i kraft 1 jan 2023 iflg. <a href="forskrift/2022-03-18-414">res. 18 mars 2022 nr. 414</a>).</article></article><article class="legalArticle" data-lovdata-URL="NL/lov/2003-05-23-35/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I denne lov menes med:<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">tjenesteyter: en fysisk eller juridisk person som tilbyr informasjonssamfunnstjenester,</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">tjenestemottaker: en fysisk eller juridisk person som benytter en informasjonssamfunnstjeneste,</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">etableringssted: et fast forretningssted der den økonomiske virksomheten som den aktuelle informasjonssamfunnstjenesten knytter seg til, faktisk utøves,</article></article></li><li data-name="d." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">det koordinerte regelområdet: nasjonale regler som stiller krav til informasjonssamfunnstjenester og til tjenesteyter når det gjelder etablering og drift av informasjonssamfunnstjenester,</article></article></li><li data-name="e." value="5"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">forbruker: en fysisk person som ikke hovedsakelig handler som ledd i næringsvirksomhet.</article></article></li></ol></article></article><article class="legalArticle" data-lovdata-URL="NL/lov/2003-05-23-35/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Informasjonssamfunnstjenester fra Norge</span></h2><article class="legalP" id="paragraf-4-ledd-1">En tjenesteyter med etableringssted i Norge skal innenfor det koordinerte regelområdet følge norsk rett, uansett om tjenesten helt eller delvis retter seg mot tjenestemottakere i en annen stat innenfor EØS.</article></article><article class="legalArticle" data-lovdata-URL="NL/lov/2003-05-23-35/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Informasjonssamfunnstjenester fra en annen stat innenfor EØS</span></h2><article class="legalP" id="paragraf-5-ledd-1">En tjenesteyter med etableringssted i en annen stat innenfor EØS har uten hinder av norske regler innenfor det koordinerte regelområdet rett til å tilby informasjonssamfunnstjenester til tjenestemottakere i Norge.</article><article class="legalP" id="paragraf-5-ledd-2">Første ledd er likevel ikke til hinder for at en domstol eller annen myndighet, når dette følger av annen lovgivning, kan begrense adgangen til å tilby en bestemt informasjonssamfunnstjeneste, så langt tiltaket er nødvendig for å beskytte:<ol class="defaultList" type="a"><li data-name="a." value="1"><article class="listArticle" id="paragraf-5-ledd-2-punkt-1"><article class="legalP" id="paragraf-5-ledd-2-punkt-1-ledd-1">den offentlige orden, særlig forebygging, etterforsking og rettsforfølging av straffbare forhold, beskyttelse av mindreårige, og vern mot angrep på enkeltmenneskets verd og mot oppfordring til hat på grunnlag av rase, kjønn, religion eller nasjonalitet,</article></article></li><li data-name="b." value="2"><article class="listArticle" id="paragraf-5-ledd-2-punkt-2"><article class="legalP" id="paragraf-5-ledd-2-punkt-2-ledd-1">folkehelsen,</article></article></li><li data-name="c." value="3"><article class="listArticle" id="paragraf-5-ledd-2-punkt-3"><article class="legalP" id="paragraf-5-ledd-2-punkt-3-ledd-1">den offentlige sikkerhet, herunder vern av den nasjonale sikkerhet og det nasjonale forsvar, eller</article></article></li><li data-name="d." value="4"><article class="listArticle" id="paragraf-5-ledd-2-punkt-4"><article class="legalP" id="paragraf-5-ledd-2-punkt-4-ledd-1">forbrukere, medregnet investorer så langt disse er forbrukere.</article></article></li></ol></article><article class="legalP" id="paragraf-5-ledd-3">Før forbud som nevnt i annet ledd blir nedlagt, må<ol class="defaultList" type="a"><li data-name="a." value="1"><article class="listArticle" id="paragraf-5-ledd-3-punkt-1"><article class="legalP" id="paragraf-5-ledd-3-punkt-1-ledd-1">den stat der tjenesteyteren har sitt etableringssted, være oppfordret til å sette i verk tiltak uten at dette har vært tilstrekkelig til å beskytte de formål som er nevnt i annet ledd, og</article></article></li><li data-name="b." value="2"><article class="listArticle" id="paragraf-5-ledd-3-punkt-2"><article class="legalP" id="paragraf-5-ledd-3-punkt-2-ledd-1">EFTAs overvåkingsorgan (ESA) og vedkommende stat underrettes om at slikt forbud vil bli nedlagt.</article></article></li></ol></article><article class="legalP" id="paragraf-5-ledd-4">Reglene i tredje ledd gjelder ikke for saker for domstolene eller for tiltak i etterforsking av straffbare forhold. De kan også fravikes dersom det er fare ved opphold, men da skal ESA og vedkommende stat snarest opplyses om dette og om det nedlagte forbudet.</article><article class="legalP" id="paragraf-5-ledd-5">Kongen kan gi forskrift om hvem som skal ha underretning etter tredje og fjerde ledd og om innholdet av underretningen.</article></article><article class="legalArticle" data-lovdata-URL="NL/lov/2003-05-23-35/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Unntak fra <a href="lov/2003-05-23-35/§4">§§ 4</a> og 5</span></h2><article class="legalP" id="paragraf-6-ledd-1">Reglene i <a href="lov/2003-05-23-35/§4">§§ 4</a> og 5 får ikke anvendelse på:<ol class="defaultList" type="a"><li data-name="a." value="1"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">avtaler om lovvalg for en kontrakt,</article></article></li><li data-name="b." value="2"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">lovvalg i forsikring, jf. lov 27. september 1992 nr. 111 om lovvalg i forsikring §§ 4 til 10,</article></article></li><li data-name="c." value="3"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">kontraktsvilkår i forbrukeravtaler,</article></article></li><li data-name="d." value="4"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">ufravikelige formkrav for avtaler som stifter eller overfører rettigheter i fast eiendom,</article></article></li><li data-name="e." value="5"><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">immaterielle rettigheter,</article></article></li><li data-name="f." value="6"><article class="listArticle" id="paragraf-6-ledd-1-punkt-6"><article class="legalP" id="paragraf-6-ledd-1-punkt-6-ledd-1">elektronisk sending av uanmodet reklame,</article></article></li><li data-name="g." value="7"><article class="listArticle" id="paragraf-6-ledd-1-punkt-7"><article class="legalP" id="paragraf-6-ledd-1-punkt-7-ledd-1">markedsføring av andeler i verdipapirfond, jf. verdipapirfondloven,</article></article></li><li data-name="h." value="8"><article class="listArticle" id="paragraf-6-ledd-1-punkt-8"><article class="legalP" id="paragraf-6-ledd-1-punkt-8-ledd-1">utstedelse av elektroniske penger av en institusjon som går inn under et unntak gitt i medhold av <a href="lov/2015-04-10-17/§2-10">finansforetaksloven § 2-10</a> fjerde ledd, og</article></article></li><li data-name="i." value="9"><article class="listArticle" id="paragraf-6-ledd-1-punkt-9"><article class="legalP" id="paragraf-6-ledd-1-punkt-9-ledd-1">forsikringsvirksomhet som er unntatt i henhold til forskrift fast[s]att av departementet.</article></article></li></ol></article><article class="changesToParent">Endret ved <a href="lov/2011-11-18-42">lov 18 nov 2011 nr. 42</a> (ikr. 1 jan 2012 iflg. <a href="forskrift/2011-11-18-1107">res. 18 nov 2011 nr. 1107</a>), <a href="lov/2018-12-14-95">14 des 2018 nr. 95</a> (ikr. 1 jan 2019 iflg. <a href="forskrift/2018-12-14-1922">res. 14 des 2018 nr. 1922</a>).</article></article><article class="legalArticle" data-lovdata-URL="NL/lov/2003-05-23-35/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Forbud mot krav om forhåndsgodkjenning</span></h2><article class="legalP" id="paragraf-7-ledd-1">En tjenesteyter kan tilby informasjonssamfunnstjenester uten noen forhåndsgodkjenning eller lignende tillatelse som utelukkende har sin grunn i tilbudet om informasjonssamfunnstjenester.</article><article class="legalP" id="paragraf-7-ledd-2">Krav om tillatelse til å bruke begrensede ressurser etter ekomloven, jf. kapitlene 6 og 7, gjelder uten hinder av første ledd.</article><article class="changesToParent">Endret ved <a href="lov/2004-02-20-8">lov 20 feb 2004 nr. 8</a> (ikr. 1 mars 2004 iflg. <a href="forskrift/2004-02-20-400">res. 20 feb 2004 nr. 400</a>).</article></article><article class="legalArticle" data-lovdata-URL="NL/lov/2003-05-23-35/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tjenesteyterens opplysningsplikt om virksomheten</span></h2><article class="legalP" id="paragraf-8-ledd-1">En tjenesteyter skal ved utøving av sin virksomhet alltid gi informasjon om navn, adresse, elektronisk postadresse og øvrige opplysninger som gjør det mulig å komme i direkte forbindelse med tjenesteyteren. I tillegg skal tjenesteyteren opplyse om:<ol class="defaultList" type="a"><li data-name="a." value="1"><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1">det foretaksregister hvor tjenesteyteren er registrert, samt tjenesteyterens organisasjonsnummer og om virksomheten er merverdiavgiftspliktig, og</article></article></li><li data-name="b." value="2"><article class="listArticle" id="paragraf-8-ledd-1-punkt-2"><article class="legalP" id="paragraf-8-ledd-1-punkt-2-ledd-1">eventuelle godkjenninger som kreves for å utføre virksomheten og navn og adresse på den aktuelle godkjenningsmyndigheten.</article></article></li></ol></article><article class="legalP" id="paragraf-8-ledd-2">Ved yrkesvirksomhet som direkte eller indirekte ved lov eller forskrift er betinget av at vedkommende er innehaver av et diplom eller utdanningsbevis skal tjenesteyteren dessuten opplyse om:<ol class="defaultList" type="a"><li data-name="a." value="1"><article class="listArticle" id="paragraf-8-ledd-2-punkt-1"><article class="legalP" id="paragraf-8-ledd-2-punkt-1-ledd-1">sin yrkestittel og i hvilken medlemsstat den er gitt,</article></article></li><li data-name="b." value="2"><article class="listArticle" id="paragraf-8-ledd-2-punkt-2"><article class="legalP" id="paragraf-8-ledd-2-punkt-2-ledd-1">hvilke regler for yrkesmessig opptreden som gjelder for tjenesteyteren, og</article></article></li><li data-name="c." value="3"><article class="listArticle" id="paragraf-8-ledd-2-punkt-3"><article class="legalP" id="paragraf-8-ledd-2-punkt-3-ledd-1">hvor tjenestemottakeren kan få tilgang til reglene nevnt i bokstav b.</article></article></li></ol></article><article class="legalP" id="paragraf-8-ledd-3">Informasjonen etter første og andre ledd skal gjøres enkelt og direkte tilgjengelig for tjenestemottakere og offentlige myndigheter.</article><article class="legalP" id="paragraf-8-ledd-4">Bestemmelsen får ikke anvendelse overfor tjenesteytere som kun tilbyr tjenester som består i å overføre informasjon over et elektronisk kommunikasjonsnett.</article></article><article class="legalArticle" data-lovdata-URL="NL/lov/2003-05-23-35/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Tjenesteyterens opplysningsplikt ved elektronisk markedsføring</span></h2><article class="legalP" id="paragraf-9-ledd-1">Ved elektronisk markedsføring skal det fremgå klart hvem markedsføringen skjer på vegne av. Sendes uanmodet markedsføring ved hjelp av elektronisk post, skal det fremgå at meldingene inneholder markedsføring idet meldingene mottas.</article><article class="legalP" id="paragraf-9-ledd-2">Hvis det angis priser i forbindelse med en informasjonssamfunnstjeneste, skal det opplyses om avgifter og leveringsomkostninger. I forbrukerforhold skal det opplyses om totalkostnadene forbrukeren skal betale, medregnet alle avgifter og leveringskostnader, med mindre opplysninger om prisen for tjenesten er regulert i annen lovgivning.</article><article class="legalP" id="paragraf-9-ledd-3">Reklametilbud, som for eksempel rabatter, premier og gaver, skal lett kunne identifiseres. Opplysninger om vilkår for å benytte seg av tilbudene skal være klare og lett tilgjengelige.</article><article class="legalP" id="paragraf-9-ledd-4">Salgsfremmende konkurranser eller spill skal lett kunne identifiseres. Opplysninger om vilkår for å delta i konkurransene eller spillene skal være klare og lett tilgjengelige.</article><article class="legalP" id="paragraf-9-ledd-5">Markedsføringslovens bestemmelser gjelder i tillegg til bestemmelsene i paragrafen her.</article></article><article class="legalArticle" data-lovdata-URL="NL/lov/2003-05-23-35/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Plikt til å respektere reservasjonsregistre mv.</span></h2><article class="legalP" id="paragraf-10-ledd-1">En tjenesteyter som har etableringssted i Norge, og som uanmodet retter markedsføringshenvendelser ved elektronisk post til mottakere i andre stater innenfor EØS, skal undersøke og respektere registre der den som ønsker eller ikke ønsker e-postreklame kan registrere seg.</article></article><article class="legalArticle" data-lovdata-URL="NL/lov/2003-05-23-35/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Opplysningsplikt før elektronisk bestilling</span></h2><article class="legalP" id="paragraf-11-ledd-1">Før elektronisk bestilling skal tjenesteyteren på en klar, forståelig og utvetydig måte gi tjenestemottakeren opplysning om:<ol class="defaultList" type="a"><li data-name="a." value="1"><article class="listArticle" id="paragraf-11-ledd-1-punkt-1"><article class="legalP" id="paragraf-11-ledd-1-punkt-1-ledd-1">relevante atferdsregler som tjenesteyteren følger og om og hvor disse er tilgjengelige elektronisk,</article></article></li><li data-name="b." value="2"><article class="listArticle" id="paragraf-11-ledd-1-punkt-2"><article class="legalP" id="paragraf-11-ledd-1-punkt-2-ledd-1">de forskjellige tekniske etappene som er knyttet til avtaleinngåelsen,</article></article></li><li data-name="c." value="3"><article class="listArticle" id="paragraf-11-ledd-1-punkt-3"><article class="legalP" id="paragraf-11-ledd-1-punkt-3-ledd-1">om en inngått avtale vil bli arkivert av tjenesteyteren, og om den vil være tilgjengelig,</article></article></li><li data-name="d." value="4"><article class="listArticle" id="paragraf-11-ledd-1-punkt-4"><article class="legalP" id="paragraf-11-ledd-1-punkt-4-ledd-1">de tekniske midlene til å finne og rette inntastingsfeil før bestilling er foretatt,</article></article></li><li data-name="e." value="5"><article class="listArticle" id="paragraf-11-ledd-1-punkt-5"><article class="legalP" id="paragraf-11-ledd-1-punkt-5-ledd-1">de språk avtalen kan inngås på.</article></article></li></ol></article><article class="legalP" id="paragraf-11-ledd-2">Avtalevilkår, standardvilkår og generelle vilkår, må gjøres tilgjengelige for tjenestemottakeren på en måte som gjør det mulig å lagre og gjengi dem.</article><article class="legalP" id="paragraf-11-ledd-3">Tjenesteyteren skal tilrettelegge den elektroniske avtaleinngåelsen slik at inntastingsfeil på en enkel måte kan oppdages og rettes før avtalen inngås.</article><article class="legalP" id="paragraf-11-ledd-4">Første og tredje ledd gjelder ikke for avtaler som utelukkende inngås ved elektronisk post eller tilsvarende individuell kommunikasjon, og kan fravikes i avtale utenfor forbrukerforhold.</article></article><article class="legalArticle" data-lovdata-URL="NL/lov/2003-05-23-35/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Mottakelse og bekreftelse av bestilling</span></h2><article class="legalP" id="paragraf-12-ledd-1">Dersom en tjenestemottaker foretar en bestilling elektronisk, skal tjenesteyteren alltid og uten ugrunnet opphold sende en elektronisk bekreftelse om at bestilling er mottatt.</article><article class="legalP" id="paragraf-12-ledd-2">Bestilling og bekreftelse som avgis elektronisk, anses mottatt når parten som den er adressert til, har tilgang til den.</article><article class="legalP" id="paragraf-12-ledd-3">Første ledd gjelder ikke for avtaler som utelukkende inngås ved elektronisk post eller tilsvarende individuell kommunikasjon.</article><article class="legalP" id="paragraf-12-ledd-4">Første og annet ledd kan fravikes i avtale utenfor forbrukerforhold.</article></article><article class="legalArticle" data-lovdata-URL="NL/lov/2003-05-23-35/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ansvar for informasjon og veiledning</span></h2><article class="legalP" id="paragraf-13-ledd-1">Departementet skal i forskrift utpeke kontaktpunkter som er tilgjengelige elektronisk og som tjenestemottakere og tjenesteytere kan henvende seg til for å få:<ol class="defaultList" type="a"><li data-name="a." value="1"><article class="listArticle" id="paragraf-13-ledd-1-punkt-1"><article class="legalP" id="paragraf-13-ledd-1-punkt-1-ledd-1">generelle opplysninger om sine kontraktsmessige rettigheter og forpliktelser, samt om klage- og erstatningsordninger ved tvister og om framgangsmåter ved bruk av disse,</article></article></li><li data-name="b." value="2"><article class="listArticle" id="paragraf-13-ledd-1-punkt-2"><article class="legalP" id="paragraf-13-ledd-1-punkt-2-ledd-1">nærmere opplysninger om myndigheter, sammenslutninger og organisasjoner som kan gi ytterligere opplysninger eller praktisk bistand.</article></article></li></ol></article><article class="legalP" id="paragraf-13-ledd-2">Departementet kan gi forskrift om virksomheten i de kontaktpunktene som utpekes etter første ledd.</article></article><article class="legalArticle" data-lovdata-URL="NL/lov/2003-05-23-35/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Samarbeid med andre EØS-stater</span></h2><article class="legalP" id="paragraf-14-ledd-1">Departementet har ansvar for samarbeid med andre EØS-stater.</article></article><article class="legalArticle" data-lovdata-URL="NL/lov/2003-05-23-35/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Erstatnings- og straffeansvar for tjenesteyter</span></h2><article class="legalP" id="paragraf-15-ledd-1">For tjenesteyter som overfører informasjon, gir tilgang til et kommunikasjonsnettverk eller lagrer informasjon gjelder de alminnelige rettsregler om erstatningsansvar og straffeansvar hvis ikke annet følger av §§ 16-18.</article><article class="changesToParent">Tilføyd ved <a href="lov/2004-02-20-8">lov 20 feb 2004 nr. 8</a> (ikr. 1 mars 2004 iflg. <a href="forskrift/2004-02-20-400">res. 20 feb 2004 nr. 400</a>), etter endringene ved <a href="lov/2004-02-20-8">lov 20 feb 2004 nr. 8</a> inneholder ikke lenger ehandelsloven den tidligere § 15 om ikrafttredelse. Loven trådte ifølge tidligere § 15 i kraft fra den tid Kongen bestemmer, dvs fra 1 juli 2003 iflg. <a href="forskrift/2003-05-23-628">res. 23 mai 2003 nr. 628</a>.</article></article><article class="legalArticle" data-lovdata-URL="NL/lov/2003-05-23-35/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Ansvarsfrihet for visse overførings- og tilgangstjenester</span></h2><article class="legalP" id="paragraf-16-ledd-1">En tjenesteyter som overfører informasjon for en tjenestemottaker i et kommunikasjonsnettverk, er ikke strafferettslig eller erstatningsrettslig ansvarlig for innholdet i den overførte informasjonen, forutsatt at<ol class="defaultList" type="a"><li data-name="a." value="1"><article class="listArticle" id="paragraf-16-ledd-1-punkt-1"><article class="legalP" id="paragraf-16-ledd-1-punkt-1-ledd-1">Overføringen ikke starter hos tjenesteyteren,</article></article></li><li data-name="b." value="2"><article class="listArticle" id="paragraf-16-ledd-1-punkt-2"><article class="legalP" id="paragraf-16-ledd-1-punkt-2-ledd-1">tjenesteyteren ikke selv velger mottakeren av overføringen og</article></article></li><li data-name="c." value="3"><article class="listArticle" id="paragraf-16-ledd-1-punkt-3"><article class="legalP" id="paragraf-16-ledd-1-punkt-3-ledd-1">tjenesteyteren ikke selv bestemmer eller endrer informasjonen som overføres.</article></article></li></ol></article><article class="legalP" id="paragraf-16-ledd-2">Overføring som nevnt i første ledd, omfatter også automatisk, mellomliggende og kortvarig lagring av den overførte informasjonen, forutsatt at<ol class="defaultList" type="a"><li data-name="a." value="1"><article class="listArticle" id="paragraf-16-ledd-2-punkt-1"><article class="legalP" id="paragraf-16-ledd-2-punkt-1-ledd-1">lagringen utelukkende tjener til gjennomføring av overføringen og</article></article></li><li data-name="b." value="2"><article class="listArticle" id="paragraf-16-ledd-2-punkt-2"><article class="legalP" id="paragraf-16-ledd-2-punkt-2-ledd-1">lagringen ikke varer lenger enn det som er nødvendig for slik overføring.</article></article></li></ol></article><article class="legalP" id="paragraf-16-ledd-3">Bestemmelsene i første og andre ledd gjelder tilsvarende for tjenesteytere hvis tjeneste består i å gi tilgang til et kommunikasjonsnettverk.</article><article class="changesToParent">Tilføyd ved <a href="lov/2004-02-20-8">lov 20 feb 2004 nr. 8</a> (ikr. 1 mars 2004 iflg. <a href="forskrift/2004-02-20-400">res. 20 feb 2004 nr. 400</a>).</article></article><article class="legalArticle" data-lovdata-URL="NL/lov/2003-05-23-35/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Ansvarsfrihet for visse mellomlagringstjenester</span></h2><article class="legalP" id="paragraf-17-ledd-1">En tjenesteyter som nevnt i <a href="lov/2003-05-23-35/§16">§ 16</a> første ledd, er ikke strafferettslig eller erstatningsrettslig ansvarlig for innholdet i informasjon som automatisk, mellomliggende og midlertidig lagres utelukkende for å gjøre overføringen til andre tjenestemottakere mer effektiv, forutsatt at tjenesteyteren<ol class="defaultList" type="a"><li data-name="a." value="1"><article class="listArticle" id="paragraf-17-ledd-1-punkt-1"><article class="legalP" id="paragraf-17-ledd-1-punkt-1-ledd-1">ikke selv bestemmer eller endrer informasjonen som overføres,</article></article></li><li data-name="b." value="2"><article class="listArticle" id="paragraf-17-ledd-1-punkt-2"><article class="legalP" id="paragraf-17-ledd-1-punkt-2-ledd-1">overholder vilkår for tilgang til informasjonen,</article></article></li><li data-name="c." value="3"><article class="listArticle" id="paragraf-17-ledd-1-punkt-3"><article class="legalP" id="paragraf-17-ledd-1-punkt-3-ledd-1">overholder alminnelig godtatte regler for oppdatering av informasjonen og</article></article></li><li data-name="d." value="4"><article class="listArticle" id="paragraf-17-ledd-1-punkt-4"><article class="legalP" id="paragraf-17-ledd-1-punkt-4-ledd-1">ikke griper inn i lovlig anvendelse av alminnelig anerkjent teknologi, i den hensikt å oppnå data om bruken av informasjonen.</article></article></li></ol></article><article class="legalP" id="paragraf-17-ledd-2">Ansvarsfrihet etter første ledd gjelder bare dersom tjenesteyteren uten ugrunnet opphold fjerner eller sperrer tilgang til den lagrede informasjonen når tjenesteyter har fått kunnskap om at en domstol, en offentlig myndighet eller et særskilt organ utpekt av departementet i forskrift har gitt pålegg om å fjerne eller sperre tilgangen til informasjonen. Det samme gjelder når tjenesteyter har mottatt underretning om at informasjonen er fjernet fra opprinnelsesstedet eller at tilgangen til informasjonen er sperret.</article><article class="changesToParent">Tilføyd ved <a href="lov/2004-02-20-8">lov 20 feb 2004 nr. 8</a> (ikr. 1 mars 2004 iflg. <a href="forskrift/2004-02-20-400">res. 20 feb 2004 nr. 400</a>).</article></article><article class="legalArticle" data-lovdata-URL="NL/lov/2003-05-23-35/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Ansvarsfrihet for visse lagringstjenester</span></h2><article class="legalP" id="paragraf-18-ledd-1">En tjenesteyter som lagrer informasjon på oppfordring fra en tjenestemottaker, kan bare<ol class="defaultList" type="a"><li data-name="a." value="1"><article class="listArticle" id="paragraf-18-ledd-1-punkt-1"><article class="legalP" id="paragraf-18-ledd-1-punkt-1-ledd-1">straffes for lagring av ulovlig informasjon eller medvirkning til ulovlig virksomhet ved lagring av informasjon, dersom han har utvist forsett, eller</article></article></li><li data-name="b." value="2"><article class="listArticle" id="paragraf-18-ledd-1-punkt-2"><article class="legalP" id="paragraf-18-ledd-1-punkt-2-ledd-1">holdes erstatningsansvarlig for lagring av ulovlig informasjon eller medvirkning til ulovlig virksomhet ved lagring av informasjon, dersom han har utvist forsett eller grov uaktsomhet.</article></article></li></ol></article><article class="legalP" id="paragraf-18-ledd-2">Tjenesteyteren er i alle tilfelle straffri eller fri fra erstatningsansvar dersom han uten ugrunnet opphold treffer nødvendige tiltak for å fjerne eller sperre tilgangen til informasjonen etter at forsettet eller den grove uaktsomheten etter første ledd forelå.</article><article class="legalP" id="paragraf-18-ledd-3">En tjenesteyter er ikke ansvarsfri etter denne paragraf dersom tjenestemottakeren handler på tjenesteyterens vegne eller under hans kontroll.</article><article class="changesToParent">Tilføyd ved <a href="lov/2004-02-20-8">lov 20 feb 2004 nr. 8</a> (ikr. 1 mars 2004 iflg. <a href="forskrift/2004-02-20-400">res. 20 feb 2004 nr. 400</a>).</article></article><article class="legalArticle" data-lovdata-URL="NL/lov/2003-05-23-35/§19" data-name="§19" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Overvåking mv.</span></h2><article class="legalP" id="paragraf-19-ledd-1">Bestemmelsene i <a href="lov/2003-05-23-35/§16">§§ 16</a> til <a href="lov/2003-05-23-35/§18">18</a> medfører ikke at tjenesteyteren har en generell plikt til å kontrollere eller overvåke den informasjonen som lagres eller overføres på oppfordring fra en tjenestemottaker, eller en generell plikt til å undersøke forhold som antyder ulovlig virksomhet.</article><article class="changesToParent">Tilføyd ved <a href="lov/2004-02-20-8">lov 20 feb 2004 nr. 8</a> (ikr. 1 mars 2004 iflg. <a href="forskrift/2004-02-20-400">res. 20 feb 2004 nr. 400</a>), endret ved <a href="lov/2005-06-17-104">lov 17 juni 2005 nr. 104</a> (ikr. 1 juli 2005 iflg. <a href="forskrift/2005-06-17-584">res. 17 juni 2005 nr. 584</a>).</article></article><article class="legalArticle" data-lovdata-URL="NL/lov/2003-05-23-35/§20" data-name="§20" id="paragraf-20"><h2 class="legalArticleHeader"><span class="legalArticleValue">§ 20</span>. <span class="legalArticleTitle">Pålegg om at overtredelsen skal opphøre eller forhindres</span></h2><article class="legalP" id="paragraf-20-ledd-1">Bestemmelsene i §§ 16-18 er ikke til hinder for at en domstol eller en forvaltningsmyndighet på annet rettsgrunnlag enn denne loven krever at tjenesteyteren bringer en overtredelse til opphør eller hindrer den.</article><article class="changesToParent">Tilføyd ved <a href="lov/2004-02-20-8">lov 20 feb 2004 nr. 8</a> (ikr. 1 mars 2004 iflg. <a href="forskrift/2004-02-20-400">res. 20 feb 2004 nr. 400</a>). Se note ved <a href="lov/2003-05-23-35/§15">§ 15</a>.</article></article><article class="legalArticle" data-lovdata-URL="NL/lov/2003-05-23-35/§20a" data-name="§20a" id="paragraf-21"><h2 class="legalArticleHeader"><span class="legalArticleValue">§ 20 a</span>. <span class="legalArticleTitle">Tilsyn</span></h2><article class="legalP" id="paragraf-21-ledd-1">Forbrukertilsynet og Markedsrådet skal ut fra hensyn til forbrukerne føre tilsyn med at næringsdrivende følger bestemmelsene gitt i <a href="lov/2003-05-23-35/§8">§§ 8</a> til <a href="lov/2003-05-23-35/§12">12</a>. Tilsyn utføres i samsvar med reglene i <a href="lov/2009-01-09-2/§32">markedsføringsloven §§ 32</a> til <a href="lov/2009-01-09-2/§41">41</a>, <a href="lov/2009-01-09-2/§42">§ 42</a> første ledd annet punktum og <a href="lov/2009-01-09-2/§43">§§ 43</a> til <a href="lov/2009-01-09-2/§43c">43 c</a>.</article><article class="legalP" id="paragraf-21-ledd-2">Ved forsettlig eller uaktsom overtredelse av <a href="lov/2003-05-23-35/§8">§§ 8</a> til <a href="lov/2003-05-23-35/§12">12</a> som anses som vesentlig eller har skjedd gjentatte ganger, kan den ansvarlige ilegges et overtredelsesgebyr.</article><article class="legalP" id="paragraf-21-ledd-3">Departementet kan i forskrift gi nærmere regler om utmåling av overtredelsesgebyr.</article><article class="changesToParent">Tilføyd ved lov <a href="lov/2023-06-16-38">16 juni 2023 nr. 38</a> (i kraft 1 okt 2023 iflg. <a href="forskrift/2023-06-16-930">res. 16 juni 2023 nr. 930</a>).</article></article><article class="legalArticle" data-lovdata-URL="NL/lov/2003-05-23-35/§21" data-name="§21" id="paragraf-22"><h2 class="legalArticleHeader"><span class="legalArticleValue">§ 21</span>. <span class="legalArticleTitle">Ikrafttredelse</span></h2><article class="legalP" id="paragraf-22-ledd-1">Loven trer i kraft 1. juli 2003.</article><article class="changesToParent">Tilføyd igjen ved <a href="lov/2018-12-14-95">lov 14 des 2018 nr. 95</a> (ikr. 1 jan 2019 iflg. <a href="forskrift/2018-12-14-1922">res. 14 des 2018 nr. 1922</a>, tidligere § 15).</article></article></main></body></html>