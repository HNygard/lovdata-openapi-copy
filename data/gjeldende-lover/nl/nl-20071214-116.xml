<!DOCTYPE html><html lang="no"><head><title>Lov om studentsamskipnader (studentsamskipnadsloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2007-12-14-116</dd><dt class="dokid">DokumentID</dt><dd class="dokid">NL/lov/2007-12-14-116</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2008-08-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-08-01</dd><dt class="lastChangedBy">Sist endret ved</dt><dd class="lastChangedBy"><a href="lov/2025-06-20-101">lov/2025-06-20-101</a> fra 2025-08-01</dd><dt class="changesToDocuments">Endrer</dt><dd class="changesToDocuments"><ul><li><a href="lov/1996-06-28-54">lov/1996-06-28-54</a></li></ul></dd><dt class="legalArea">Rettsområde</dt><dd class="legalArea"><ul><li><a href="legal-areas/26" title="Selskaper, fond og foreninger">Selskaper, fond og foreninger</a> &gt; <a href="legal-areas/26.07" title="Stiftelser/legater og foreninger">Stiftelser/legater og foreninger</a></li> <li><a href="legal-areas/26" title="Selskaper, fond og foreninger">Selskaper, fond og foreninger</a></li> <li><a href="legal-areas/28" title="Skoler, universiteter og forskning">Skoler, universiteter og forskning</a> &gt; <a href="legal-areas/28.06" title="Universiteter og høyskoler">Universiteter og høyskoler</a></li></ul></dd><dt class="dateOfPublication">Kunngjort</dt><dd class="dateOfPublication">2007-12-14</dd><dt class="lastupdated">Rettet</dt><dd class="lastupdated">2024-11-18 (lenke i § 1 (1) og § 4 (1))</dd><dt class="titleShort">Korttittel</dt><dd class="titleShort">Studentsamskipnadsloven</dd><dt class="title">Tittel</dt><dd class="title">Lov om studentsamskipnader (studentsamskipnadsloven)</dd><dt class="miscInformation">Annet om dokumentet</dt><dd class="miscInformation">Lovens tittel endret ved lov <a href="lov/2012-09-07-65">7 sep 2012 nr. 65</a> – (korttittel tilføyd) (ikr. 1 jan 2013 iflg. <a href="forskrift/2012-09-07-874">res. 7 sep 2012 nr. 874</a>). – Jf. <i>tidligere</i> <a href="lov/1996-06-28-54">lov 28 juni 1996 nr. 54</a> om studentsamskipnader.</dd><dt class="refid">RefID</dt><dd class="refid">lov/2007-12-14-116</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om studentsamskipnader (studentsamskipnadsloven)</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Virksomhetsform</a></li><li><a href="#paragraf-3">§ 3. Studentsamskipnadens oppgaver og organisering</a></li><li><a href="#paragraf-4">§ 4. Universiteter, høyskoler og fagskolers tilknytning til studentsamskipnad</a></li><li><a href="#paragraf-5">§ 5. Utdanningsinstitusjonens ansvar for studentenes velferd</a></li><li><a href="#paragraf-6">§ 6. Studentsamskipnadens ledelse – styret</a></li><li><a href="#paragraf-7">§ 7. Regnskap m.v.</a></li><li><a href="#paragraf-8">§ 8. Revisjon m.v.</a></li><li><a href="#paragraf-9">§ 9. Ansvar for styremedlemmer m.fl.</a></li><li><a href="#paragraf-10">§ 10. Semesteravgift</a></li><li><a href="#paragraf-11">§ 11. Forholdet til annen lovgivning</a></li><li><a href="#paragraf-12">§ 12. Departementets tilsyn</a></li><li><a href="#paragraf-13">§ 13. Riksrevisjonens kontroll</a></li><li><a href="#paragraf-14">§ 14. Sluttbestemmelser</a></li></ul></li></ul></dd></dl></header><main class="documentBody" data-lovdata-URL="NL/lov/2007-12-14-116" id="dokument"><h1>Lov om studentsamskipnader (studentsamskipnadsloven)</h1><article class="legalArticle" data-lovdata-URL="NL/lov/2007-12-14-116/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne lov gjelder for studentsamskipnader, studenter og institusjoner som omfattes av <a href="lov/2024-03-08-9">universitets- og høyskoleloven</a>, og fagskoler som er tilknyttet en studentsamskipnad og studenter ved disse fagskolene.</article><article class="legalP" id="paragraf-1-ledd-2">Departementet kan fastsette forskrift for studentsamskipnad for norske studenter i utlandet. I den utstrekning forskrift ikke er fastsatt, kan slik studentsamskipnad velge å fravike bestemmelser i denne lov.</article><article class="changesToParent">Endret ved <a href="lov/2018-06-08-28">lov 8 juni 2018 nr. 28</a> (ikr. 1 juli 2018 iflg. <a href="forskrift/2018-06-08-826">res. 8 juni 2018 nr. 826</a>).</article></article><article class="legalArticle" data-lovdata-URL="NL/lov/2007-12-14-116/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virksomhetsform</span></h2><article class="legalP" id="paragraf-2-ledd-1">En studentsamskipnad er et eget rettssubjekt. Bare studentsamskipnaden er overfor kreditorene ansvarlig for sine forpliktelser.</article><article class="legalP" id="paragraf-2-ledd-2">Styret plikter å melde studentsamskipnaden til Foretaksregisteret før den trer i virksomhet. <a href="lov/1997-06-13-44/§2-20">Aksjeloven § 2-20</a> første og annet ledd gjelder tilsvarende.</article><article class="legalP" id="paragraf-2-ledd-3">Departementet beslutter om studentsamskipnader skal opprettes, legges ned, deles eller slås sammen. Sammenslåing av studentsamskipnader kan gjennomføres ved at en eller flere studentsamskipnader overdrar sine eiendeler, rettigheter og forpliktelser som helhet til en annen studentsamskipnad med kontinuitet i rettighets- og forpliktelsesposisjoner. <a href="lov/1997-06-13-44/§13-13">Aksjeloven §§ 13-13</a> til <a href="lov/1997-06-13-44/§13-16">13-16</a> gjelder tilsvarende så langt de passer for slik sammenslåing. Delinger av studentsamskipnader kan gjennomføres ved at studentsamskipnaden delvis overdrar sine eiendeler, rettigheter og forpliktelser til en eksisterende eller ny studentsamskipnad med kontinuitet i rettighets- og forpliktelsesposisjoner. <a href="lov/1997-06-13-44/§14-7">Aksjeloven §§ 14-7</a> og <a href="lov/1997-06-13-44/§14-8">14-8</a> gjelder tilsvarende så langt de passer for slik deling.</article><article class="legalP" id="paragraf-2-ledd-4">Når en studentboligstiftelses eiendeler, rettigheter og forpliktelser overføres i sin helhet ved innlemming i en studentsamskipnad, gjennomføres dette med kontinuitet i rettighets- og forpliktelsesposisjoner. <a href="lov/2001-06-15-59/kap6">Stiftelsesloven kapittel 6</a> gjelder så langt den passer ved slik innlemming. Med studentboligstiftelse menes en stiftelse, jf. <a href="lov/2001-06-15-59/§2">lov om stiftelser § 2</a>, som i all hovedsak har forvaltning av studentboliger som formål. Første punktum gjelder tilsvarende ved innlemming av en studentsamskipnads heleide aksjeselskap i studentsamskipnaden. <a href="lov/1997-06-13-44/§13-23">Aksjeloven § 13-23</a> gjelder så langt den passer ved slik innlemming.</article><article class="changesToParent">Endret ved <a href="lov/2010-12-17-90">lover 17 des 2010 nr. 90</a> (ikr. 17 des 2010 iflg. <a href="forskrift/2010-12-17-1662">res. 17 des 2010 nr. 1662</a>), <a href="lov/2012-09-07-65">7 sep 2012 nr. 65</a> (ikr. 1 jan 2013 iflg. <a href="forskrift/2012-09-07-874">res. 7 sep 2012 nr. 874</a>), <a href="lov/2018-06-08-28">8 juni 2018 nr. 28</a> (ikr. 1 juli 2018 iflg. <a href="forskrift/2018-06-08-826">res. 8 juni 2018 nr. 826</a>).</article></article><article class="legalArticle" data-lovdata-URL="NL/lov/2007-12-14-116/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Studentsamskipnadens oppgaver og organisering</span></h2><article class="legalP" id="paragraf-3-ledd-1">En studentsamskipnad har til oppgave å ta seg av studentenes velferdsbehov ved det enkelte lærested.</article><article class="legalP" id="paragraf-3-ledd-2">En studentsamskipnad skal tilby tjenester til studenter. I begrenset omfang kan en studentsamskipnad også tilby tjenester til andre enn studenter. Denne aktiviteten skal gå med overskudd og komme studentvelferden til gode, og holdes regnskapsmessig atskilt fra studentsamskipnadens øvrige virksomhet. Inntekter fra denne aktiviteten skal dekke ekstraomkostningene aktiviteten innebærer, herunder en forholdsmessig andel av felleskostnadene. Departementet kan fastsette nærmere regler i forskrift.</article><article class="legalP" id="paragraf-3-ledd-3">Med student forstås i denne lov personer med studierett ved universitet, høyskole eller fagskole, som betaler semesteravgift. Studentgrupper som departementet i forskrift etter <a href="lov/2007-12-14-116/§10">studentsamskipnadsloven § 10</a> kan gi fritak fra krav om betaling av semesteravgift, regnes også som studenter.</article><article class="legalP" id="paragraf-3-ledd-4">For å utføre sin virksomhet kan en studentsamskipnad stifte eller delta i selskap. Eier en studentsamskipnad så mange aksjer eller andeler i et selskap at de representerer flertallet av stemmene i dette, anses studentsamskipnaden som morselskap og selskapet som datterselskap. Mor- og datterselskap utgjør til sammen et konsern, jf. <a href="lov/1985-06-21-83/§1-2">selskapsloven § 1-2</a>.</article><article class="changesToParent">Endret ved <a href="lov/2012-09-07-65">lover 7 sep 2012 nr. 65</a> (ikr. 1 jan 2013 iflg. <a href="forskrift/2012-09-07-874">res. 7 sep 2012 nr. 874</a>), <a href="lov/2018-06-08-28">8 juni 2018 nr. 28</a> (ikr. 1 juli 2018 iflg. <a href="forskrift/2018-06-08-826">res. 8 juni 2018 nr. 826</a>).</article></article><article class="legalArticle" data-lovdata-URL="NL/lov/2007-12-14-116/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Universiteter, høyskoler og fagskolers tilknytning til studentsamskipnad</span></h2><article class="legalP" id="paragraf-4-ledd-1">Alle institusjoner som omfattes av <a href="lov/2024-03-08-9">universitets- og høyskoleloven</a> skal være tilknyttet en studentsamskipnad. Departementet avgjør hvilken studentsamskipnad den enkelte institusjon skal være tilknyttet.</article><article class="legalP" id="paragraf-4-ledd-2">Fagskoler som omfattes av <a href="lov/2018-06-08-28">fagskoleloven</a>, har rett til å være tilknyttet en studentsamskipnad. Departementet avgjør hvilken studentsamskipnad den enkelte fagskole skal være tilknyttet.</article><article class="legalP" id="paragraf-4-ledd-3">For institusjoner som var omfattet av <a href="lov/2005-04-01-15">universitets- og høyskoleloven</a> før 1. august 2008, kan departementet gi fritak fra kravet om tilknytning til en studentsamskipnad når institusjonen har andre tilfredsstillende velferdsordninger og hensynet til studentsamskipnadsstrukturen tilsier det.</article><article class="changesToParent">Endret ved lover <a href="lov/2018-06-08-28">8 juni 2018 nr. 28</a> (ikr. 1 juli 2018 iflg. <a href="forskrift/2018-06-08-826">res. 8 juni 2018 nr. 826</a>), <a href="lov/2021-06-11-81">11 juni 2021 nr. 81</a> (ikr. 1 jan 2022 iflg. <a href="forskrift/2021-06-18-1972">res. 18 juni 2021 nr. 1972</a>).</article></article><article class="legalArticle" data-lovdata-URL="NL/lov/2007-12-14-116/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utdanningsinstitusjonens ansvar for studentenes velferd</span></h2><article class="legalP" id="paragraf-5-ledd-1">Utdanningsinstitusjonen har det overordnete ansvar for studentenes læringsmiljø. Utdanningsinstitusjonens ledelse skal, i samarbeid med studentsamskipnaden, legge forholdene til rette for et godt studiemiljø og arbeide for å bedre det helhetlige læringsmiljø ved utdanningsinstitusjonen.</article><article class="legalP" id="paragraf-5-ledd-2">Samskipnadsstyrets leder eller den styret gir fullmakt, kan møte med tale- og forslagsrett under utdanningsinstitusjonens behandling av saker som berører studentsamskipnadens arbeid.</article><article class="legalP" id="paragraf-5-ledd-3">Utdanningsinstitusjonen har plikt til å stille egnede lokaler til rådighet for studentsamskipnaden («fri stasjon»).</article><article class="legalP" id="paragraf-5-ledd-4">Utdanningsinstitusjonen kan også stille egnede lokaler til rådighet til studentrettede tiltak som drives i regi av andre enn studentsamskipnaden, dersom det vil komme studentsamskipnaden og studentvelferden på stedet til gode.</article><article class="legalP" id="paragraf-5-ledd-5">Departementet fastsetter forskrift med nærmere regler om utdanningsinstitusjonenes ansvar for studentvelferden, om «fri stasjon» og om samarbeidet med studentsamskipnaden.</article></article><article class="legalArticle" data-lovdata-URL="NL/lov/2007-12-14-116/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Studentsamskipnadens ledelse – styret</span></h2><article class="legalP" id="paragraf-6-ledd-1">En studentsamskipnad skal ha et styre, som er studentsamskipnadens øverste myndighet. Styret representerer studentsamskipnaden utad og har ansvaret for at studentsamskipnaden blir forvaltet tilfredsstillende. Styret skal fastsette en styreinstruks, jf. <a href="lov/1997-06-13-44/§6-23">aksjeloven § 6-23</a>.</article><article class="legalP" id="paragraf-6-ledd-2">Studentene skal være representert i styret. Dersom de ønsker det, kan studentene velge å ha flertall av stemmene i styret.</article><article class="legalP" id="paragraf-6-ledd-3">Utdanningsinstitusjonen skal være representert i styret. Dersom flere utdanningsinstitusjoner er tilknyttet samme studentsamskipnad, velges en eller flere felles representanter fra utdanningsinstitusjonene. <a href="lov/1967-02-10/§6">Forvaltningsloven § 6</a> første ledd bokstav e gjelder ikke for utdanningsinstitusjonens representanter i studentsamskipnadens styre når utdanningsinstitusjonens organer behandler saker som angår studentsamskipnaden.</article><article class="legalP" id="paragraf-6-ledd-4"><a href="lov/1997-06-13-44/§6-4">Aksjeloven § 6-4</a> om de ansattes styrerepresentasjon, med unntak av tredje ledd, gjelder tilsvarende for studentsamskipnader.</article><article class="legalP" id="paragraf-6-ledd-5">Daglig leder i studentsamskipnaden er styrets sekretær og har tale- og forslagsrett i styret. Daglig leder kan ikke være medlem av styret.</article><article class="legalP" id="paragraf-6-ledd-6">For styret og daglig leder i en studentsamskipnad gjelder reglene i <a href="lov/1997-06-13-44/§6-1">aksjeloven §§ 6-1</a> til <a href="lov/1997-06-13-44/§6-34">6-34</a> så langt de passer. Dersom de ordinære regler om styreansvar, konkurs osv. skulle tilsi at oppbud skal begjæres, er dette styrets og styremedlemmenes ansvar, jf. <a href="lov/1997-06-13-44/§6-18">aksjeloven § 6-18</a>.</article><article class="legalP" id="paragraf-6-ledd-7">Det skal i størst mulig grad være åpenhet rundt styrets arbeid.</article><article class="legalP" id="paragraf-6-ledd-8">Departementet fastsetter nærmere regler om styret, styremedlemmer og om vedtekter for studentsamskipnaden i forskrift.</article><article class="changesToParent">Endret ved <a href="lov/2012-09-07-65">lover 7 sep 2012 nr. 65</a> (ikr. 1 jan 2013 iflg. <a href="forskrift/2012-09-07-874">res. 7 sep 2012 nr. 874</a>), <a href="lov/2015-03-20-14">20 mars 2015 nr. 14</a> (ikr. 20 mars 2015 iflg. <a href="forskrift/2015-03-20-247">res. 20 mars 2015 nr. 247</a>).</article></article><article class="legalArticle" data-lovdata-URL="NL/lov/2007-12-14-116/§7" data-name="§7" id="paragraf-7"><h2 class="legalArticleHeader"><span class="legalArticleValue" data-legalArea="03.06">§ 7</span>. <span class="legalArticleTitle">Regnskap m.v.</span></h2><article class="legalP" id="paragraf-7-ledd-1">Studentsamskipnaden har regnskapsplikt etter <a href="lov/1998-07-17-56">regnskapsloven</a>.</article><article class="legalP" id="paragraf-7-ledd-2">Årsberetningens innhold kan begrenses til opplysninger som nevnt i <a href="lov/1998-07-17-56/§2-2/ledd/2">regnskapsloven § 2-2 andre</a> og <a href="lov/1998-07-17-56/§2-2/ledd/10">tiende ledd</a>.</article><article class="legalP" id="paragraf-7-ledd-3">Årsregnskapet og årsberetningen skal sendes de organer som velger eller oppnevner styrets medlemmer samt Riksrevisjonen og departementet.</article><article class="changesToParent">Endret ved lov <a href="lov/2025-06-20-101">20 juni 2025 nr. 101</a> (i kraft 1 aug 2025 iflg. <a href="forskrift/2025-06-20-1092">res. 20 juni 2025 nr. 1092</a>).</article></article><article class="legalArticle" data-lovdata-URL="NL/lov/2007-12-14-116/§8" data-name="§8" id="paragraf-8"><h2 class="legalArticleHeader"><span class="legalArticleValue" data-legalArea="03.07">§ 8</span>. <span class="legalArticleTitle">Revisjon m.v.</span></h2><article class="legalP" id="paragraf-8-ledd-1">Studentsamskipnader har revisjonsplikt etter revisorloven. Revisor velges av styret. Valg av revisor krever godkjenning av departementet. Revisor skal være registrert eller statsautorisert.</article><article class="legalP" id="paragraf-8-ledd-2">Departementet kan gi revisor pålegg og instrukser med hensyn til revisjonen, men disse må ikke medføre innskrenkning av vedkommendes rettigheter eller plikter etter lov eller forskrifter.</article><article class="changesToParent">Endret ved <a href="lov/2012-09-07-65">lover 7 sep 2012 nr. 65</a> (ikr. 1 jan 2013 iflg. <a href="forskrift/2012-09-07-874">res. 7 sep 2012 nr. 874</a>), <a href="lov/2014-06-20-29">20 juni 2014 nr. 29</a> (ikr. 1 juli 2014 iflg. <a href="forskrift/2014-06-26-866">vedtak 26 juni 2014 nr. 866</a>).</article></article><article class="legalArticle" data-lovdata-URL="NL/lov/2007-12-14-116/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ansvar for styremedlemmer m.fl.</span></h2><article class="legalP" id="paragraf-9-ledd-1">Styremedlemmer som forsettlig eller uaktsomt volder studentsamskipnaden tap, svarer en for alle og alle for en for skaden, jf. §<a href="lov/1969-06-13-26/§5-3">§ 5-3</a> og <a href="lov/1969-06-13-26/§2-3">2-3</a> nr. 3, jf. nr. 1 i <a href="lov/1969-06-13-26">skadeserstatningsloven</a>. Tilsvarende gjelder for andre som har verv i studentsamskipnaden og for daglig leder.</article><article class="legalP" id="paragraf-9-ledd-2">Styremedlemmer, tilknyttede utdanningsinstitusjoner, studentorgan og ansatte i studentsamskipnaden plikter å melde fra til departementet dersom de mener styret eller et styremedlem er i ferd med å bringe studentsamskipnadens virksomhet i fare.</article><article class="changesToParent">Endret ved <a href="lov/2012-09-07-65">lov 7 sep 2012 nr. 65</a> (ikr. 1 jan 2013 iflg. <a href="forskrift/2012-09-07-874">res. 7 sep 2012 nr. 874</a>).</article></article><article class="legalArticle" data-lovdata-URL="NL/lov/2007-12-14-116/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Semesteravgift</span></h2><article class="legalP" id="paragraf-10-ledd-1">Alle studenter skal betale en semesteravgift til studentsamskipnaden. En student kan ikke tilpliktes å betale semesteravgift til mer enn én studentsamskipnad for samme tidsrom.</article><article class="legalP" id="paragraf-10-ledd-2">Den som ikke betaler semesteravgiften, får ikke adgang til eksamen ved utdanningsinstitusjonen.</article><article class="legalP" id="paragraf-10-ledd-3">Styret fastsetter hvor stor semesteravgiften skal være. Alle vedtak som vedrører fastsettelse og økning av semesteravgiften skal godkjennes av departementet.</article><article class="legalP" id="paragraf-10-ledd-4">Sammen med semesteravgiften kan det kreves inn bidrag til studentbasert internasjonalt hjelpearbeid. Bidrag til studentbasert internasjonalt hjelpearbeid skal være frivillig.</article><article class="legalP" id="paragraf-10-ledd-5">Vedkommende utdanningsinstitusjon har ansvar for å kreve inn semesteravgift og bidrag til studentbasert internasjonalt hjelpearbeid etter forskrift gitt av departementet. Dersom studentene ikke gis adgang til å reservere seg mot innbetaling av bidrag til internasjonalt hjelpearbeid i forbindelse med innbetalingen, skal de kunne kreve refusjon i ettertid.</article><article class="legalP" id="paragraf-10-ledd-6">Departementet fastsetter nærmere regler om betaling og innkreving samt fritak fra krav om betaling av semesteravgift i forskrift.</article></article><article class="legalArticle" data-lovdata-URL="NL/lov/2007-12-14-116/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Forholdet til annen lovgivning</span></h2><article class="legalP" id="paragraf-11-ledd-1"><a href="lov/1967-02-10">Forvaltningsloven</a>, <a href="lov/1992-12-04-126">lov 4. desember 1992 nr. 126 om arkiv</a> og språklova gjelder ikke for studentsamskipnadene.</article><article class="changesToParent">Endret ved <a href="lov/2012-09-07-65">lover 7 sep 2012 nr. 65</a> (ikr. 1 jan 2013 iflg. <a href="forskrift/2012-09-07-874">res. 7 sep 2012 nr. 874</a>), <a href="lov/2021-05-21-42">21 mai 2021 nr. 42</a> (ikr. 1 jan 2022 iflg. <a href="forskrift/2021-05-21-1619">res. 21 mai 2021 nr. 1619</a>). <strong>Endres</strong> ved lov <a href="lov/2025-06-20-96">20 juni 2025 nr. 96</a> (i kraft 1 jan 2026 iflg. <a href="forskrift/2025-06-20-1103">res. 20 juni 2025 nr. 1103</a>).</article></article><article class="legalArticle" data-lovdata-URL="NL/lov/2007-12-14-116/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Departementets tilsyn</span></h2><article class="legalP" id="paragraf-12-ledd-1">Studentsamskipnaden og selskaper som er omfattet av denne lovs <a href="lov/2007-12-14-116/§3">§ 3</a> fjerde ledd, står under tilsyn av departementet.</article><article class="legalP" id="paragraf-12-ledd-2">Revisors taushetsplikt gjelder ikke overfor departementet.</article><article class="legalP" id="paragraf-12-ledd-3">Departementet fastsetter nærmere regler om tilsynet i forskrift.</article><article class="changesToParent">Endret ved <a href="lov/2012-09-07-65">lov 7 sep 2012 nr. 65</a> (ikr. 1 jan 2013 iflg. <a href="forskrift/2012-09-07-874">res. 7 sep 2012 nr. 874</a>).</article></article><article class="legalArticle" data-lovdata-URL="NL/lov/2007-12-14-116/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Riksrevisjonens kontroll</span></h2><article class="legalP" id="paragraf-13-ledd-1">Riksrevisjonen fører kontroll med forvaltningen av statens interesser og kan foreta undersøkelser mv. i studentsamskipnadene og heleide datterselskaper etter <a href="lov/2004-05-07-21">riksrevisjonsloven</a> og instruks fastsatt av Stortinget.</article></article><article class="legalArticle" data-lovdata-URL="NL/lov/2007-12-14-116/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Sluttbestemmelser</span></h2><article class="legalP" id="paragraf-14-ledd-1">Loven gjelder fra den tid Kongen bestemmer.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" id="paragraf-14-ledd-2">Fra samme tidspunkt oppheves <a href="lov/1996-06-28-54">lov 28. juni 1996 nr. 54</a> om studentsamskipnader.</article><article class="legalP" id="paragraf-14-ledd-3">Kongen kan gi nærmere overgangsregler.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1 aug 2008 iflg. <a href="forskrift/2007-12-14-1439">res. 14 des 2007 nr. 1439</a>.</article></footer></article></main></body></html>