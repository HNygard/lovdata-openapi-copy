<!DOCTYPE html><html lang="no"><head><title>Lov om omdanning av Aerospace Industrial Maintenance Norway SF til aksjeselskap</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2016-06-17-44</dd><dt class="dokid">DokumentID</dt><dd class="dokid">NL/lov/2016-06-17-44</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="dateInForce">I kraft fra</dt><dd class="dateInForce">2016-08-01</dd><dt class="legalArea">Rettsområde</dt><dd class="legalArea"><ul><li><a href="legal-areas/26" title="Selskaper, fond og foreninger">Selskaper, fond og foreninger</a> &gt; <a href="legal-areas/26.01" title="Aksjeselskaper og allmennaksjeselskaper">Aksjeselskaper og allmennaksjeselskaper</a></li> <li><a href="legal-areas/26" title="Selskaper, fond og foreninger">Selskaper, fond og foreninger</a> &gt; <a href="legal-areas/26.06" title="Selskaper. Statsforetak">Selskaper. Statsforetak</a></li></ul></dd><dt class="dateOfPublication">Kunngjort</dt><dd class="dateOfPublication">2016-06-17 16:30</dd><dt class="lastupdated">Rettet</dt><dd class="lastupdated">2021-09-29 (faglige fotnoter fjernet)</dd><dt class="titleShort">Korttittel</dt><dd class="titleShort">Lov om omdanning av AIM Norway SF til aksjeselskap</dd><dt class="title">Tittel</dt><dd class="title">Lov om omdanning av Aerospace Industrial Maintenance Norway SF til aksjeselskap</dd><dt class="refid">RefID</dt><dd class="refid">lov/2016-06-17-44</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om omdanning av Aerospace Industrial Maintenance Norway SF til aksjeselskap</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Omdanning av AIM Norway SF</a></li><li><a href="#paragraf-3">§ 3. Omregistrering</a></li><li><a href="#paragraf-4">§ 4. Overføring av offentlige rettigheter mv.</a></li><li><a href="#paragraf-5">§ 5. Forholdet til rettighetshavere og medkontrahenter</a></li><li><a href="#paragraf-6">§ 6. Forholdet til skatt og avgift</a></li><li><a href="#paragraf-7">§ 7. Ikrafttredelse</a></li></ul></li></ul></dd></dl></header><main class="documentBody" data-lovdata-URL="NL/lov/2016-06-17-44" id="dokument"><h1>Lov om omdanning av Aerospace Industrial Maintenance Norway SF til aksjeselskap</h1><article class="legalArticle" data-lovdata-URL="NL/lov/2016-06-17-44/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med loven er å omdanne statsforetaket Aerospace Industrial Maintenance Norway SF (AIM Norway SF) til et aksjeselskap ved navn Aerospace Industrial Maintenance Norway AS (AIM Norway AS). Loven skal sikre kontinuitet i driften.</article></article><article class="legalArticle" data-lovdata-URL="NL/lov/2016-06-17-44/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Omdanning av AIM Norway SF</span></h2><article class="legalP" id="paragraf-2-ledd-1">AIM Norway SF oppløses ved at selskapets samlede eiendeler, rettigheter og forpliktelser overføres til AIM Norway AS, herunder alle løpende kontraktsforhold. Overføringen av forpliktelser har frigjørende virkning for AIM Norway SF.</article><article class="legalP" id="paragraf-2-ledd-2">AIM Norway AS stiftes i henhold til aksjelovens regler. Eiendelene som overføres skal benyttes som statens aksjeinnskudd i selskapet mot at staten blir aksjeeier.</article></article><article class="legalArticle" data-lovdata-URL="NL/lov/2016-06-17-44/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Omregistrering</span></h2><article class="legalP" id="paragraf-3-ledd-1">Omregistrering i grunnbok og andre registre i forbindelse med omdanningen, skjer ved navneendring. Det påløper ingen avgifter ved slik navneendring.</article></article><article class="legalArticle" data-lovdata-URL="NL/lov/2016-06-17-44/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Overføring av offentlige rettigheter mv.</span></h2><article class="legalP" id="paragraf-4-ledd-1">Offentlige rettigheter, konsesjoner, tillatelser, lisenser eller lignende som gjelder AIM Norway SF, blir ved omdanningen overført til AIM Norway AS. Det påløper ingen avgifter ved slike overføringer.</article></article><article class="legalArticle" data-lovdata-URL="NL/lov/2016-06-17-44/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forholdet til rettighetshavere og medkontrahenter</span></h2><article class="legalP" id="paragraf-5-ledd-1">Rettighetshavere og medkontrahenter kan ikke motsette seg overføringen eller gjøre gjeldende at overføringene utgjør en bortfallsgrunn for rettsforholdet. Eventuelle forbehold i kontrakter som gir rett til å si opp avtaleforholdet eller reforhandle kontrakten, kan ikke gjøres gjeldende.</article></article><article class="legalArticle" data-lovdata-URL="NL/lov/2016-06-17-44/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Forholdet til skatt og avgift</span></h2><article class="legalP" id="paragraf-6-ledd-1">AIM Norway AS overtar den samme skatte- og avgiftsmessige posisjonen som AIM Norway SF hadde. Overføringen og omdanningen skal ikke utløse skatter eller avgifter.</article></article><article class="legalArticle" data-lovdata-URL="NL/lov/2016-06-17-44/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Loven trer i kraft 1. august 2016.</article></article></main></body></html>