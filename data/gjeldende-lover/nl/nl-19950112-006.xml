<!DOCTYPE html><html lang="nb"><head><title>Lov om medisinsk utstyr</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1995-01-12-6</dd><dt class="dokid">DokumentID</dt><dd class="dokid">NL/lov/1995-01-12-6</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">1995-01-12</dd><dt class="lastChangeInForce">Ikrafttredelse av siste endring</dt><dd class="lastChangeInForce">2015-10-01</dd><dt class="lastChangedBy">Sist endret ved</dt><dd class="lastChangedBy"><a href="lov/2015-06-19-65">lov/2015-06-19-65</a> fra 2015-10-01</dd><dt class="legalArea">Rettsområde</dt><dd class="legalArea"><ul><li><a href="legal-areas/14" title="Helse- og omsorgsrett">Helse- og omsorgsrett</a> &gt; <a href="legal-areas/14.02" title="Helseforetak">Helseforetak</a></li> <li><a href="legal-areas/14" title="Helse- og omsorgsrett">Helse- og omsorgsrett</a></li></ul></dd><dt class="lastupdated">Rettet</dt><dd class="lastupdated">2023-02-16 (EØS-henvisninger)</dd><dt class="eeaReferences">EØS-henvisning</dt><dd class="eeaReferences"><a href="avtale/avt-1992-05-02-1-v2/kapXIX">EØS-avtalen vedlegg II kapittel XIX</a> <br />nr. 3c (direktiv <a href="eu/31993l0068">93/68/EØF</a>).</dd><dt class="titleShort">Korttittel</dt><dd class="titleShort">Lov om medisinsk utstyr – medutstl</dd><dt class="title">Tittel</dt><dd class="title">Lov om medisinsk utstyr</dd><dt class="miscInformation">Annet om dokumentet</dt><dd class="miscInformation">Loven <i>oppheves</i> ved lov <a href="lov/2020-05-07-37/§16">7 mai 2020 nr. 37 § 16</a> annet ledd (ikr. fra den tid Kongen bestemmer).</dd><dt class="refid">RefID</dt><dd class="refid">lov/1995-01-12-6</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om medisinsk utstyr</a><ul class="tocSubUl"><li><a href="#paragraf-1">§ 1. Lovens virkeområde</a></li><li><a href="#paragraf-2">§ 2. Lovens formål</a></li><li><a href="#paragraf-3">§ 3. Definisjon</a></li><li><a href="#paragraf-4">§ 4. Krav til medisinsk utstyr</a></li><li><a href="#paragraf-5">§ 5. Merking og markedsføring.</a></li><li><a href="#paragraf-6">§ 6. Lagring og veiledning ved salg</a></li><li><a href="#paragraf-7">§ 7. Informasjon</a></li><li><a href="#paragraf-8">§ 8. Bruk</a></li><li><a href="#paragraf-9">§ 9. Tilsyn</a></li><li><a href="#paragraf-10">§ 10. Registrering</a></li><li><a href="#paragraf-11">§ 11. Meldeplikt ved hendelsesavvik, feil eller svikt</a></li><li><a href="#paragraf-12">§ 12. Tvangsmulkt</a></li><li><a href="#paragraf-13">§ 12 a. Overtredelsesgebyr</a></li><li><a href="#paragraf-14">§ 13. Straff</a></li><li><a href="#paragraf-15">§ 14. Overgangsbestemmelser</a></li><li><a href="#paragraf-16">§ 15. Ikrafttreden</a></li></ul></li></ul></dd></dl></header><main class="documentBody" data-lovdata-URL="NL/lov/1995-01-12-6" id="dokument"><h1>Lov om medisinsk utstyr</h1><article class="legalArticle" data-lovdata-URL="NL/lov/1995-01-12-6/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Lovens virkeområde</span></h2><article class="legalP" id="paragraf-1-ledd-1">Denne lov regulerer produksjon, markedsføring, omsetning og bruk av medisinsk utstyr.</article><article class="legalP" id="paragraf-1-ledd-2">Kongen kan gi forskrift om at loven og forskrifter med hjemmel i loven helt eller delvis skal gjelde for Svalbard og kan fastsette særlige regler under hensyn til de stedlige forholdene.</article><article class="changesToParent">Endret ved <a href="lov/2014-06-20-39">lov 20 juni 2014 nr. 39</a> (ikr. 1 juli 2014 iflg. <a href="forskrift/2014-06-20-788">res. 20 juni 2014 nr. 788</a>).</article></article><article class="legalArticle" data-lovdata-URL="NL/lov/1995-01-12-6/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Lovens formål</span></h2><article class="legalP" id="paragraf-2-ledd-1">Formålet med loven er å forhindre skadevirkninger, uhell og ulykker, samt sikre at medisinsk utstyr utprøves og anvendes på en faglig og etisk forsvarlig måte.</article></article><article class="legalArticle" data-lovdata-URL="NL/lov/1995-01-12-6/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjon</span></h2><article class="legalP" id="paragraf-3-ledd-1">Med medisinsk utstyr menes i denne loven ethvert instrument, apparat, hjelpemiddel, materiale eller enhver annen gjenstand som brukes alene eller i kombinasjon, herunder nødvendig programvare, og som av produsenten er ment å skulle brukes på mennesker i den hensikt å:<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">diagnostisere, forebygge, overvåke, behandle eller lindre sykdom,</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">diagnostisere, overvåke, behandle, lindre eller kompensere for skade eller uførhet,</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">undersøke, erstatte eller endre anatomien eller en fysiologisk prosess,</article></article></li><li data-name="d." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">forebygge svangerskap.</article></article></li></ol></article><article class="legalP" id="paragraf-3-ledd-2">Som medisinsk utstyr regnes også et produkt som er tilbehør til, eller på annen måte inngår i bruken av medisinsk utstyr.</article><article class="legalP" id="paragraf-3-ledd-3">Produkter som oppnår sin ønskede hovedvirkning i eller på menneskekroppen ved fremkalling av farmakologisk eller immunologisk virkning eller ved påvirkning av stoffskiftet, regnes ikke som medisinsk utstyr.</article><article class="legalP" id="paragraf-3-ledd-4">I tvilstilfelle avgjør departementet om et produkt skal regnes som medisinsk utstyr.</article><article class="legalP" id="paragraf-3-ledd-5">Kongen kan gi nærmere forskrifter om hvilke produkter som er medisinsk utstyr.</article></article><article class="legalArticle" data-lovdata-URL="NL/lov/1995-01-12-6/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til medisinsk utstyr</span></h2><article class="legalP" id="paragraf-4-ledd-1">Medisinsk utstyr skal konstrueres, fremstilles og emballeres på en slik måte at det ved normal bruk, når utstyret brukes i samsvar med sitt tiltenkte formål, virker som angitt av produsenten og er forenlig med et høyt vernenivå for pasientens, brukers og andre personers liv, sikkerhet og helse.</article><article class="legalP" id="paragraf-4-ledd-2">Kongen kan gi forskrifter om<ol class="defaultList" type="a"><li data-name="a." value="1"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">spesifikasjons- og sikkerhetskrav til medisinsk utstyr, herunder krav til klinisk utprøving,</article></article></li><li data-name="b." value="2"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">fremgangsmåter som skal følges ved vurderingen av om et produkt er i overensstemmelse med sikkerhetskravene (samsvarsvurdering), herunder regler om kontroll og godkjenning og</article></article></li><li data-name="c." value="3"><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">klassifisering av medisinsk utstyr.</article></article></li></ol></article><article class="legalP" id="paragraf-4-ledd-3">Før klinisk utprøving av medisinsk utstyr igangsettes skal søknad om utprøving sendes til den myndighet Kongen bestemmer.</article><article class="legalP" id="paragraf-4-ledd-4">En klinisk utprøving kan tidligst igangsettes fra den i forskrift fastsatte tid etter at søknad er sendt. Den myndighet som søknad skal sendes til kan i særlige tilfelle forby at klinisk utprøving igangsettes.</article><article class="legalP" id="paragraf-4-ledd-5">Den myndighet som søknad skal sendes til kan i forskrift bemyndiges til å gjøre unntak fra det som er bestemt om den tid som skal gå etter at søknad er sendt innen klinisk utprøving kan igangsettes.</article></article><article class="legalArticle" data-lovdata-URL="NL/lov/1995-01-12-6/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Merking og markedsføring.</span></h2><article class="legalP" id="paragraf-5-ledd-1">Før medisinsk utstyr markedsføres, omsettes eller tas i bruk, skal det merkes i samsvar med de krav som følger av internasjonale avtaler Norge har tiltrådt.</article><article class="legalP" id="paragraf-5-ledd-2">Unntak fra første ledd gjelder for utstyr som kun er ment til utstilling eller til klinisk utprøving, jf. <a href="lov/1995-01-12-6/§4">§ 4</a>, samt individuelt tilpasset utstyr.</article><article class="legalP" id="paragraf-5-ledd-3">Produkt som ikke er merket i tråd med første og annet ledd, kan ikke utgis for å være medisinsk utstyr.</article><article class="legalP" id="paragraf-5-ledd-4">Kongen kan gi forskrifter om merking av medisinsk utstyr.</article><article class="changesToParent">Endret ved <a href="lov/2003-02-14-11">lov 14 feb 2003 nr. 11</a> (ikr. 1 mars 2003 iflg. <a href="forskrift/2003-02-14-152">res. 14 feb 2003 nr. 152</a>).</article></article><article class="legalArticle" data-lovdata-URL="NL/lov/1995-01-12-6/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Lagring og veiledning ved salg</span></h2><article class="legalP" id="paragraf-6-ledd-1">Kongen kan gi forskrifter om lagring og om veiledning ved salg av medisinsk utstyr, herunder stille krav til lokaler og personalets kvalifikasjoner.</article></article><article class="legalArticle" data-lovdata-URL="NL/lov/1995-01-12-6/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Informasjon</span></h2><article class="legalP" id="paragraf-7-ledd-1">Medisinsk utstyr skal være utstyrt med nødvendig informasjon og bruksanvisning.</article><article class="legalP" id="paragraf-7-ledd-2">Kongen kan gi forskrifter om informasjon og bruksanvisning som skal følge medisinsk utstyr, og herunder fastsette at informasjon skal gis på norsk.</article></article><article class="legalArticle" data-lovdata-URL="NL/lov/1995-01-12-6/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Bruk</span></h2><article class="legalP" id="paragraf-8-ledd-1">Kongen kan gi forskrifter om bruk av medisinsk utstyr, herunder kvalifikasjoner hos bruker.</article></article><article class="legalArticle" data-lovdata-URL="NL/lov/1995-01-12-6/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Tilsyn</span></h2><article class="legalP" id="paragraf-9-ledd-1">Den eller de myndigheter som Kongen bestemmer, fører tilsyn med at bestemmelsene gitt i eller i medhold av denne loven blir overholdt.</article><article class="legalP" id="paragraf-9-ledd-2">Tilsynsmyndigheten kan innhente de opplysninger som er nødvendige for dens gjøremål etter denne loven.</article><article class="legalP" id="paragraf-9-ledd-3">Tilsynsmyndigheten kan kreve at den som produserer, innfører eller markedsfører et medisinsk utstyr, skal fremlegge et representativt eksemplar av utstyret eller iverksette de undersøkelser som finnes nødvendige for å vurdere utstyrets egenskaper eller virkninger. Tilsynsmyndigheten kan selv sette i verk slike undersøkelser eller foreta nødvendig prøvetaking og kontroll av utstyret. Kostnadene bæres av den som kravet om undersøkelser, prøvetaking eller kontroll, er rettet mot. Departementet kan likevel bestemme at kostnadene skal fordeles på flere produsenter, importører og markedsførere, eller at de helt eller delvis skal dekkes av det offentlige. Krav på refusjon av kostnadene er tvangsgrunnlag for utlegg.</article><article class="legalP" id="paragraf-9-ledd-4">Tilsynsmyndigheten skal dessuten ha uhindret adgang til bygning, lager, område m.v. når det er nødvendig for at den kan utføre sine gjøremål etter loven.</article><article class="legalP" id="paragraf-9-ledd-5">Tilsynsmyndigheten gir de pålegg og treffer de enkeltvedtak ellers som er nødvendige for gjennomføringen av tilsynet.</article><article class="legalP" id="paragraf-9-ledd-6">Kongen kan gi nærmere forskrifter om tilsynet etter denne paragraf.</article><article class="changesToParent">Endret ved <a href="lov/2008-12-19-110">lov 19 des 2008 nr. 110</a> (ikr. 1 jan 2009 iflg. <a href="forskrift/2008-12-19-1423">res. 19 des 2008 nr. 1423</a>).</article></article><article class="legalArticle" data-lovdata-URL="NL/lov/1995-01-12-6/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Registrering</span></h2><article class="legalP" id="paragraf-10-ledd-1">Kongen kan gi forskrifter om registrering av produsent av medisinsk utstyr eller dennes ansvarlige representant, samt forhandler av slikt utstyr.</article><article class="legalP" id="paragraf-10-ledd-2">Kongen kan gi forskrifter om registrering av utstyr som markedsføres, omsettes og brukes i Norge.</article></article><article class="legalArticle" data-lovdata-URL="NL/lov/1995-01-12-6/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Meldeplikt ved hendelsesavvik, feil eller svikt</span></h2><article class="legalP" id="paragraf-11-ledd-1">Hendelsesavvik, feil eller svikt der medisinsk utstyr er eller kan ha vært involvert skal meldes til den instans Kongen utpeker. Den som produserer, omsetter, eier eller i sin virksomhet bruker utstyret og som er kjent med hendelsesavviket, feilen eller svikten plikter å gi melding.</article><article class="legalP" id="paragraf-11-ledd-2">Den instans som skal motta meldingen plikter å informere produsenten av utstyret, eller den som opptrer på vedkommendes vegne, om hendelsesavviket, feilen eller svikten.</article><article class="legalP" id="paragraf-11-ledd-3">Kongen kan gi forskrifter om meldeplikten og plikten til å informere produsent.</article></article><article class="legalArticle" data-lovdata-URL="NL/lov/1995-01-12-6/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Tvangsmulkt</span></h2><article class="legalP" id="paragraf-12-ledd-1">I pålegg gitt etter loven kan det fastsettes en løpende tvangsmulkt for hver dag, uke eller måned som går etter utløpet av den frist som er satt for oppfylling av pålegget, inntil pålegget er oppfylt. Tvangsmulkt kan også fastsettes som engangsmulkt.</article><article class="legalP" id="paragraf-12-ledd-2">Tilsynsmyndigheten kan frafalle påløpt tvangsmulkt.</article><article class="changesToParent">Tilføyd ved <a href="lov/2008-12-19-110">lov 19 des 2008 nr. 110</a> (ikr. 1 jan 2009 iflg. <a href="forskrift/2008-12-19-1423">res. 19 des 2008 nr. 1423</a>).</article></article><article class="legalArticle" data-lovdata-URL="NL/lov/1995-01-12-6/§12a" data-name="§12a" id="paragraf-13"><h2 class="legalArticleHeader"><span class="legalArticleValue">§ 12 a</span>. <span class="legalArticleTitle">Overtredelsesgebyr</span></h2><article class="changesToParent">Tilføyes ved <a href="lov/2018-06-22-76">lov 22 juni 2018 nr. 76</a> (ikr. fra den tid Kongen bestemmer).</article></article><article class="legalArticle" data-lovdata-URL="NL/lov/1995-01-12-6/§13" data-name="§13" id="paragraf-14"><h2 class="legalArticleHeader"><span class="legalArticleValue" data-legalArea="31.16">§ 13</span>. <span class="legalArticleTitle">Straff</span></h2><article class="legalP" id="paragraf-14-ledd-1">Den som forsettlig eller uaktsomt overtrer bestemmelser eller pålegg gitt i eller i medhold av denne lov, straffes med bøter eller fengsel inntil 3 måneder, eller under særlig skjerpende omstendigheter med bøter eller fengsel inntil 2 år.</article><article class="changesToParent">Endret ved <a href="lov/2008-12-19-110">lover 19 des 2008 nr. 110</a> (ikr. 1 jan 2009 iflg. <a href="forskrift/2008-12-19-1423">res. 19 des 2008 nr. 1423</a>), tidligere § 12, <a href="lov/2015-06-19-65">19 juni 2015 nr. 65</a> (ikr. 1 okt 2015).</article></article><article class="legalArticle" data-lovdata-URL="NL/lov/1995-01-12-6/§14" data-name="§14" id="paragraf-15"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Overgangsbestemmelser</span></h2><article class="legalP" id="paragraf-15-ledd-1">– – –</article><article class="legalP" id="paragraf-15-ledd-2">Medisinsk utstyr som er EØF-typegodkjent i samsvar med direktiv <a href="eu/31976l0764">76/764/EØF</a>, kan markedsføres, omsettes og tas i bruk inntil 30. juni 2004.</article><article class="changesToParent">Endret ved <a href="lov/2008-12-19-110">lov 19 des 2008 nr. 110</a> (ikr. 1 jan 2009 iflg. <a href="forskrift/2008-12-19-1423">res. 19 des 2008 nr. 1423</a>), tidligere § 13.</article></article><article class="legalArticle" data-lovdata-URL="NL/lov/1995-01-12-6/§15" data-name="§15" id="paragraf-16"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Ikrafttreden</span></h2><article class="legalP" id="paragraf-16-ledd-1">Denne lov trer i kraft fra den tid Kongen bestemmer.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="changesToParent">Endret ved <a href="lov/2008-12-19-110">lov 19 des 2008 nr. 110</a> (ikr. 1 jan 2009 iflg. <a href="forskrift/2008-12-19-1423">res. 19 des 2008 nr. 1423</a>), tidligere § 14.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Ikr. straks iflg. <a href="forskrift/1995-01-12-23">res. 12 jan 1995 nr. 23</a>.</article></footer></article></main></body></html>