<!DOCTYPE html><html lang="nn"><head><title>Lov om rett for handverkarar o.a. til å selja ting som ikkje vert henta</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1953-05-29-1</dd><dt class="dokid">DokumentID</dt><dd class="dokid">NL/lov/1953-05-29-1</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft frå</dt><dd class="dateInForce">1953-07-01</dd><dt class="lastChangeInForce">Ikrafttreding av siste endring</dt><dd class="lastChangeInForce">2016-04-22</dd><dt class="lastChangedBy">Sist endra ved</dt><dd class="lastChangedBy"><a href="lov/2016-04-22-3">lov/2016-04-22-3</a></dd><dt class="legalArea">Rettsområde</dt><dd class="legalArea"><ul><li><a href="legal-areas/08" title="Fast eiendoms rettsforhold">Fast eiendoms rettsforhold</a> &gt; <a href="legal-areas/08.01" title="Avhending">Avhending</a></li> <li><a href="legal-areas/23" title="Næringsrett">Næringsrett</a> &gt; <a href="legal-areas/23.02" title="Handel og tjenester">Handel og tjenester</a></li> <li><a href="legal-areas/23" title="Næringsrett">Næringsrett</a> &gt; <a href="legal-areas/23.04" title="Håndverk">Håndverk</a></li></ul></dd><dt class="lastupdated">Rettet</dt><dd class="lastupdated">2021-09-10 (faglige fotnoter fjernet)</dd><dt class="titleShort">Korttittel</dt><dd class="titleShort">Lov om rett til å selja uhenta ting</dd><dt class="title">Tittel</dt><dd class="title">Lov om rett for handverkarar o.a. til å selja ting som ikkje vert henta</dd><dt class="miscInformation">Anna om dokumentet</dt><dd class="miscInformation">Sml. <a href="lov/1965-06-18-4/§37">lover 18 juni 1965 nr. 4 § 37</a>, <a href="lov/1989-06-16-63/§46">16 juni 1989 nr. 63 §§ 46</a> til 47.</dd><dt class="refid">RefID</dt><dd class="refid">lov/1953-05-29-1</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om rett for handverkarar o.a. til å selja ting som ikkje vert henta</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li><li><a href="#paragraf-5">§ 5.</a></li><li><a href="#paragraf-6">§ 6.</a></li><li><a href="#paragraf-7">§ 7.</a></li><li><a href="#paragraf-8">§ 8.</a></li><li><a href="#paragraf-9">§ 9.</a></li></ul></li></ul></dd></dl></header><main class="documentBody" data-lovdata-URL="NL/lov/1953-05-29-1" id="dokument"><h1>Lov om rett for handverkarar o.a. til å selja ting som ikkje vert henta</h1><article class="legalArticle" data-lovdata-URL="NL/lov/1953-05-29-1/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Denne lova gjeld for alle som har til næring å setja i stand, pussa opp eller gjera anna arbeid på ting som andre eig.</article></article><article class="legalArticle" data-lovdata-URL="NL/lov/1953-05-29-1/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Når nokon som går inn under <a href="lov/1953-05-29-1/§1">§ 1</a> sit med tingen og ikkje har fått vederlaget endå det er meir enn 3 månader siden arbeidet vart gjort, kravet dagfalle og oppmoding om å løysa ut tingen gjeve, kan han selja tingen og taka sitt av salssummen. Er det openberrt at tingen ikkje har salsverde, treng han då ikkje taka vare på tingen lenger.</article><article class="changesToParent">Endra med <a href="lov/1993-06-04-54">lov 4 juni 1993 nr. 54</a>.</article></article><article class="legalArticle" data-lovdata-URL="NL/lov/1953-05-29-1/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Oppmoding om å løysa ut tingen kan ikkje gjevast før arbeidet er gjort og vederlaget dagfalle; det skal samstundes seiast frå at tingen elles vert seld eller kasta.</article><article class="legalP" id="paragraf-3-ledd-2">Slik oppmoding og fråsegn vert rekna for gjevi når ho er sendt i rekommandert brev med den tilskrift som tingaren gav opp, eller med ei onnor tilskrift når sendaren veit at den er den rette.</article><article class="legalP" id="paragraf-3-ledd-3">Er tilskrifta ikkje kjend, skal oppmoding og fråsegn kunngjerast med oppslag på den staden i verksemda der slike ting til vanleg vert mottekne og gjevne ut att.</article><article class="changesToParent">Endra med <a href="lov/1993-06-04-54">lov 4 juni 1993 nr. 54</a>.</article></article><article class="legalArticle" data-lovdata-URL="NL/lov/1953-05-29-1/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Er det reist sak om eit spørsmål som har noko å seia for retten til å selja eller kasta tingen, kan retten ikkje nyttast før saka er endeleg avgjort. Det same gjeld når eit slikt spørsmål er til avgjerd hjå namsstyremaktene.</article><article class="changesToParent">Endra med <a href="lov/2002-08-30-67">lover 30 aug 2002 nr. 67</a> (ikr. 1 jan 2003 iflg. <a href="forskrift/2002-08-30-938">res. 30 aug 2002 nr. 938</a>), <a href="lov/2005-06-17-90">17 juni 2005 nr. 90</a> (ikr. 1 jan 2008 iflg. <a href="forskrift/2007-01-26-88">res. 26 jan 2007 nr. 88</a>) som endra med <a href="lov/2007-01-26-3">lov 26 jan 2007 nr. 3</a> og <a href="lov/2007-12-21-127">21 des 2007 nr. 127</a>.</article></article><article class="legalArticle" data-lovdata-URL="NL/lov/1953-05-29-1/§5" data-name="§5" id="paragraf-5"><h2 class="legalArticleHeader"><span class="legalArticleValue" data-legalArea="11.04">§ 5</span>.</h2><article class="legalP" id="paragraf-5-ledd-1">Salet skal skje på forsvarleg måte.</article><article class="legalP" id="paragraf-5-ledd-2">Dersom det er nødvendig for at rettsstiftingar i tingen skal kunne slettast frå eit offentleg register, eller for at kjøparen skal kunne meldast som ny eigar til offentleg styresmakt etter føresegn i eller i medhald av lov, kan kravshavaren krevja at tingen vert seld gjennom namsmakta etter reglane om tvangssal så langt dei høver. Føresegnene i <a href="lov/1992-06-26-86/§8-16">tvangsfullføringslova § 8-16</a> første leddet gjeld ikkje.</article><article class="changesToParent">Endra med <a href="lov/1992-06-26-86">lover 26 juni 1992 nr. 86</a>, <a href="lov/1993-06-04-54">4 juni 1993 nr. 54</a>, <a href="lov/2000-04-28-34">28 apr 2000 nr. 34</a> (ikr. 1 juli 2000 iflg. <a href="forskrift/2000-04-28-366">res. 28 apr 2000 nr. 366</a>).</article></article><article class="legalArticle" data-lovdata-URL="NL/lov/1953-05-29-1/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Når kravshavaren veit at ein annan enn den som tinga arbeidet, eig tingen, skal eigaren så sant det er råd, i god tid få melding om at tingen vert seld eller kasta.</article><article class="changesToParent">Endra med <a href="lov/1992-06-26-86">lov 26 juni 1992 nr. 86</a>.</article></article><article class="legalArticle" data-lovdata-URL="NL/lov/1953-05-29-1/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Det som er att av salssummen når kostnaden og vederlaget til kravshavaren er frådrege, skal straks utreidast til den som tinga arbeidet, om det ikkje vert betalt til noken som har betre rett til pengane. Er tilskrifta åt tingaren ikkje kjend, eller er det tvil om kven som har retten til pengane, skal dei deponerast i Noregs Bank etter §<a href="lov/1939-02-17-2/§1">§ 1</a> til <a href="lov/1939-02-17-2/§4">4</a> i <a href="lov/1939-02-17-2">lov 17. februar 1939 nr. 2</a> om deponering i gjeldshøve. Pengane går til statskassa, så framt dei ikkje er utreidde innan 3 år etter dei vart deponerte, eller så framt det ikkje er reist sak om retten til dei innan den nemnde fristen.</article><article class="changesToParent">Endret ved <a href="lov/2016-04-22-3">lov 22 apr 2016 nr. 3</a> (ikr. 22 apr 2016 iflg. <a href="forskrift/2016-04-22-407">res. 22 apr 2016 nr. 407</a>).</article></article><article class="legalArticle" data-lovdata-URL="NL/lov/1953-05-29-1/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" id="paragraf-8-ledd-1">Førehandsavtale om avvik frå reglane i denne lova gjeld ikkje til skade for tingar eller eigar som er forbrukar.</article><article class="changesToParent">Endra med <a href="lov/1993-06-04-54">lov 4 juni 1993 nr. 54</a>.</article></article><article class="legalArticle" data-lovdata-URL="NL/lov/1953-05-29-1/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" id="paragraf-9-ledd-1">Denne lova tek til å gjelda 1. juli 1953.</article></article></main></body></html>