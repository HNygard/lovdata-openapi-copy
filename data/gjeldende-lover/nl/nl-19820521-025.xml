<!DOCTYPE html><html lang="no"><head><title>Lov om tillegg til lov 28. juli 1949 om Statens pensjonskasse [høyesterettspensjonsloven]</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1982-05-21-25</dd><dt class="dokid">DokumentID</dt><dd class="dokid">NL/lov/1982-05-21-25</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="dateInForce">I kraft fra</dt><dd class="dateInForce">1982-05-21</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-04-12</dd><dt class="lastChangedBy">Sist endret ved</dt><dd class="lastChangedBy"><a href="lov/2024-04-12-15">lov/2024-04-12-15</a></dd><dt class="legalArea">Rettsområde</dt><dd class="legalArea"><ul><li><a href="legal-areas/24" title="Pensjons- og trygderett">Pensjons- og trygderett</a></li> <li><a href="legal-areas/26" title="Selskaper, fond og foreninger">Selskaper, fond og foreninger</a></li></ul></dd><dt class="lastupdated">Rettet</dt><dd class="lastupdated">2021-07-15 (faglige fotnoter fjernet, struktur)</dd><dt class="titleShort">Korttittel</dt><dd class="titleShort">Høyesterettspensjonsloven</dd><dt class="title">Tittel</dt><dd class="title">Lov om tillegg til lov 28. juli 1949 om Statens pensjonskasse [høyesterettspensjonsloven]</dd><dt class="miscInformation">Annet om dokumentet</dt><dd class="miscInformation">Lovens tittel endret ved lov <a href="lov/2010-12-17-78">17 des 2010 nr. 78</a> (ikr. 1 jan 2011).</dd><dt class="refid">RefID</dt><dd class="refid">lov/1982-05-21-25</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om tillegg til lov 28. juli 1949 om Statens pensjonskasse [høyesterettspensjonsloven]</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li><li><a href="#paragraf-5">§ 5.</a></li></ul></li></ul></dd></dl></header><main class="documentBody" data-lovdata-URL="NL/lov/1982-05-21-25" id="dokument"><h1>Lov om tillegg til lov 28. juli 1949 om Statens pensjonskasse [høyesterettspensjonsloven]</h1><article class="legalArticle" data-lovdata-URL="NL/lov/1982-05-21-25/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Loven omfatter dem som er utnevnt til medlem av Høyesterett før 1. januar 2011. Loven gir pensjonsrett etter <a href="lov/1949-07-28-26">lov om Statens pensjonskasse</a>, med de tilpasninger som følger av loven her.</article><article class="changesToParent">Tilføyd ved <a href="lov/2010-12-17-78">lov 17 des 2010 nr. 78</a> (ikr. 1 jan 2011), endret ved lov <a href="lov/2023-12-20-95">20 des 2023 nr. 95</a> (i kraft 1 jan 2024 iflg. <a href="forskrift/2023-12-20-2132">res. 20 des 2023 nr. 2132</a>).</article></article><article class="legalArticle" data-lovdata-URL="NL/lov/1982-05-21-25/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">For medlem av Høyesterett som fratrer sitt embete etter fylte 67 år, skal tjenestetiden ved beregningen av alderspensjon etter kapittel 5 i lov om Statens pensjonskasse forhøyes med inntil 15 år.</article><article class="legalP" id="paragraf-2-ledd-2">Tjenestetiden forhøyes på tilsvarende måte ved beregning av uføre-, enke-, enkemanns- og barnepensjon.</article><article class="changesToParent">Endret ved <a href="lov/2000-05-26-37">lover 26 mai 2000 nr. 37</a>, <a href="lov/2010-06-25-29">25 juni 2010 nr. 29</a> (ikr. 1 jan 2011), <a href="lov/2010-12-17-78">17 des 2010 nr. 78</a> (ikr. 1 jan 2011, tidligere § 1), <a href="lov/2023-12-20-95">20 des 2023 nr. 95</a> (i kraft 1 jan 2024 iflg. <a href="forskrift/2023-12-20-2132">res. 20 des 2023 nr. 2132</a>).</article></article><article class="legalArticle" data-lovdata-URL="NL/lov/1982-05-21-25/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Alderspensjon skal beregnes etter <a href="lov/1949-07-28-26/kap5">lov om Statens pensjonskasse kapittel 5</a>, med de tilpasninger som følger av paragrafen her. <a href="lov/1949-07-28-26/kap5a">Lov om Statens pensjonskasse kapittel 5 a</a> gjelder ikke for dem som er født etter 1962.</article><article class="legalP" id="paragraf-3-ledd-2">Alderspensjon ved full tjenestetid skal være 57 prosent av pensjonsgrunnlaget. Når stillingen som høyesterettsdommer fratres med rett til pensjon, er pensjonsgrunnlaget den fastsatte årlige bruttogodtgjørelsen. Fratres stillingen tidligere, skal pensjonsgrunnlaget settes til årlig bruttogodtgjørelse på fratredelsestidspunktet. For pensjoner som er under utbetaling per 1. januar 2011, skal pensjonsgrunnlaget per 1. januar 2011 svare til den årlige fastsatte bruttogodtgjørelse på dette tidspunktet. Tilsvarende gjelder for dem som har fratrådt stillingen uten å ta ut pensjon før 1. januar 2011.</article><article class="legalP" id="paragraf-3-ledd-3">Alderspensjonen levealdersjusteres etter <a href="lov/1949-07-28-26">lov 28. juli 1949 nr. 26</a> om Statens pensjonskasse <a href="lov/1949-07-28-26/§24">§§ 24</a> og <a href="lov/1949-07-28-26/§24a">24 a</a>, likevel slik at pensjonen ved uttak etter 67 år og ved full tjenestetid ikke blir høyere enn 57 prosent av pensjonsgrunnlaget. For årskullene fra og med 1954-kullet til og med 1962-kullet skal det kunne benyttes et lavere justeringstall enn 1,000 etter <a href="lov/1949-07-28-26/§24/ledd/3/setning/3">lov om Statens pensjonskasse § 24 tredje ledd tredje</a> og <a href="lov/1949-07-28-26/§24/ledd/3/setning/4">fjerde punktum</a>.</article><article class="legalP" id="paragraf-3-ledd-4">Et medlem kan ha krav på et garantert pensjonsnivå etter reglene i <a href="lov/1949-07-28-26/§24b">lov om Statens pensjonskasse § 24 b</a>, likevel slik at det garanterte pensjonsnivået for medlemmer med full tjenestetid er 57 prosent av pensjonsgrunnlaget. Garantert pensjonsnivå etter <a href="lov/1949-07-28-26">lov 28. juli 1949 nr. 26</a> om Statens pensjonskasse <a href="lov/1949-07-28-26/§24c">§ 24 c</a> gjelder tilsvarende.</article><article class="changesToParent">Endret ved <a href="lov/2010-12-17-78">lover 17 des 2010 nr. 78</a> (ikr. 1 jan 2011), <a href="lov/2018-06-15-30">15 juni 2018 nr. 30</a> (ikr. 1 jan 2019 iflg. <a href="forskrift/2018-12-20-2051">res. 20 des 2018 nr. 2051</a>), <a href="lov/2019-06-21-26">21 juni 2019 nr. 26</a> (ikr. 1 jan 2020 iflg. <a href="forskrift/2019-06-21-782">res. 21 juni 2019 nr. 782</a>), <a href="lov/2023-12-20-95">20 des 2023 nr. 95</a> (i kraft 1 jan 2024 iflg. <a href="forskrift/2023-12-20-2132">res. 20 des 2023 nr. 2132</a>), <a href="lov/2024-04-12-15">12 april 2024 nr. 15</a> (i kraft 12 april 2024 iflg. <a href="forskrift/2024-04-12-615">res. 12 april 2024 nr. 615</a>).</article></article><article class="legalArticle" data-lovdata-URL="NL/lov/1982-05-21-25/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Pensjoner etter denne loven reguleres etter <a href="lov/1949-07-28-26/§42">lov om Statens pensjonskasse § 42</a>.</article><article class="legalP" id="paragraf-4-ledd-2">Reglene i denne loven gjelder også tidligere medlemmer av Høyesterett og deres etterlatte.</article><article class="changesToParent">Endret ved lover <a href="lov/2010-12-17-78">17 des 2010 nr. 78</a> (ikr. 1 jan 2011, tidligere § 3), <a href="lov/2023-12-20-95">20 des 2023 nr. 95</a> (i kraft 1 jan 2024 iflg. <a href="forskrift/2023-12-20-2132">res. 20 des 2023 nr. 2132</a>).</article></article><article class="legalArticle" data-lovdata-URL="NL/lov/1982-05-21-25/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Loven trer i kraft straks og får virkning fra 1. januar 1982.</article><article class="changesToParent">Endret ved <a href="lov/2010-12-17-78">lov 17 des 2010 nr. 78</a> (ikr. 1 jan 2011), tidligere § 4.</article></article></main></body></html>