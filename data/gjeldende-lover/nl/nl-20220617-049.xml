<!DOCTYPE html><html lang="no"><head><title>Lov om informasjonstilgang for Riksrevisjonen ved undersøkelser av saker som gjelder stortingsrepresentantenes økonomiske ordninger</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2022-06-17-49</dd><dt class="dokid">DokumentID</dt><dd class="dokid">NL/lov/2022-06-17-49</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2022-06-17, 2022-12-31</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-06-20</dd><dt class="lastChangedBy">Sist endret ved</dt><dd class="lastChangedBy"><a href="lov/2025-06-20-55">lov/2025-06-20-55</a></dd><dt class="legalArea">Rettsområde</dt><dd class="legalArea"><ul><li><a href="legal-areas/03" title="Bank, finans og regnskapsrett">Bank, finans og regnskapsrett</a> &gt; <a href="legal-areas/03.07" title="Revisjon">Revisjon</a></li> <li><a href="legal-areas/29" title="Stats-, statsforfatnings- og statsborgerrett">Stats-, statsforfatnings- og statsborgerrett</a> &gt; <a href="legal-areas/29.07" title="Stortinget">Stortinget</a></li> <li><a href="legal-areas/30" title="Sivil- og straffeprosess">Sivil- og straffeprosess</a> &gt; <a href="legal-areas/30.02" title="Straffeprosess/straffeprosessloven">Straffeprosess/straffeprosessloven</a></li></ul></dd><dt class="dateOfPublication">Kunngjort</dt><dd class="dateOfPublication">2022-06-17 12:35</dd><dt class="titleShort">Korttittel</dt><dd class="titleShort">Lov om informasjonstilgang for Riksrevisjonen</dd><dt class="title">Tittel</dt><dd class="title">Lov om informasjonstilgang for Riksrevisjonen ved undersøkelser av saker som gjelder stortingsrepresentantenes økonomiske ordninger</dd><dt class="miscInformation">Annet om dokumentet</dt><dd class="miscInformation"><a href="forarbeid/inns-345-l-202122">Innst.345 L (2021–2022)</a>, <a href="forarbeid/lovvedtak-80-202122">Lovvedtak 80 (2021–2022)</a>. Stortingets første og andre gangs behandling hhv. 2. og 7. juni 2022. Fremmet av Finansdepartementet.</dd><dt class="refid">RefID</dt><dd class="refid">lov/2022-06-17-49</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om informasjonstilgang for Riksrevisjonen ved undersøkelser av saker som gjelder stortingsrepresentantenes økonomiske ordninger</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. (Opphevet)</a></li><li><a href="#paragraf-3">§ 3. Forbud mot bruk som bevis i senere straffesak eller sivil sak</a></li><li><a href="#paragraf-4">§ 4. Rett til å la seg bistå. Kostnadsdekning</a></li><li><a href="#paragraf-5">§ 5. Forholdet til riksrevisjonsloven</a></li><li><a href="#paragraf-6">§ 6. Ikrafttredelse mv.</a></li></ul></li></ul></dd></dl></header><main class="documentBody" data-lovdata-URL="NL/lov/2022-06-17-49" id="dokument"><h1>Lov om informasjonstilgang for Riksrevisjonen ved undersøkelser av saker som gjelder stortingsrepresentantenes økonomiske ordninger</h1><article class="legalArticle" data-lovdata-URL="NL/lov/2022-06-17-49/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Loven skal sikre at Riksrevisjonen, i tilfeller hvor samtykke fra de forespurte ikke er tilstrekkelig, får tilgang til nødvendige opplysninger for å gjennomføre særlige undersøkelser av stortingsrepresentantenes økonomiske ordninger i henhold til Stortingets vedtak 6. januar 2022.</article></article><article class="legalArticle" data-lovdata-URL="NL/lov/2022-06-17-49/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">(Opphevet)</span></h2><article class="changesToParent">Opphevet ved lov <a href="lov/2022-06-17-49">17 juni 2022 nr. 49</a> (i kraft 31 des 2022, se <a href="lov/2022-06-17-49/§6">§ 6</a>).</article></article><article class="legalArticle" data-lovdata-URL="NL/lov/2022-06-17-49/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forbud mot bruk som bevis i senere straffesak eller sivil sak</span></h2><article class="legalP" id="paragraf-3-ledd-1">Opplysninger som Riksrevisjonen mottar fra private personer og foretak i medhold av § 2, kan ikke brukes som bevis i en senere straffesak eller sivil sak mot den som har gitt opplysningene.</article></article><article class="legalArticle" data-lovdata-URL="NL/lov/2022-06-17-49/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Rett til å la seg bistå. Kostnadsdekning</span></h2><article class="legalP" id="paragraf-4-ledd-1">Enhver som er berørt har rett til å la seg bistå under Riksrevisjonens undersøkelser i henhold til Stortingets vedtak 6. januar 2022. Den som er berørt av undersøkelsene, kan også få dekket nødvendige kostnader til slik bistand når særlige grunner taler for det.</article></article><article class="legalArticle" data-lovdata-URL="NL/lov/2022-06-17-49/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forholdet til riksrevisjonsloven</span></h2><article class="legalP" id="paragraf-5-ledd-1"><a href="lov/2024-12-13-77">Riksrevisjonsloven</a>, herunder <a href="lov/2024-12-13-77/§7-1">§ 7-1</a> (taushetsplikt), <a href="lov/2024-12-13-77/§7-2">§ 7-2</a> (<a href="lov/2018-06-01-24">sikkerhetslovens</a> anvendelse), <a href="lov/2024-12-13-77/§7-3">§ 7-3</a> (behandling av personopplysninger), <a href="lov/2024-12-13-77/§7-4">§ 7-4</a> (innsyn) og <a href="lov/2024-12-13-77/§3-2">§ 3-2</a> (habilitet), gjelder tilsvarende for Riksrevisjonens særlige undersøkelser av stortingsrepresentantenes økonomiske ordninger i henhold til Stortingets vedtak 6. januar 2022. Loven <a href="lov/2024-12-13-77/§7-1/ledd/4">§ 7-1 fjerde</a> og <a href="lov/2024-12-13-77/§7-1/ledd/5">femte ledd</a> og <a href="lov/2024-12-13-77/§7-3/ledd/2">§ 7-3 annet ledd</a> gjelder likevel ikke.</article><article class="changesToParent">Endret ved lov <a href="lov/2025-06-20-55">20 juni 2025 nr. 55</a>.</article></article><article class="legalArticle" data-lovdata-URL="NL/lov/2022-06-17-49/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse mv.</span></h2><article class="legalP" id="paragraf-6-ledd-1">Loven trer i kraft straks. § 2 oppheves 31. desember 2022.</article></article></main></body></html>