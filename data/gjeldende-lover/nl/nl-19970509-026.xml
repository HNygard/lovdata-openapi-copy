<!DOCTYPE html><html lang="no"><head><title>Lov om Statens investeringsfond for næringsvirksomhet i utviklingsland (Norfundloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1997-05-09-26</dd><dt class="dokid">DokumentID</dt><dd class="dokid">NL/lov/1997-05-09-26</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="dateInForce">I kraft fra</dt><dd class="dateInForce">1997-06-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-06-20</dd><dt class="lastChangedBy">Sist endret ved</dt><dd class="lastChangedBy"><a href="lov/2025-06-20-50">lov/2025-06-20-50</a></dd><dt class="legalArea">Rettsområde</dt><dd class="legalArea"><ul><li><a href="legal-areas/26" title="Selskaper, fond og foreninger">Selskaper, fond og foreninger</a> &gt; <a href="legal-areas/26.03" title="Fond">Fond</a></li></ul></dd><dt class="lastupdated">Rettet</dt><dd class="lastupdated">2021-08-25 (faglige fotnoter fjernet)</dd><dt class="titleShort">Korttittel</dt><dd class="titleShort">Norfundloven</dd><dt class="title">Tittel</dt><dd class="title">Lov om Statens investeringsfond for næringsvirksomhet i utviklingsland (Norfundloven)</dd><dt class="miscInformation">Annet om dokumentet</dt><dd class="miscInformation">Korttittel tilføyd ved <a href="lov/2013-06-21-55">lov 21 juni 2013 nr. 55</a>.</dd><dt class="refid">RefID</dt><dd class="refid">lov/1997-05-09-26</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om Statens investeringsfond for næringsvirksomhet i utviklingsland (Norfundloven)</a><ul class="tocSubUl"><li><a href="#kapittel-1" data-child-interval="§§ 1 – 8">Kapittel 1. Alminnelige bestemmelser</a><ul class="tocSubUl"><li><a href="#kapittel-1-paragraf-1">§ 1. Formål og virkemidler</a></li><li><a href="#kapittel-1-paragraf-2">§ 2. Konsern</a></li><li><a href="#kapittel-1-paragraf-3">§ 3. Eierforhold og ansvar</a></li><li><a href="#kapittel-1-paragraf-4">§ 4. Partsstilling</a></li><li><a href="#kapittel-1-paragraf-5">§ 5. Fondets kapital</a></li><li><a href="#kapittel-1-paragraf-6">§ 6. Registrering i Foretaksregisteret</a></li><li><a href="#kapittel-1-paragraf-7">§ 7. Forholdet til annen lovgivning</a></li><li><a href="#kapittel-1-paragraf-8">§ 8. Vedtekter</a></li></ul></li><li><a href="#kapittel-2" data-child-interval="§§ 9 – 19">Kapittel 2. Fondets ledelse</a><ul class="tocSubUl"><li><a href="#kapittel-2-paragraf-1">§ 9. Fondets styre</a></li><li><a href="#kapittel-2-paragraf-2">§ 10. Ansattes rett til å velge styremedlemmer</a></li><li><a href="#kapittel-2-paragraf-3">§ 11. Styrets myndighet</a></li><li><a href="#kapittel-2-paragraf-4">§ 12. Styremøter</a></li><li><a href="#kapittel-2-paragraf-5">§ 13. Vedtaksførhet og flertallskrav</a></li><li><a href="#kapittel-2-paragraf-6">§ 14. Taushetsplikt</a></li><li><a href="#kapittel-2-paragraf-7">§ 15. Forbud mot å motta gaver m.m.</a></li><li><a href="#kapittel-2-paragraf-8">§ 16. Daglig leder</a></li><li><a href="#kapittel-2-paragraf-9">§ 17. Daglig leders myndighet</a></li><li><a href="#kapittel-2-paragraf-10">§ 18. Fondets representasjon utad</a></li><li><a href="#kapittel-2-paragraf-11">§ 19. Overskridelse av representasjonsretten</a></li></ul></li><li><a href="#kapittel-3" data-child-interval="§§ 20 – 24">Kapittel 3. Generalforsamling</a><ul class="tocSubUl"><li><a href="#kapittel-3-paragraf-1">§ 20. Generalforsamlingens myndighet og rett og plikt til å være til stede på generalforsamlingen</a></li><li><a href="#kapittel-3-paragraf-2">§ 21. Ordinær generalforsamling</a></li><li><a href="#kapittel-3-paragraf-3">§ 22. Ekstraordinær generalforsamling</a></li><li><a href="#kapittel-3-paragraf-4">§ 23. Innkalling til generalforsamling</a></li><li><a href="#kapittel-3-paragraf-5">§ 24. Møteledelse og protokollasjon</a></li></ul></li><li><a href="#kapittel-4" data-child-interval="§§ 25 – 27">Kapittel 4. Regnskap, revisjon og kontroll</a><ul class="tocSubUl"><li><a href="#kapittel-4-paragraf-1">§ 25. Regnskap og revisjon</a></li><li><a href="#kapittel-4-paragraf-2">§ 26. Årsrapport</a></li><li><a href="#kapittel-4-paragraf-3">§ 27. Riksrevisjonens kontroll</a></li></ul></li><li><a href="#kapittel-5" data-child-interval="§§ 28 – 31">Kapittel 5. Sluttbestemmelser</a><ul class="tocSubUl"><li><a href="#kapittel-5-paragraf-1">§ 28. Oppløsning og avvikling av fondet</a></li><li><a href="#kapittel-5-paragraf-2">§ 29. Tilbakeføring av fondets midler til staten</a></li><li><a href="#kapittel-5-paragraf-3">§ 30. Endringer i andre lover</a></li><li><a href="#kapittel-5-paragraf-4">§ 31. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="NL/lov/1997-05-09-26" id="dokument"><h1>Lov om Statens investeringsfond for næringsvirksomhet i utviklingsland (Norfundloven)</h1><section class="section" data-name="kap1" id="kapittel-1" data-lovdata-URL="NL/lov/1997-05-09-26/KAPITTEL_1"><h2>Kapittel 1. Alminnelige bestemmelser</h2><article class="legalArticle" data-lovdata-URL="NL/lov/1997-05-09-26/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkemidler</span></h3><article class="legalP" id="kapittel-1-paragraf-1-ledd-1">Statens investeringsfond for næringsvirksomhet i utviklingsland (NORFUND) har til formål å medvirke med egenkapital og annen risikokapital, samt yte lån og stille garantier til utvikling av bærekraftig næringsvirksomhet i utviklingsland. Hensikten er å etablere levedyktig, lønnsom virksomhet som ellers ikke vil bli igangsatt som følge av høy risiko.</article><article class="legalP" id="kapittel-1-paragraf-1-ledd-2">Bare land som av OECD er klassifisert som lavere middelinntektsland og land med lavere inntekt pr. innbygger enn disse, samt andre land som Stortinget beslutter kan motta bistand over næringslivsordningene, er kvalifisert som mottakere.</article><article class="legalP" id="kapittel-1-paragraf-1-ledd-3">Fondet kan samarbeide med andre for å oppnå sitt formål, herunder blant annet delta i norske og utenlandske selskaper. Fondet kan etablere og utøve sin virksomhet gjennom datterselskaper. Generalforsamlingen kan i vedtektene etter <a href="lov/1997-05-09-26/§8">§ 8</a> fastsette nærmere betingelser og retningslinjer for slik etablering og utøvelse av virksomhet gjennom datterselskaper.</article><article class="legalP" id="kapittel-1-paragraf-1-ledd-4">Fondet kan også utføre andre forvalteroppgaver som det blir tillagt av departementet.</article><article class="changesToParent">Endret ved <a href="lov/2005-12-16-117">lover 16 des 2005 nr. 117</a>, <a href="lov/2013-06-21-55">21 juni 2013 nr. 55</a> (ikr. 21 juni 2013 iflg. <a href="forskrift/2013-06-21-748">res. 21 juni 2013 nr. 748</a>), <a href="lov/2022-06-10-34">10 juni 2022 nr. 34</a>.</article></article><article class="legalArticle" data-lovdata-URL="NL/lov/1997-05-09-26/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Konsern</span></h3><article class="legalP" id="kapittel-1-paragraf-2-ledd-1">Fondet utgjør sammen med et datterselskap eller datterselskaper et konsern.</article><article class="legalP" id="kapittel-1-paragraf-2-ledd-2">Fondet er morselskap hvis det på grunn av avtale eller som eier av aksjer eller selskapsandeler har bestemmende innflytelse over et annet selskap. Fondet skal alltid anses å ha bestemmende innflytelse hvis fondet:<ol class="defaultList" type="1"><li data-name="1." value="1"><article class="listArticle" id="kapittel-1-paragraf-2-ledd-2-punkt-1"><article class="legalP" id="kapittel-1-paragraf-2-ledd-2-punkt-1-ledd-1">eier så mange aksjer eller andeler i et annet selskap at det representerer flertallet av stemmene i det andre selskapet, eller</article></article></li><li data-name="2." value="2"><article class="listArticle" id="kapittel-1-paragraf-2-ledd-2-punkt-2"><article class="legalP" id="kapittel-1-paragraf-2-ledd-2-punkt-2-ledd-1">har rett til å velge eller avsette et flertall av medlemmene i det andre selskapets styre.</article></article></li></ol></article><article class="legalP" id="kapittel-1-paragraf-2-ledd-3">Et selskap som står i forhold som nevnt i annet ledd til fondet anses som datterselskap.</article><article class="legalP" id="kapittel-1-paragraf-2-ledd-4">Ved beregningen av stemmerettigheter og rettigheter til å velge eller avsette styremedlemmer skal rettigheter som fondet og fondets datterselskaper innehar, regnes med. Det samme gjelder rettigheter som innehas av noen som handler i eget navn, men for morselskapets eller et datterselskaps regning.</article><article class="changesToParent">Tilføyd ved <a href="lov/2013-06-21-55">lov 21 juni 2013 nr. 55</a> (ikr. 21 juni 2013 iflg. <a href="forskrift/2013-06-21-748">res. 21 juni 2013 nr. 748</a>).</article></article><article class="legalArticle" data-lovdata-URL="NL/lov/1997-05-09-26/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Eierforhold og ansvar</span></h3><article class="legalP" id="kapittel-1-paragraf-3-ledd-1">Fondet eies av staten. Staten hefter ikke for fondets forpliktelser.</article><article class="changesToParent">Endret ved <a href="lov/2013-06-21-55">lov 21 juni 2013 nr. 55</a> (ikr. 21 juni 2013 iflg. <a href="forskrift/2013-06-21-748">res. 21 juni 2013 nr. 748</a>), tidligere § 2.</article></article><article class="legalArticle" data-lovdata-URL="NL/lov/1997-05-09-26/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Partsstilling</span></h3><article class="legalP" id="kapittel-1-paragraf-4-ledd-1">Fondet har selv rettigheter og forpliktelser, er part i avtaler med private og offentlige myndigheter og har partsstilling overfor domstol og andre myndigheter.</article><article class="changesToParent">Endret ved <a href="lov/2013-06-21-55">lov 21 juni 2013 nr. 55</a> (ikr. 21 juni 2013 iflg. <a href="forskrift/2013-06-21-748">res. 21 juni 2013 nr. 748</a>), tidligere § 3.</article></article><article class="legalArticle" data-lovdata-URL="NL/lov/1997-05-09-26/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Fondets kapital</span></h3><article class="legalP" id="kapittel-1-paragraf-5-ledd-1">Fondet skaffer seg midler til virksomheten ved tilskudd fra staten.</article><article class="changesToParent">Endret ved <a href="lov/2013-06-21-55">lov 21 juni 2013 nr. 55</a> (ikr. 21 juni 2013 iflg. <a href="forskrift/2013-06-21-748">res. 21 juni 2013 nr. 748</a>), tidligere § 4.</article></article><article class="legalArticle" data-lovdata-URL="NL/lov/1997-05-09-26/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Registrering i Foretaksregisteret</span></h3><article class="legalP" id="kapittel-1-paragraf-6-ledd-1">Fondet skal registreres i Foretaksregisteret.</article><article class="changesToParent">Tilføyd ved <a href="lov/2013-06-21-55">lov 21 juni 2013 nr. 55</a> (ikr. 21 juni 2013 iflg. <a href="forskrift/2013-06-21-748">res. 21 juni 2013 nr. 748</a>).</article></article><article class="legalArticle" data-lovdata-URL="NL/lov/1997-05-09-26/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Forholdet til annen lovgivning</span></h3><article class="legalP" id="kapittel-1-paragraf-7-ledd-1"><a href="lov/1967-02-10">Lov 10. februar 1967</a> om behandlingsmåten i forvaltningssaker (forvaltningsloven) gjelder ikke for fondet. Det samme gjelder enkeltvedtak som fondet fatter på vegne av staten. Forvaltningslovens regler om ugildhet gjelder likevel for fondets tillitsvalgte, tilsatte og personer som utfører oppdrag for fondet.</article><article class="legalP" id="kapittel-1-paragraf-7-ledd-2"><a href="lov/2017-06-16-67">Lov 16. juni 2017 nr. 67 om statens ansatte mv. (statsansatteloven)</a> og <a href="lov/1958-07-18-2">lov 18. juli 1958 nr. 2 om offentlige tjenestetvister (tjenestetvistloven)</a> gjelder ikke for fondet.</article><article class="legalP" id="kapittel-1-paragraf-7-ledd-3"><a href="lov/2015-04-10-17">Lov 10. april 2015 nr. 17</a> om finansforetak og finanskonsern gjelder ikke for fondet.</article><article class="changesToParent">Endret ved <a href="lov/2006-05-19-16">lover 19 mai 2006 nr. 16</a> (ikr. 1 jan 2009 iflg. <a href="forskrift/2008-10-17-1118">res. 17 okt 2008 nr. 1118</a>), <a href="lov/2013-06-21-55">21 juni 2013 nr. 55</a> (ikr. 21 juni 2013 iflg. <a href="forskrift/2013-06-21-748">res. 21 juni 2013 nr. 748</a>), tidligere § 5, <a href="lov/2019-12-13-79">13 des 2019 nr. 79</a> (ikr. 1 jan 2020 iflg. <a href="forskrift/2019-12-13-1778">res. 13 des 2019 nr. 1778</a>), <a href="lov/2022-06-10-34">10 juni 2022 nr. 34</a>.</article></article><article class="legalArticle" data-lovdata-URL="NL/lov/1997-05-09-26/§8" data-name="§8" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Vedtekter</span></h3><article class="legalP" id="kapittel-1-paragraf-8-ledd-1">Generalforsamlingen kan fastsette vedtekter for fondets saksbehandling, organisasjon og virksomhet.</article><article class="changesToParent">Tilføyd ved <a href="lov/2013-06-21-55">lov 21 juni 2013 nr. 55</a> (ikr. 21 juni 2013 iflg. <a href="forskrift/2013-06-21-748">res. 21 juni 2013 nr. 748</a>).</article></article></section><section class="section" data-name="kap2" id="kapittel-2" data-lovdata-URL="NL/lov/1997-05-09-26/KAPITTEL_2"><h2>Kapittel 2. Fondets ledelse</h2><article class="legalArticle" data-lovdata-URL="NL/lov/1997-05-09-26/§9" data-name="§9" id="kapittel-2-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Fondets styre</span></h3><article class="legalP" id="kapittel-2-paragraf-1-ledd-1">Fondet skal ha et styre med minst tre medlemmer. Medlemmene av styret velges av generalforsamlingen, som også bestemmer om det skal velges varamedlemmer. Daglig leder kan ikke være medlem av styret.</article><article class="legalP" id="kapittel-2-paragraf-1-ledd-2">Reglene i <a href="lov/1997-06-13-44/§20-6">aksjeloven § 20-6</a> om representasjon av begge kjønn i styret gjelder tilsvarende.</article><article class="legalP" id="kapittel-2-paragraf-1-ledd-3">Styremedlemmene tjenestegjør i to år. I vedtektene kan det fastsettes kortere eller lengre tjenestetid, likevel ikke lengre enn fire år. Ved suppleringsvalg kan kortere tjenestetid fastsettes. Tjenestetiden regnes fra valget når noe annet ikke er bestemt. Den opphører ved utløpet av den ordinære generalforsamlingen i det år tjenestetiden utløper. Selv om tjenestetiden er utløpt, skal styremedlemmet bli stående i vervet inntil et nytt medlem er valgt.</article><article class="legalP" id="kapittel-2-paragraf-1-ledd-4">Tredje ledd gjelder ikke styremedlem som er valgt etter <a href="lov/1997-05-09-26/§10">§ 10</a>.</article><article class="legalP" id="kapittel-2-paragraf-1-ledd-5">Et styremedlem har rett til å tre tilbake før tjenestetiden er ute dersom særlig grunn foreligger. Styret og den som har valgt styremedlemmet, skal gis rimelig forhåndsvarsel. Et styremedlem kan avsettes av den som har valgt styremedlemmet. Dette gjelder ikke et styremedlem valgt etter <a href="lov/1997-05-09-26/§10">§ 10</a>.</article><article class="legalP" id="kapittel-2-paragraf-1-ledd-6">Godtgjørelse til styremedlemmer, varamedlemmer og observatører fastsettes av generalforsamlingen.</article><article class="changesToParent">Endret ved <a href="lov/2013-06-21-55">lov 21 juni 2013 nr. 55</a> (ikr. 21 juni 2013 iflg. <a href="forskrift/2013-06-21-748">res. 21 juni 2013 nr. 748</a>).</article></article><article class="legalArticle" data-lovdata-URL="NL/lov/1997-05-09-26/§10" data-name="§10" id="kapittel-2-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Ansattes rett til å velge styremedlemmer</span></h3><article class="legalP" id="kapittel-2-paragraf-2-ledd-1">Har fondet flere enn 30 ansatte, kan et flertall av de ansatte kreve at ett styremedlem og en observatør med vararepresentanter velges av og blant de ansatte.</article><article class="legalP" id="kapittel-2-paragraf-2-ledd-2">Har fondet flere enn 50 ansatte, kan et flertall av de ansatte kreve at inntil en tredel og minst to av styrets medlemmer med vararepresentanter velges av og blant de ansatte.</article><article class="legalP" id="kapittel-2-paragraf-2-ledd-3">Har fondet flere enn 200 ansatte, skal de ansatte velge ett styremedlem med varamedlem eller to observatører med varamedlemmer i tillegg til den representasjon som følger av annet ledd.</article><article class="legalP" id="kapittel-2-paragraf-2-ledd-4">Kongen kan gi forskrift om beregningen av antall ansatte, herunder om bruk av gjennomsnittstall. Kongen kan også gi forskrift om valget, herunder om vilkår for stemmerett og valgbarhet, valgmåten og om avgjørelse av tvister om valget. Kongen kan gjøre unntak fra første, annet eller tredje ledd.</article><article class="legalP" id="kapittel-2-paragraf-2-ledd-5">Når fondet tilhører et konsern, kan Kongen etter søknad fra konsernet, fra fagforeninger som omfatter to tredeler av dets ansatte, eller fra et flertall av de ansatte i konsernet, bestemme at de ansatte i konsernet ved anvendelse av første, annet eller tredje ledd skal regnes som ansatt i fondet.</article><article class="legalP" id="kapittel-2-paragraf-2-ledd-6">Kongen kan bestemme at femte ledd skal gjelde for deler av et konsern.</article><article class="changesToParent">Endret ved <a href="lov/2013-06-21-55">lov 21 juni 2013 nr. 55</a> (ikr. 21 juni 2013 iflg. <a href="forskrift/2013-06-21-748">res. 21 juni 2013 nr. 748</a>).</article></article><article class="legalArticle" data-lovdata-URL="NL/lov/1997-05-09-26/§11" data-name="§11" id="kapittel-2-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Styrets myndighet</span></h3><article class="legalP" id="kapittel-2-paragraf-3-ledd-1">Forvaltningen av fondet hører under styret. Styret skal sørge for forsvarlig organisering av fondets virksomhet.</article><article class="legalP" id="kapittel-2-paragraf-3-ledd-2">Styret skal i nødvendig utstrekning fastsette planer og budsjetter for fondets virksomhet. Styret kan også fastsette retningslinjer for virksomheten.</article><article class="legalP" id="kapittel-2-paragraf-3-ledd-3">Styret skal holde seg orientert om fondets økonomiske stilling og plikter å påse at dets virksomhet, regnskap og formuesforvaltning er gjenstand for betryggende kontroll.</article><article class="legalP" id="kapittel-2-paragraf-3-ledd-4">Styret skal føre tilsyn med den daglige ledelse og selskapets virksomhet for øvrig.</article><article class="legalP" id="kapittel-2-paragraf-3-ledd-5">Styret kan fastsette instruks for den daglige ledelse.</article><article class="legalP" id="kapittel-2-paragraf-3-ledd-6">Styret fastsetter styreinstruks. Instruksen skal blant annet inneholde regler om hvilke saker som skal styrebehandles og daglig leders arbeidsoppgaver og plikter overfor styret. Instruksen skal også inneholde regler for innkalling og møtebehandling.</article><article class="legalP" id="kapittel-2-paragraf-3-ledd-7">Styret iverksetter de undersøkelser det finner nødvendig for å kunne utføre sine oppgaver. Styret skal iverksette slike undersøkelser dersom dette kreves av ett eller flere av styremedlemmene.</article><article class="changesToParent">Endret ved <a href="lov/1998-07-17-56">lover 17 juli 1998 nr. 56</a> (ikr. 1 jan 1999), <a href="lov/2013-06-21-55">21 juni 2013 nr. 55</a> (ikr. 21 juni 2013 iflg. <a href="forskrift/2013-06-21-748">res. 21 juni 2013 nr. 748</a>).</article></article><article class="legalArticle" data-lovdata-URL="NL/lov/1997-05-09-26/§12" data-name="§12" id="kapittel-2-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Styremøter</span></h3><article class="legalP" id="kapittel-2-paragraf-4-ledd-1">Styrets leder sørger for at styret holder møte så ofte som det trengs. Medlem av styret og daglig leder kan kreve at styret sammenkalles. Om ikke styret for det enkelte tilfelle bestemmer noe annet, har daglig leder rett til å være tilstede og til å uttale seg på styremøtene.</article><article class="legalP" id="kapittel-2-paragraf-4-ledd-2">Styremøtene ledes av lederen, eller i dennes fravær av en møteleder som velges av og blant styrets medlemmer.</article><article class="legalP" id="kapittel-2-paragraf-4-ledd-3">Ved styremøtene skal det føres protokoll som underskrives av samtlige tilstedeværende styremedlemmer. Dersom styremedlem eller daglig leder er uenig i styrets beslutning, kan de kreve sin oppfatning innført i protokollen.</article></article><article class="legalArticle" data-lovdata-URL="NL/lov/1997-05-09-26/§13" data-name="§13" id="kapittel-2-paragraf-5"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Vedtaksførhet og flertallskrav</span></h3><article class="legalP" id="kapittel-2-paragraf-5-ledd-1">Styret er vedtaksført når mer enn halvdelen av samtlige styremedlemmer er til stede.</article><article class="legalP" id="kapittel-2-paragraf-5-ledd-2">Som styrets beslutning gjelder det som flertallet blant de møtende har stemt for eller ved stemmelikhet det som møtelederen har stemt for.</article><article class="legalP" id="kapittel-2-paragraf-5-ledd-3">Ved valg eller tilsetting anses den valgt eller tilsatt som får flest stemmer. Styret kan på forhånd bestemme at det skal holdes ny avstemning dersom ingen får flertall av de avgitte stemmer. Står stemmene likt ved valg av møteleder, avgjøres valget ved loddtrekning.</article><article class="changesToParent">Endret ved <a href="lov/2013-06-21-55">lov 21 juni 2013 nr. 55</a> (ikr. 21 juni 2013 iflg. <a href="forskrift/2013-06-21-748">res. 21 juni 2013 nr. 748</a>).</article></article><article class="legalArticle" data-lovdata-URL="NL/lov/1997-05-09-26/§14" data-name="§14" id="kapittel-2-paragraf-6"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Taushetsplikt</span></h3><article class="legalP" id="kapittel-2-paragraf-6-ledd-1">Styremedlemmer, tilsatte og personer som utfører oppdrag for fondet, har taushetsplikt om det de i stillings medfør får kjennskap til om andres forretningsmessige eller private forhold, med mindre de etter lov har plikt til å gi opplysningene. Taushetsplikten gjelder ikke meddelelser som styret eller noen som har fullmakt fra styret, gir på vegne av fondet til departementet.</article><article class="changesToParent">Endret ved <a href="lov/2013-06-21-55">lov 21 juni 2013 nr. 55</a> (ikr. 21 juni 2013 iflg. <a href="forskrift/2013-06-21-748">res. 21 juni 2013 nr. 748</a>), tidligere § 6.</article></article><article class="legalArticle" data-lovdata-URL="NL/lov/1997-05-09-26/§15" data-name="§15" id="kapittel-2-paragraf-7"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Forbud mot å motta gaver m.m.</span></h3><article class="legalP" id="kapittel-2-paragraf-7-ledd-1">Styremedlemmer, tilsatte og personer som utfører oppdrag for fondet, må ikke for seg selv eller andre motta gaver, provisjoner, tjenester eller andre ytelser fra andre enn fondet som er egnet til, eller av giveren ment, å påvirke deres handlinger for fondet.</article><article class="legalP" id="kapittel-2-paragraf-7-ledd-2">Gaver, tjenester eller andre ytelser som nevnt i første ledd må heller ikke mottas av vedkommendes ektefelle, person som vedkommende lever sammen med, noen som er beslektet eller besvogret med dem i rett opp- eller nedadstigende linje, eller av selskap hvor noen som nevnt i første ledd har en framtredende interesse.</article><article class="legalP" id="kapittel-2-paragraf-7-ledd-3">Den som har mottatt ytelser i strid med forbudet i paragrafen her, plikter å betale fondet et beløp som tilsvarer det som urettmessig er mottatt.</article><article class="changesToParent">Endret ved <a href="lov/2013-06-21-55">lov 21 juni 2013 nr. 55</a> (ikr. 21 juni 2013 iflg. <a href="forskrift/2013-06-21-748">res. 21 juni 2013 nr. 748</a>), tidligere § 7.</article></article><article class="legalArticle" data-lovdata-URL="NL/lov/1997-05-09-26/§16" data-name="§16" id="kapittel-2-paragraf-8"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Daglig leder</span></h3><article class="legalP" id="kapittel-2-paragraf-8-ledd-1">Fondet skal ha en daglig leder som tilsettes av styret. Styret fastsetter daglig leders godtgjørelse.</article><article class="changesToParent">Endret ved <a href="lov/2013-06-21-55">lov 21 juni 2013 nr. 55</a> (ikr. 21 juni 2013 iflg. <a href="forskrift/2013-06-21-748">res. 21 juni 2013 nr. 748</a>), tidligere § 14.</article></article><article class="legalArticle" data-lovdata-URL="NL/lov/1997-05-09-26/§17" data-name="§17" id="kapittel-2-paragraf-9"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Daglig leders myndighet</span></h3><article class="legalP" id="kapittel-2-paragraf-9-ledd-1">Daglig leder står for den daglige ledelse av fondets virksomhet og skal følge de retningslinjer og pålegg styret har gitt.</article><article class="legalP" id="kapittel-2-paragraf-9-ledd-2">Den daglige ledelse omfatter ikke saker som etter fondets forhold er av uvanlig art eller stor betydning.</article><article class="legalP" id="kapittel-2-paragraf-9-ledd-3">Daglig leder kan ellers avgjøre en sak etter fullmakt fra styret i det enkelte tilfellet eller når styrets beslutning ikke kan avventes uten vesentlig ulempe for fondet. Styret skal snarest underrettes om avgjørelsen.</article><article class="legalP" id="kapittel-2-paragraf-9-ledd-4">Daglig leder skal sørge for at fondets regnskap er i samsvar med lov og forskrifter, og at formuesforvaltningen er ordnet på en betryggende måte.</article><article class="legalP" id="kapittel-2-paragraf-9-ledd-5">Styret kan til enhver tid kreve at daglig leder gir styret en nærmere redegjørelse om bestemte saker. Slik redegjørelse kan også kreves av det enkelte styremedlem.</article><article class="changesToParent">Endret ved <a href="lov/1998-07-17-56">lover 17 juli 1998 nr. 56</a> (ikr. 1 jan 1999), <a href="lov/2013-06-21-55">21 juni 2013 nr. 55</a> (ikr. 21 juni 2013 iflg. <a href="forskrift/2013-06-21-748">res. 21 juni 2013 nr. 748</a>), tidligere § 15.</article></article><article class="legalArticle" data-lovdata-URL="NL/lov/1997-05-09-26/§18" data-name="§18" id="kapittel-2-paragraf-10"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Fondets representasjon utad</span></h3><article class="legalP" id="kapittel-2-paragraf-10-ledd-1">Styret representerer fondet utad. Styret kan bestemme at styremedlem eller daglig leder alene eller flere i fellesskap kan forplikte fondet. Vedtekter etter <a href="lov/1997-05-09-26/§8">§ 8</a> kan begrense styrets myndighet etter annet punktum og også selv gi bestemmelser om adgangen til å forplikte fondet.</article><article class="legalP" id="kapittel-2-paragraf-10-ledd-2">Daglig leder representerer fondet utad i saker som omfattes av daglig leders myndighet etter <a href="lov/1997-05-09-26/§17">§ 17</a>.</article><article class="changesToParent">Endret ved <a href="lov/2013-06-21-55">lov 21 juni 2013 nr. 55</a> (ikr. 21 juni 2013 iflg. <a href="forskrift/2013-06-21-748">res. 21 juni 2013 nr. 748</a>), tidligere § 16.</article></article><article class="legalArticle" data-lovdata-URL="NL/lov/1997-05-09-26/§19" data-name="§19" id="kapittel-2-paragraf-11"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Overskridelse av representasjonsretten</span></h3><article class="legalP" id="kapittel-2-paragraf-11-ledd-1">Har noen som etter <a href="lov/1997-05-09-26/§18">§ 18</a> representerer fondet utad, ved handlinger på vegne av fondet overskredet sin myndighet, er handlingen ikke bindende for fondet dersom medkontrahenten innså eller burde innse at myndigheten er overskredet, og at det derfor ville stride mot redelighet å gjøre rett etter handlingen gjeldende.</article><article class="changesToParent">Endret ved <a href="lov/2013-06-21-55">lov 21 juni 2013 nr. 55</a> (ikr. 21 juni 2013 iflg. <a href="forskrift/2013-06-21-748">res. 21 juni 2013 nr. 748</a>), tidligere § 17.</article></article></section><section class="section" data-name="kap3" id="kapittel-3" data-lovdata-URL="NL/lov/1997-05-09-26/KAPITTEL_3"><h2>Kapittel 3. Generalforsamling</h2><article class="changesToParent">Tilføyd ved <a href="lov/2013-06-21-55">lov 21 juni 2013 nr. 55</a> (ikr. 21 juni 2013 iflg. <a href="forskrift/2013-06-21-748">res. 21 juni 2013 nr. 748</a>).</article><article class="legalArticle" data-lovdata-URL="NL/lov/1997-05-09-26/§20" data-name="§20" id="kapittel-3-paragraf-1"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Generalforsamlingens myndighet og rett og plikt til å være til stede på generalforsamlingen</span></h3><article class="legalP" id="kapittel-3-paragraf-1-ledd-1">Gjennom generalforsamlingen utøver departementet den øverste myndighet i fondet.</article><article class="legalP" id="kapittel-3-paragraf-1-ledd-2">Rett til å være til stede i generalforsamlingen og til å uttale seg har, i tillegg til departementet, fondets styre, daglig leder og revisor. Daglig leder og styrets leder har plikt til å være til stede med mindre dette er åpenbart unødvendig eller det foreligger gyldig forfall. I sistnevnte tilfelle skal utpekes en stedfortreder. Fondets revisor har plikt til å være til stede for så vidt de saker som skal behandles er av en slik art at hans nærvær kan anses nødvendig.</article><article class="changesToParent">Tilføyd ved <a href="lov/2013-06-21-55">lov 21 juni 2013 nr. 55</a> (ikr. 21 juni 2013 iflg. <a href="forskrift/2013-06-21-748">res. 21 juni 2013 nr. 748</a>).</article></article><article class="legalArticle" data-lovdata-URL="NL/lov/1997-05-09-26/§21" data-name="§21" id="kapittel-3-paragraf-2"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Ordinær generalforsamling</span></h3><article class="legalP" id="kapittel-3-paragraf-2-ledd-1">Ordinær generalforsamling avholdes innen 6 måneder etter utgangen av hvert regnskapsår.</article><article class="legalP" id="kapittel-3-paragraf-2-ledd-2">På den ordinære generalforsamlingen skal følgende saker behandles og avgjøres:<ol class="defaultList" type="1"><li data-name="1." value="1"><article class="listArticle" id="kapittel-3-paragraf-2-ledd-2-punkt-1"><article class="legalP" id="kapittel-3-paragraf-2-ledd-2-punkt-1-ledd-1">Godkjennelse av fondets årsregnskap og årsberetning, herunder anvendelse av årsoverskudd eller dekning av årsunderskudd.</article></article></li><li data-name="2." value="2"><article class="listArticle" id="kapittel-3-paragraf-2-ledd-2-punkt-2"><article class="legalP" id="kapittel-3-paragraf-2-ledd-2-punkt-2-ledd-1">Godkjennelse av konsernregnskap.</article></article></li><li data-name="3." value="3"><article class="listArticle" id="kapittel-3-paragraf-2-ledd-2-punkt-3"><article class="legalP" id="kapittel-3-paragraf-2-ledd-2-punkt-3-ledd-1">Andre saker som etter loven eller vedtektene hører under generalforsamlingen.</article></article></li></ol></article><article class="legalP" id="kapittel-3-paragraf-2-ledd-3">Årsregnskapet, årsberetningen og revisjonsberetningen skal vedlegges innkallingen til ordinær generalforsamling.</article><article class="changesToParent">Tilføyd ved <a href="lov/2013-06-21-55">lov 21 juni 2013 nr. 55</a> (ikr. 21 juni 2013 iflg. <a href="forskrift/2013-06-21-748">res. 21 juni 2013 nr. 748</a>).</article></article><article class="legalArticle" data-lovdata-URL="NL/lov/1997-05-09-26/§22" data-name="§22" id="kapittel-3-paragraf-3"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Ekstraordinær generalforsamling</span></h3><article class="legalP" id="kapittel-3-paragraf-3-ledd-1">Ekstraordinær generalforsamling avholdes når departementet, styret eller revisor finner det nødvendig.</article><article class="changesToParent">Tilføyd ved <a href="lov/2013-06-21-55">lov 21 juni 2013 nr. 55</a> (ikr. 21 juni 2013 iflg. <a href="forskrift/2013-06-21-748">res. 21 juni 2013 nr. 748</a>).</article></article><article class="legalArticle" data-lovdata-URL="NL/lov/1997-05-09-26/§23" data-name="§23" id="kapittel-3-paragraf-4"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Innkalling til generalforsamling</span></h3><article class="legalP" id="kapittel-3-paragraf-4-ledd-1">Departementet står for innkallingen til både ordinær og ekstraordinær generalforsamling og bestemmer innkallingsmåten. Innkallingen skal være sendt senest én uke før møtet skal avholdes, med mindre kortere varsel i særlige tilfelle er helt nødvendig.</article><article class="legalP" id="kapittel-3-paragraf-4-ledd-2">Til møtet innkalles de som etter <a href="lov/1997-05-09-26/§20">§ 20</a> annet ledd har rett til å være til stede på generalforsamlingen. I tillegg innkalles Riksrevisjonen.</article><article class="legalP" id="kapittel-3-paragraf-4-ledd-3">Innkallingen skal bestemt angi de saker som skal behandles på møtet. Saker som ikke er meddelt dem som har krav på innkalling etter annet ledd, kan bare avgjøres av generalforsamlingen når de møtende medlemmer av styret enstemmig samtykker i det. Er daglig leder eller et medlem av styret uenig i den beslutningen som treffes av departementet i generalforsamlingen, skal vedkommende kreve sin dissens tilført protokollen.</article><article class="changesToParent">Tilføyd ved <a href="lov/2013-06-21-55">lov 21 juni 2013 nr. 55</a> (ikr. 21 juni 2013 iflg. <a href="forskrift/2013-06-21-748">res. 21 juni 2013 nr. 748</a>).</article></article><article class="legalArticle" data-lovdata-URL="NL/lov/1997-05-09-26/§24" data-name="§24" id="kapittel-3-paragraf-5"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Møteledelse og protokollasjon</span></h3><article class="legalP" id="kapittel-3-paragraf-5-ledd-1">Generalforsamlingen ledes av styrets leder eller av den styret har utpekt.</article><article class="legalP" id="kapittel-3-paragraf-5-ledd-2">Møtelederen skal sørge for at det føres protokoll for generalforsamlingen. I protokollen skal generalforsamlingens beslutninger inntas. Protokollen skal underskrives av møtelederen og en annen person valgt av generalforsamlingen blant dem som er til stede.</article><article class="changesToParent">Tilføyd ved <a href="lov/2013-06-21-55">lov 21 juni 2013 nr. 55</a> (ikr. 21 juni 2013 iflg. <a href="forskrift/2013-06-21-748">res. 21 juni 2013 nr. 748</a>).</article></article></section><section class="section" data-name="kap4" id="kapittel-4" data-lovdata-URL="NL/lov/1997-05-09-26/KAPITTEL_4"><h2>Kapittel 4. Regnskap, revisjon og kontroll</h2><article class="changesToParent">Endret ved <a href="lov/2013-06-21-55">lov 21 juni 2013 nr. 55</a> (ikr. 21 juni 2013 iflg. <a href="forskrift/2013-06-21-748">res. 21 juni 2013 nr. 748</a>), tidligere kapittel 3.</article><article class="legalArticle" data-lovdata-URL="NL/lov/1997-05-09-26/§25" data-name="§25" id="kapittel-4-paragraf-1"><h3 class="legalArticleHeader"><span class="legalArticleValue" data-legalArea="03.07">§ 25</span>. <span class="legalArticleTitle">Regnskap og revisjon</span></h3><article class="legalP" id="kapittel-4-paragraf-1-ledd-1">Fondet er regnskapspliktig etter regnskapsloven.</article><article class="legalP" id="kapittel-4-paragraf-1-ledd-2">Fondet skal ha statsautorisert revisor som velges av generalforsamlingen. Revisors godtgjørelse skal godkjennes av generalforsamlingen.</article><article class="changesToParent">Endret ved <a href="lov/1998-07-17-56">lover 17 juli 1998 nr. 56</a> (ikr. 1 jan 1999), <a href="lov/2000-12-21-108">21 des 2000 nr. 108</a> (ikr. 1 jan 2001), <a href="lov/2013-06-21-55">21 juni 2013 nr. 55</a> (ikr. 21 juni 2013 iflg. <a href="forskrift/2013-06-21-748">res. 21 juni 2013 nr. 748</a>), tidligere § 18.</article></article><article class="legalArticle" data-lovdata-URL="NL/lov/1997-05-09-26/§26" data-name="§26" id="kapittel-4-paragraf-2"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Årsrapport</span></h3><article class="legalP" id="kapittel-4-paragraf-2-ledd-1">Fondet skal hvert år utarbeide en årsrapport om sin virksomhet, som inneholder årsregnskap og årsberetning for morselskap og konsern.</article><article class="changesToParent">Endret ved <a href="lov/2013-06-21-55">lov 21 juni 2013 nr. 55</a> (ikr. 21 juni 2013 iflg. <a href="forskrift/2013-06-21-748">res. 21 juni 2013 nr. 748</a>), tidligere § 19.</article></article><article class="legalArticle" data-lovdata-URL="NL/lov/1997-05-09-26/§27" data-name="§27" id="kapittel-4-paragraf-3"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Riksrevisjonens kontroll</span></h3><article class="legalP" id="kapittel-4-paragraf-3-ledd-1">Riksrevisjonen fører kontroll med forvaltningen av statens interesser og kan foreta undersøkelser mv. i fondet etter <a href="lov/2024-12-13-77">riksrevisjonsloven</a>.</article><article class="changesToParent">Endret ved <a href="lov/2004-05-07-21">lover 7 mai 2004 nr. 21</a> (i kraft 1 juli 2004), <a href="lov/2013-06-21-55">21 juni 2013 nr. 55</a> (i kraft 21 juni 2013 iflg. <a href="forskrift/2013-06-21-748">res. 21 juni 2013 nr. 748</a>, tidligere § 20), <a href="lov/2025-06-20-50">20 juni 2025 nr. 50</a>.</article></article></section><section class="section" data-name="kap5" id="kapittel-5" data-lovdata-URL="NL/lov/1997-05-09-26/KAPITTEL_5"><h2>Kapittel 5. Sluttbestemmelser</h2><article class="changesToParent">Endret ved <a href="lov/2013-06-21-55">lov 21 juni 2013 nr. 55</a> (ikr. 21 juni 2013 iflg. res. 21 juni 2013 nr. 748), tidligere kapittel 4.</article><article class="legalArticle" data-lovdata-URL="NL/lov/1997-05-09-26/§28" data-name="§28" id="kapittel-5-paragraf-1"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Oppløsning og avvikling av fondet</span></h3><article class="legalP" id="kapittel-5-paragraf-1-ledd-1">Oppløsning av fondet vedtas ved lov. Kongen oppnevner avviklingsstyre og gir nærmere regler om avviklingen av fondet.</article><article class="changesToParent">Endret ved <a href="lov/2013-06-21-55">lov 21 juni 2013 nr. 55</a> (ikr. 21 juni 2013 iflg. <a href="forskrift/2013-06-21-748">res. 21 juni 2013 nr. 748</a>), tidligere § 21.</article></article><article class="legalArticle" data-lovdata-URL="NL/lov/1997-05-09-26/§29" data-name="§29" id="kapittel-5-paragraf-2"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Tilbakeføring av fondets midler til staten</span></h3><article class="legalP" id="kapittel-5-paragraf-2-ledd-1">Ved avviklingen av fondet skal dets gjenværende midler tilbakeføres til statskassen.</article><article class="legalP" id="kapittel-5-paragraf-2-ledd-2">Stortinget kan bestemme at deler av fondets midler skal tilbakeføres til statskassen.</article><article class="changesToParent">Endret ved <a href="lov/2013-06-21-55">lov 21 juni 2013 nr. 55</a> (ikr. 21 juni 2013 iflg. <a href="forskrift/2013-06-21-748">res. 21 juni 2013 nr. 748</a>), tidligere § 22.</article></article><article class="legalArticle" data-lovdata-URL="NL/lov/1997-05-09-26/§30" data-name="§30" id="kapittel-5-paragraf-3"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Endringer i andre lover</span></h3><article class="legalP" id="kapittel-5-paragraf-3-ledd-1">I <a href="lov/1911-08-18-8">lov av 18. august 1911 nr. 8</a> om skatt av formue og inntekt (skatteloven) gjøres følgende endring: – – –</article><article class="changesToParent">Endret ved <a href="lov/2013-06-21-55">lov 21 juni 2013 nr. 55</a> (ikr. 21 juni 2013 iflg. <a href="forskrift/2013-06-21-748">res. 21 juni 2013 nr. 748</a>), tidligere § 23.</article></article><article class="legalArticle" data-lovdata-URL="NL/lov/1997-05-09-26/§31" data-name="§31" id="kapittel-5-paragraf-4"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-4-ledd-1">Loven trer i kraft fra den tid Kongen bestemmer.<sup class="footnotereference" data-footnotereferencevalue="1" data-unique-footnote-counter="1">1</sup> <a href="lov/1997-05-09-26/§23">§ 23</a> (endring i skatteloven § 26 første ledd bokstav e) skal gjelde fra og med inntektsåret 1997.</article><article class="legalP" id="kapittel-5-paragraf-4-ledd-2">Kongen kan fastsette nærmere overgangsregler.</article><article class="changesToParent">Endret ved <a href="lov/2013-06-21-55">lov 21 juni 2013 nr. 55</a> (ikr. 21 juni 2013 iflg. <a href="forskrift/2013-06-21-748">res. 21 juni 2013 nr. 748</a>), tidligere § 24.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1 juni 1997 iflg. <a href="forskrift/1997-05-09-437">res. 9 mai 1997 nr. 437</a>.</article></footer></article></section></main></body></html>