<!DOCTYPE html><html lang="nb"><head><title>Lov om behandling av personopplysninger i Norges idrettsforbund og olympiske og paralympiske komité og dets organisasjonsledd for å forebygge, avdekke og reagere mot seksuelle overgrep, trakassering og vold mv. i idretten</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2025-06-20-95</dd><dt class="dokid">DokumentID</dt><dd class="dokid">NL/lov/2025-06-20-95</dd><dt class="ministry">Departement</dt><dd class="ministry"><ul><li>Kultur- og likestillingsdepartementet</li></ul></dd><dt class="dateInForce">I kraft fra</dt><dd class="dateInForce">2025-07-01</dd><dt class="legalArea">Rettsområde</dt><dd class="legalArea"><ul><li><a href="legal-areas/07" title="Familie-, person- og barnerett">Familie-, person- og barnerett</a> &gt; <a href="legal-areas/07.06" title="Personrett. Personvern">Personrett. Personvern</a></li> <li><a href="legal-areas/15" title="IKT- og medierett">IKT- og medierett</a> &gt; <a href="legal-areas/15.04" title="Personopplysninger">Personopplysninger</a></li> <li><a href="legal-areas/19" title="Kultur, idrett og underholdning">Kultur, idrett og underholdning</a> &gt; <a href="legal-areas/19.04" title="Idrett. Sport">Idrett. Sport</a></li></ul></dd><dt class="dateOfPublication">Kunngjort</dt><dd class="dateOfPublication">2025-06-20 12:45</dd><dt class="titleShort">Korttittel</dt><dd class="titleShort">Lov om behandling av personopplysninger i Norges idrettsforbund mv</dd><dt class="title">Tittel</dt><dd class="title">Lov om behandling av personopplysninger i Norges idrettsforbund og olympiske og paralympiske komité og dets organisasjonsledd for å forebygge, avdekke og reagere mot seksuelle overgrep, trakassering og vold mv. i idretten</dd><dt class="miscInformation">Annet om dokumentet</dt><dd class="miscInformation"><a href="forarbeid/prop-49-l-202425">Prop. 49 L (2024–2025)</a>, <a href="forarbeid/inns-375-l-202425">Innst. 375 L (2024–2025)</a>, <a href="forarbeid/lovvedtak-78-202425">Lovvedtak 78 (2024–2025)</a>. Stortingets første og andre gangs behandling hhv. 2. og 6. juni 2025. Fremmet av Kultur- og likestillingsdepartementet.</dd><dt class="refid">RefID</dt><dd class="refid">lov/2025-06-20-95</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om behandling av personopplysninger i Norges idrettsforbund og olympiske og paralympiske komité og dets organisasjonsledd for å forebygge, avdekke og reagere mot seksuelle overgrep, trakassering og vold mv. i idretten</a><ul class="tocSubUl"><li><a href="#paragraf-1">§ 1. Lovens formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Definisjoner</a></li><li><a href="#paragraf-4">§ 4. Behandling av særlige kategorier av personopplysninger</a></li><li><a href="#paragraf-5">§ 5. Behandling av personopplysninger om straffedommer og lovovertredelser</a></li><li><a href="#paragraf-6">§ 6. Hvem det kan behandles personopplysninger om</a></li><li><a href="#paragraf-7">§ 7. Deling av personopplysninger</a></li><li><a href="#paragraf-8">§ 8. Tilgangsstyring og taushetsplikt</a></li><li><a href="#paragraf-9">§ 9. Forskrifter</a></li><li><a href="#paragraf-10">§ 10. Ikrafttredelse</a></li></ul></li></ul></dd></dl></header><main class="documentBody" data-lovdata-URL="NL/lov/2025-06-20-95" id="dokument"><h1>Lov om behandling av personopplysninger i Norges idrettsforbund og olympiske og paralympiske komité og dets organisasjonsledd for å forebygge, avdekke og reagere mot seksuelle overgrep, trakassering og vold mv. i idretten</h1><article class="legalArticle" data-lovdata-URL="NL/lov/2025-06-20-95/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Lovens formål</span></h2><article class="legalP" id="paragraf-1-ledd-1">Formålet med loven er å sikre en forsvarlig behandling av særlige kategorier av personopplysninger og personopplysninger om straffedommer og lovovertredelser når det er nødvendig å behandle slike opplysninger for å forebygge, avdekke eller reagere mot seksuelle overgrep, trakassering eller vold mv. i idretten.</article></article><article class="legalArticle" data-lovdata-URL="NL/lov/2025-06-20-95/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Loven gjelder for Norges idrettsforbund og olympiske og paralympiske komité og dets organisasjonsledd. Med organisasjonsledd menes idrettskretser, særforbund, særkretser og regioner, idrettsråd og idrettslag.</article><article class="legalP" id="paragraf-2-ledd-2">Loven gjelder også på Svalbard.</article></article><article class="legalArticle" data-lovdata-URL="NL/lov/2025-06-20-95/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">Med seksuelle overgrep mv. menes handlinger som omfattes av <a href="lov/2005-05-20-28/§291">straffeloven §§ 291</a> til <a href="lov/2005-05-20-28/§318">318</a>.</article><article class="legalP" id="paragraf-3-ledd-2">Med trakassering mv. menes handlinger som omfattes av <a href="lov/2017-06-16-51/§13/ledd/1">likestillings- og diskrimineringsloven § 13 første</a> til <a href="lov/2017-06-16-51/§13/ledd/5">femte ledd</a>, herunder seksuell trakassering, og <a href="lov/2005-05-20-28/§185">straffeloven §§ 185</a>, <a href="lov/2005-05-20-28/§267">267</a>, <a href="lov/2005-05-20-28/§267a">267 a</a> og <a href="lov/2005-05-20-28/§267b">267 b</a>.</article><article class="legalP" id="paragraf-3-ledd-3">Med vold mv. menes handlinger som omfattes av <a href="lov/2005-05-20-28/§251">straffeloven §§ 251</a>, <a href="lov/2005-05-20-28/§252">252</a>, <a href="lov/2005-05-20-28/§263">263</a>, <a href="lov/2005-05-20-28/§264">264</a>, <a href="lov/2005-05-20-28/§266">266</a>, <a href="lov/2005-05-20-28/§266a">266 a</a>, <a href="lov/2005-05-20-28/§271">271</a>, <a href="lov/2005-05-20-28/§272">272</a>, <a href="lov/2005-05-20-28/§273">273</a>, <a href="lov/2005-05-20-28/§274">274</a>, <a href="lov/2005-05-20-28/§275">275</a>, <a href="lov/2005-05-20-28/§280">280</a>, <a href="lov/2005-05-20-28/§281">281</a>, <a href="lov/2005-05-20-28/§282">282</a> og <a href="lov/2005-05-20-28/§283">283</a>, og som bryter reglene for godkjente handlinger i en idrett.</article></article><article class="legalArticle" data-lovdata-URL="NL/lov/2025-06-20-95/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Behandling av særlige kategorier av personopplysninger</span></h2><article class="legalP" id="paragraf-4-ledd-1">Når det er nødvendig for å forebygge, avdekke eller reagere mot seksuelle overgrep, trakassering eller vold mv. i idretten, kan det behandles følgende personopplysninger som nevnt i <a href="lov/2018-06-15-38/gdpr/a9/nummer/1">personvernforordningen artikkel 9 nr. 1</a>:<ol class="defaultList" type="a"><li data-name="a." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">opplysninger om rasemessig eller etnisk opprinnelse</article></article></li><li data-name="b." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">opplysninger om politisk oppfatning</article></article></li><li data-name="c." value="3"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">opplysninger om filosofisk overbevisning</article></article></li><li data-name="d." value="4"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">opplysninger om religion</article></article></li><li data-name="e." value="5"><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">opplysninger om en persons seksuelle orientering</article></article></li><li data-name="f." value="6"><article class="listArticle" id="paragraf-4-ledd-1-punkt-6"><article class="legalP" id="paragraf-4-ledd-1-punkt-6-ledd-1">opplysninger om en persons seksuelle forhold</article></article></li><li data-name="g." value="7"><article class="listArticle" id="paragraf-4-ledd-1-punkt-7"><article class="legalP" id="paragraf-4-ledd-1-punkt-7-ledd-1">helseopplysninger</article></article></li></ol></article></article><article class="legalArticle" data-lovdata-URL="NL/lov/2025-06-20-95/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Behandling av personopplysninger om straffedommer og lovovertredelser</span></h2><article class="legalP" id="paragraf-5-ledd-1">Når det er nødvendig for å forebygge, avdekke eller reagere mot seksuelle overgrep, trakassering eller vold mv. i idretten, kan det behandles personopplysninger om straffedommer og lovovertredelser som nevnt i <a href="lov/2018-06-15-38/gdpr/a10">personvernforordningen artikkel 10</a>, blant annet:<ol class="defaultList" type="a"><li data-name="a." value="1"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">opplysninger i barneomsorgsattest, jf. <a href="lov/2010-05-28-16/§39">politiregisterloven § 39</a></article></article></li><li data-name="b." value="2"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">opplysninger som er utlevert fra politiet med hjemmel i <a href="lov/2010-05-28-16/§27">politiregisterloven §§ 27</a> og <a href="lov/2010-05-28-16/§31">31</a></article></article></li><li data-name="c." value="3"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">opplysninger som gir grunn til å tro at det er behov for å be om fornyet vandelskontroll, jf. <a href="lov/2010-05-28-16/§43">politiregisterloven § 43</a></article></article></li><li data-name="d." value="4"><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">opplysninger om dommer om rettighetstap, jf. <a href="lov/2005-05-20-28/§56">straffeloven § 56</a></article></article></li><li data-name="e." value="5"><article class="listArticle" id="paragraf-5-ledd-1-punkt-5"><article class="legalP" id="paragraf-5-ledd-1-punkt-5-ledd-1">opplysninger som gjelder lovbrudd som har forekommet i forbindelse med trening, konkurranse eller annet arrangement organisert av eller i samarbeid med et organisasjonsledd, eller lovbrudd som er utført i en relasjon som innebærer et tillits- eller ansvarsforhold overfor andre i idretten</article></article></li></ol></article></article><article class="legalArticle" data-lovdata-URL="NL/lov/2025-06-20-95/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Hvem det kan behandles personopplysninger om</span></h2><article class="legalP" id="paragraf-6-ledd-1">Det kan behandles personopplysninger som nevnt i <a href="lov/2025-06-20-95/§4">§§ 4</a> og <a href="lov/2025-06-20-95/§5">5</a> om følgende personer:<ol class="defaultList" type="a"><li data-name="a." value="1"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">utøvere</article></article></li><li data-name="b." value="2"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">trenere</article></article></li><li data-name="c." value="3"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">dommere og funksjonærer som deltar i en idrettskonkurranse</article></article></li><li data-name="d." value="4"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">personer som innehar andre verv eller oppgaver i idretten</article></article></li><li data-name="e." value="5"><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">tilskuere</article></article></li></ol></article><article class="legalP" id="paragraf-6-ledd-2">Et organisasjonsledd kan bare behandle personopplysninger om personer nevnt i første ledd som har eller skal ha en tilknytning til organisasjonsleddet, eller som har eller skal ha en tilknytning til et underliggende organisasjonsledd.</article><article class="legalP" id="paragraf-6-ledd-3">Når det er nødvendig for å følge opp en handling som omfattes av denne loven, kan det også behandles personopplysninger om personer nevnt i første ledd som hadde en tilknytning som nevnt i annet ledd da handlingen skjedde.</article></article><article class="legalArticle" data-lovdata-URL="NL/lov/2025-06-20-95/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Deling av personopplysninger</span></h2><article class="legalP" id="paragraf-7-ledd-1">Personopplysninger som nevnt i <a href="lov/2025-06-20-95/§4">§ 4</a> og <a href="lov/2025-06-20-95/§5/bokstav/b">§ 5 bokstav b</a> til e kan deles med Norges idrettsforbund og olympiske og paralympiske komité og med overordnet eller underliggende organisasjonsledd dersom og i den utstrekning det er nødvendig for å forebygge, avdekke eller reagere mot seksuelle overgrep, trakassering eller vold mv. i idretten. Ved deling av personopplysninger skal man så langt som mulig skjerme identiteten til dem som er utsatt for handlingene.</article><article class="legalP" id="paragraf-7-ledd-2">For å kunne dele personopplysninger som nevnt i <a href="lov/2025-06-20-95/§4">§ 4</a> og <a href="lov/2025-06-20-95/§5/bokstav/b">§ 5 bokstav b</a> til e med andre organisasjonsledd enn dem som er nevnt i første ledd, må den som deler, i tillegg til kravene i første ledd, ha grunn til å tro at en person skal ha en tilknytning til det organisasjonsleddet opplysningene deles med. Ved deling av personopplysninger skal man skjerme identiteten til dem som er utsatt for handlingene.</article></article><article class="legalArticle" data-lovdata-URL="NL/lov/2025-06-20-95/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilgangsstyring og taushetsplikt</span></h2><article class="legalP" id="paragraf-8-ledd-1">Den behandlingsansvarlige skal sørge for tilgangsstyring, slik at personer tilknyttet organisasjonsleddet bare har tilgang til personopplysninger som nevnt i <a href="lov/2025-06-20-95/§4">§§ 4</a> og <a href="lov/2025-06-20-95/§5">5</a> dersom og i den utstrekning det er nødvendig for å oppfylle formålene nevnt i disse bestemmelsene.</article><article class="legalP" id="paragraf-8-ledd-2">Personer som har tilgang til personopplysninger etter denne loven, er underlagt taushetsplikt med hensyn til de nevnte opplysningene. Taushetsplikten er ikke til hinder for at opplysningene kan behandles i samsvar med bestemmelsene i denne loven, utleveres til politiet, gjøres kjent for dem som de direkte gjelder, eller for andre i den utstrekning de som har krav på taushet, samtykker.</article></article><article class="legalArticle" data-lovdata-URL="NL/lov/2025-06-20-95/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Forskrifter</span></h2><article class="legalP" id="paragraf-9-ledd-1">Departementet kan gi forskrift om behandling av personopplysninger etter denne loven, blant annet nærmere regler om behandlingsansvarlig, hvilke personopplysninger som kan behandles, lagringstid og sletting av personopplysninger.</article></article><article class="legalArticle" data-lovdata-URL="NL/lov/2025-06-20-95/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Loven trer i kraft fra den tiden<sup class="footnotereference" data-footnotereferencevalue="1" data-unique-footnote-counter="1">1</sup> Kongen bestemmer.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1. juli 2025 iflg. <a href="forskrift/2025-06-20-1112">res. 20 juni 2025 nr. 1112</a>.</article></footer></article></main></body></html>