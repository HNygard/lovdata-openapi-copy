<!DOCTYPE html><html lang="no"><head><title>Lov om vern mot brann, eksplosjon og ulykker med farlig stoff og om brannvesenets redningsoppgaver (brann- og eksplosjonsvernloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2002-06-14-20</dd><dt class="dokid">DokumentID</dt><dd class="dokid">NL/lov/2002-06-14-20</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2002-07-01 unntatt Svalbard, 2003-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-01-27</dd><dt class="lastChangedBy">Sist endret ved</dt><dd class="lastChangedBy"><a href="lov/2023-01-27-1">lov/2023-01-27-1</a></dd><dt class="legalArea">Rettsområde</dt><dd class="legalArea"><ul><li><a href="legal-areas/13" title="HMS og beredskaps- og sikkerhetsrett">HMS og beredskaps- og sikkerhetsrett</a> &gt; <a href="legal-areas/13.01" title="Beredskap">Beredskap</a></li> <li><a href="legal-areas/13" title="HMS og beredskaps- og sikkerhetsrett">HMS og beredskaps- og sikkerhetsrett</a> &gt; <a href="legal-areas/13.02" title="Helse, miljø og sikkerhet">Helse, miljø og sikkerhet</a></li> <li><a href="legal-areas/13" title="HMS og beredskaps- og sikkerhetsrett">HMS og beredskaps- og sikkerhetsrett</a> &gt; <a href="legal-areas/13.03" title="Redningsetater">Redningsetater</a></li> <li><a href="legal-areas/13" title="HMS og beredskaps- og sikkerhetsrett">HMS og beredskaps- og sikkerhetsrett</a> &gt; <a href="legal-areas/13.04" title="Samfunnssikkerhet">Samfunnssikkerhet</a></li></ul></dd><dt class="lastupdated">Rettet</dt><dd class="lastupdated">2023-02-08 (§ 42 tredje og fjerde ledd opphevet)</dd><dt class="eeaReferences">EØS-henvisning</dt><dd class="eeaReferences"><a href="avtale/avt-1992-05-02-1-v20">EØS-avtalen vedlegg XX</a> <br />nr. 23 (direktiv <a href="eu/32012l0018">2012/18/EU</a>).</dd><dt class="titleShort">Korttittel</dt><dd class="titleShort">Brann- og eksplosjonsvernloven</dd><dt class="title">Tittel</dt><dd class="title">Lov om vern mot brann, eksplosjon og ulykker med farlig stoff og om brannvesenets redningsoppgaver (brann- og eksplosjonsvernloven)</dd><dt class="miscInformation">Annet om dokumentet</dt><dd class="miscInformation">Se om Svalbard noten til <a href="lov/2002-06-14-20/§45">lovens § 45</a>. Jf. <i>tidligere</i> lover <a href="lov/1971-05-21-47">21 mai 1971 nr. 47</a> om brannfarlige varer samt væsker og gasser under trykk, <a href="lov/1974-06-14-39">14 juni 1974 nr. 39</a> om eksplosive varer og <a href="lov/1987-06-05-26">5 juni 1987 nr. 26</a> om brannvern m.v.</dd><dt class="refid">RefID</dt><dd class="refid">lov/2002-06-14-20</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om vern mot brann, eksplosjon og ulykker med farlig stoff og om brannvesenets redningsoppgaver (brann- og eksplosjonsvernloven)</a><ul class="tocSubUl"><li><a href="#kapittel-1" data-child-interval="§§ 1 – 4">Kapittel 1. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Saklig virkeområde</a></li><li><a href="#kapittel-1-paragraf-3">§ 3. Stedlig virkeområde</a></li><li><a href="#kapittel-1-paragraf-4">§ 4. Definisjoner</a></li></ul></li><li><a href="#kapittel-2" data-child-interval="§§ 5 – 8">Kapittel 2. Alminnelige plikter</a><ul class="tocSubUl"><li><a href="#kapittel-2-paragraf-1">§ 5. Den enkeltes plikt til å forebygge og begrense skadevirkningene ved brann, eksplosjon og annen ulykke</a></li><li><a href="#kapittel-2-paragraf-2">§ 6. Forebyggende sikringstiltak og vedlikehold</a></li><li><a href="#kapittel-2-paragraf-3">§ 7. Tiltak ved store arrangementer</a></li><li><a href="#kapittel-2-paragraf-4">§ 8. Systematisk helse-, miljø- og sikkerhetsarbeid</a></li></ul></li><li><a href="#kapittel-3" data-child-interval="§§ 9 – 18">Kapittel 3. Kommuners plikter og fullmakter</a><ul class="tocSubUl"><li><a href="#kapittel-3-paragraf-1">§ 9. Etablering og drift av brannvesen</a></li><li><a href="#kapittel-3-paragraf-2">§ 10. Dokumentasjon og rapportering</a></li><li><a href="#kapittel-3-paragraf-3">§ 11. Brannvesenets oppgaver</a></li><li><a href="#kapittel-3-paragraf-4">§ 12. Fullmakter ved brann og andre ulykkessituasjoner</a></li><li><a href="#kapittel-3-paragraf-5">§ 13. Særskilte brannobjekter</a></li><li><a href="#kapittel-3-paragraf-6">§ 14. Ytterligere sikringstiltak og beredskap</a></li><li><a href="#kapittel-3-paragraf-7">§ 15. Samarbeid mellom kommuner</a></li><li><a href="#kapittel-3-paragraf-8">§ 16. Nødalarmeringssentral</a></li><li><a href="#kapittel-3-paragraf-9">§ 17. Tjenesteplikt i brannvesenet</a></li><li><a href="#kapittel-3-paragraf-10">§ 17 a. Forbud mot bruk av rusmidler og dopingmidler for ansatte</a></li><li><a href="#kapittel-3-paragraf-11">§ 18. Politiattest</a></li></ul></li><li><a href="#kapittel-4" data-child-interval="§§ 18 a – 18 e">Kapittel 3 A. Krav til kvalifikasjoner og utdanning for brann- og redningspersonell</a><ul class="tocSubUl"><li><a href="#kapittel-4-paragraf-1">§ 18 a. Krav til kvalifikasjoner for brann- og redningspersonell</a></li><li><a href="#kapittel-4-paragraf-2">§ 18 b. Brann- og redningsskolens ansvar og organisering</a></li><li><a href="#kapittel-4-paragraf-3">§ 18 c. Kommunenes ansvar for opplæring av deltidspersonell i brann- og redningsvesenet</a></li><li><a href="#kapittel-4-paragraf-4">§ 18 d. Opptak til fagskoleutdanningen ved Brann- og redningsskolen</a></li><li><a href="#kapittel-4-paragraf-5">§ 18 e. Forbud mot bruk av rusmidler og dopingmidler for studenter og kursdeltakere ved Brann- og redningsskolen</a></li></ul></li><li><a href="#kapittel-5" data-child-interval="§§ 19 – 25">Kapittel 4. Plikter i virksomhet</a><ul class="tocSubUl"><li><a href="#kapittel-5-paragraf-1">§ 19. Sikkerhet i virksomhet</a></li><li><a href="#kapittel-5-paragraf-2">§ 19 a. Politiattest ved håndtering av eksplosjonsfarlig stoff</a></li><li><a href="#kapittel-5-paragraf-3">§ 20. Sikkerhetsnivå i virksomhet med farlig stoff m.m.</a></li><li><a href="#kapittel-5-paragraf-4">§ 20 a. Håndtering av utgangsstoffer for eksplosiver</a></li><li><a href="#kapittel-5-paragraf-5">§ 21. Beredskapsplikt</a></li><li><a href="#kapittel-5-paragraf-6">§ 22. Plikt til rapportering og oppfølging</a></li><li><a href="#kapittel-5-paragraf-7">§ 23. Særskilt informasjonsplikt for virksomhet med storulykkepotensial</a></li><li><a href="#kapittel-5-paragraf-8">§ 24. Innhenting av uttalelser fra befolkningen rundt virksomhet som utgjør en storulykkesrisiko</a></li><li><a href="#kapittel-5-paragraf-9">§ 25. Arbeidstakeres plikt til å fremme sikkerheten</a></li></ul></li><li><a href="#kapittel-6" data-child-interval="§§ 26 – 27">Kapittel 5. Krav til produkter</a><ul class="tocSubUl"><li><a href="#kapittel-6-paragraf-1">§ 26. Formålstjenlige og betryggende produkter</a></li><li><a href="#kapittel-6-paragraf-2">§ 27. Forskrifter om krav til merking m.m.</a></li></ul></li><li><a href="#kapittel-7" data-child-interval="§§ 28 – 30">Kapittel 6. Gebyr, kompensasjon og erstatning m.m.</a><ul class="tocSubUl"><li><a href="#kapittel-7-paragraf-1">§ 28. Gebyr m.m.</a></li><li><a href="#kapittel-7-paragraf-2">§ 29. Erstatning for deltakelse i brannvesenets rednings- og slokkearbeid</a></li><li><a href="#kapittel-7-paragraf-3">§ 30. Kompensasjon og utgiftsfordeling mellom kommuner</a></li></ul></li><li><a href="#kapittel-8" data-child-interval="§§ 31 – 42">Kapittel 7. Tilsyn, håndheving, sanksjoner, opplysningsplikt m.m.</a><ul class="tocSubUl"><li><a href="#kapittel-8-paragraf-1">§ 31. Sentral tilsynsmyndighet</a></li><li><a href="#kapittel-8-paragraf-2">§ 31 a. Særlig om tilsyn med kommunenes oppfyllelse av plikter</a></li><li><a href="#kapittel-8-paragraf-3">§ 32. Lokal tilsynsmyndighet</a></li><li><a href="#kapittel-8-paragraf-4">§ 33. Tilsynsmyndighetens rett til å kreve opplysninger</a></li><li><a href="#kapittel-8-paragraf-5">§ 34. Tilsynsmyndighetens rett til adgang m.m.</a></li><li><a href="#kapittel-8-paragraf-6">§ 35. Tilsynsmyndighetens rett til å innhente prøver</a></li><li><a href="#kapittel-8-paragraf-7">§ 36. Tilsynsmyndighetens plikt til å avgi rapport etter tilsyn</a></li><li><a href="#kapittel-8-paragraf-8">§ 37. Pålegg og forbud mot bruk</a></li><li><a href="#kapittel-8-paragraf-9">§ 38. Tilbakekall av produkt m.m.</a></li><li><a href="#kapittel-8-paragraf-10">§ 39. Tvangsmulkt</a></li><li><a href="#kapittel-8-paragraf-11">§ 40. Tvangsgjennomføring</a></li><li><a href="#kapittel-8-paragraf-12">§ 41. Klage</a></li><li><a href="#kapittel-8-paragraf-13">§ 42. Straff</a></li></ul></li><li><a href="#kapittel-9" data-child-interval="§§ 43 – 46">Kapittel 8. Avsluttende bestemmelser</a><ul class="tocSubUl"><li><a href="#kapittel-9-paragraf-1">§ 43. Utfyllende forskrifter</a></li><li><a href="#kapittel-9-paragraf-2">§ 44. Overgangsbestemmelser</a></li><li><a href="#kapittel-9-paragraf-3">§ 45. Ikrafttredelse</a></li><li><a href="#kapittel-9-paragraf-4">§ 46. Endring i andre lover</a></li></ul></li></ul></li></ul></dd></dl></header><main class="documentBody" data-lovdata-URL="NL/lov/2002-06-14-20" id="dokument"><h1>Lov om vern mot brann, eksplosjon og ulykker med farlig stoff og om brannvesenets redningsoppgaver (brann- og eksplosjonsvernloven)</h1><section class="section" data-name="kap1" id="kapittel-1" data-lovdata-URL="NL/lov/2002-06-14-20/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="NL/lov/2002-06-14-20/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Loven har som formål å verne liv, helse, miljø og materielle verdier mot brann og eksplosjon, mot ulykker med farlig stoff og farlig gods og andre akutte ulykker, samt uønskede tilsiktede hendelser.</article><article class="changesToParent">Endret ved lov <a href="lov/2009-06-19-84">19 juni 2009 nr. 84</a>.</article></article><article class="legalArticle" data-lovdata-URL="NL/lov/2002-06-14-20/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Saklig virkeområde</span></h3><article class="legalP" id="kapittel-1-paragraf-2-ledd-1">Loven gjelder alminnelige plikter til å forebygge brann og eksplosjon samt sentral og lokal organisering og gjennomføring av brann- og eksplosjonsvernsarbeidet.</article><article class="legalP" id="kapittel-1-paragraf-2-ledd-2">Loven gjelder også ulykkes- og skadeforebyggende plikter i forbindelse med håndtering av farlig stoff og ved transport av farlig gods på land, samt krav til beredskap og innsats overfor akutte ulykker der brannvesenet har en innsatsplikt.</article><article class="legalP" id="kapittel-1-paragraf-2-ledd-3">Kongen kan fastsette forskrifter for Forsvaret som avviker fra denne loven når særlige grunner tilsier det.</article></article><article class="legalArticle" data-lovdata-URL="NL/lov/2002-06-14-20/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Stedlig virkeområde</span></h3><article class="legalP" id="kapittel-1-paragraf-3-ledd-1">For Svalbard, Jan Mayen og bilandene gjelder loven i det omfang og med de stedlige tilpasninger Kongen bestemmer.</article><article class="legalP" id="kapittel-1-paragraf-3-ledd-2">Denne loven gjelder ikke for den virksomhet som foregår i sjøområder i forbindelse med undersøkelser etter, utvinning og utnyttelse av naturforekomster på havbunnen eller i dens undergrunn i indre norske farvann, norsk sjøterritorium og den del av kontinentalsokkelen som er undergitt norsk statshøyhet.</article><article class="legalP" id="kapittel-1-paragraf-3-ledd-3">Kongen kan bestemme i hvilket omfang denne loven skal gjelde på norske skip og flyttbare innretninger.</article></article><article class="legalArticle" data-lovdata-URL="NL/lov/2002-06-14-20/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Definisjoner</span></h3><ol class="defaultList" type="a"><li data-name="a." value="1"><article class="listArticle" id="kapittel-1-paragraf-4-punkt-1"><article class="legalP" id="kapittel-1-paragraf-4-punkt-1-ledd-1">Med byggverk menes bygning, konstruksjoner og anlegg.</article></article></li><li data-name="b." value="2"><article class="listArticle" id="kapittel-1-paragraf-4-punkt-2"><article class="legalP" id="kapittel-1-paragraf-4-punkt-2-ledd-1">Med farlig gods menes varer definert i de til enhver tid gjeldende rekommandasjoner fra De forente nasjoner om transport av farlig gods.</article></article></li><li data-name="c." value="3"><article class="listArticle" id="kapittel-1-paragraf-4-punkt-3"><article class="legalP" id="kapittel-1-paragraf-4-punkt-3-ledd-1">Med farlig stoff menes i denne lov: <ul class="defaultList"><li data-name="-" value="0"><article class="listArticle" id="kapittel-1-paragraf-4-punkt-3-ledd-1-punkt-1"><article class="legalP" id="kapittel-1-paragraf-4-punkt-3-ledd-1-punkt-1-ledd-1">brannfarlig stoff: fast, flytende eller gassformig stoff, stoffblanding, samt stoff som forekommer i kombinasjoner av slike tilstander, som i kraft av sitt flammepunkt, kontakt med andre stoffer, trykk, temperatur eller andre kjemiske egenskaper representerer en fare for brann,</article></article></li><li data-name="-" value="0"><article class="listArticle" id="kapittel-1-paragraf-4-punkt-3-ledd-1-punkt-2"><article class="legalP" id="kapittel-1-paragraf-4-punkt-3-ledd-1-punkt-2-ledd-1">eksplosjonsfarlig stoff: fast, flytende eller gassformig stoff, stoffblanding, samt stoff som forekommer i kombinasjon av slike tilstander, som i kraft av sine egenskaper lett vil kunne forårsake eksplosjon ved støt, gnidning, eller ved kontakt med tennkilder eller andre stoffer,</article></article></li><li data-name="-" value="0"><article class="listArticle" id="kapittel-1-paragraf-4-punkt-3-ledd-1-punkt-3"><article class="legalP" id="kapittel-1-paragraf-4-punkt-3-ledd-1-punkt-3-ledd-1">trykksatt stoff: annet fast, flytende eller gassformig stoff eller stoffblanding enn brann-, reaksjons- og eksplosjonsfarlig stoff, som er under trykk, og som derved kan representere en fare ved ukontrollert utslipp,</article></article></li><li data-name="-" value="0"><article class="listArticle" id="kapittel-1-paragraf-4-punkt-3-ledd-1-punkt-4"><article class="legalP" id="kapittel-1-paragraf-4-punkt-3-ledd-1-punkt-4-ledd-1">reaksjonsfarlig stoff: fast, flytende eller gassformig stoff, stoffblanding, samt stoff som forekommer i kombinasjoner av slike tilstander, som ved kontakt med vann, ved sitt trykk, temperatur eller andre kjemiske forhold, representerer en fare for farlig reaksjon, eksplosjon eller utslipp av farlig gass, damp, støv eller tåke.</article></article></li></ul></article></article></li><li data-name="d." value="4"><article class="listArticle" id="kapittel-1-paragraf-4-punkt-4"><article class="legalP" id="kapittel-1-paragraf-4-punkt-4-ledd-1">Med håndtering menes enhver omgang med farlig stoff slik som tilvirkning, oppbevaring, behandling, transport, lasting, lossing, erverv, handel, innførsel, utførsel, overføring, bruk og tilintetgjøring.</article></article></li><li data-name="e." value="5"><article class="listArticle" id="kapittel-1-paragraf-4-punkt-5"><article class="legalP" id="kapittel-1-paragraf-4-punkt-5-ledd-1">Med produkt menes: <ul class="defaultList"><li data-name="-" value="0"><article class="listArticle" id="kapittel-1-paragraf-4-punkt-5-ledd-1-punkt-1"><article class="legalP" id="kapittel-1-paragraf-4-punkt-5-ledd-1-punkt-1-ledd-1">farlig stoff, eller ferdige varer hvor slikt stoff er en bestanddel og hvor de farlige egenskaper fortsatt er fremtredende,</article></article></li><li data-name="-" value="0"><article class="listArticle" id="kapittel-1-paragraf-4-punkt-5-ledd-1-punkt-2"><article class="legalP" id="kapittel-1-paragraf-4-punkt-5-ledd-1-punkt-2-ledd-1">innretninger, utstyr, apparater, emballasje og annet som benyttes ved håndtering av de farlige stoffene eller i forbindelse med transport av farlig gods,</article></article></li><li data-name="-" value="0"><article class="listArticle" id="kapittel-1-paragraf-4-punkt-5-ledd-1-punkt-3"><article class="legalP" id="kapittel-1-paragraf-4-punkt-5-ledd-1-punkt-3-ledd-1">innretninger, utstyr, apparater og annet som er beregnet på deteksjon, varsling eller bekjempelse av brann, eksplosjon eller annen skade.</article></article></li></ul></article></article></li><li data-name="f." value="6"><article class="listArticle" id="kapittel-1-paragraf-4-punkt-6"><article class="legalP" id="kapittel-1-paragraf-4-punkt-6-ledd-1">Med virksomhet menes ethvert offentlig og privat foretak uansett om foretaket er etablert med henblikk på forretningsmessig fortjeneste eller ikke.</article></article></li><li data-name="g." value="7"><article class="listArticle" id="kapittel-1-paragraf-4-punkt-7"><article class="legalP" id="kapittel-1-paragraf-4-punkt-7-ledd-1">Med storulykke menes en hendelse som har en ukontrollert utvikling og som umiddelbart eller senere medfører alvorlig fare for mennesker, miljø eller materielle verdier.</article></article></li></ol><article class="changesToParent">Endret ved lov <a href="lov/2009-06-19-84">19 juni 2009 nr. 84</a>.</article></article></section><section class="section" data-name="kap2" id="kapittel-2" data-lovdata-URL="NL/lov/2002-06-14-20/KAPITTEL_2"><h2>Kapittel 2. Alminnelige plikter</h2><article class="legalArticle" data-lovdata-URL="NL/lov/2002-06-14-20/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Den enkeltes plikt til å forebygge og begrense skadevirkningene ved brann, eksplosjon og annen ulykke</span></h3><article class="legalP" id="kapittel-2-paragraf-1-ledd-1">Enhver plikter å vise alminnelig aktsomhet og opptre på en slik måte at brann, eksplosjon og annen ulykke forebygges.</article><article class="legalP" id="kapittel-2-paragraf-1-ledd-2">Enhver plikter ved brann, eksplosjon eller annen ulykke straks å underrette de som er utsatt for fare og ved behov varsle nødalarmeringssentral. Det samme gjelder ved overhengende fare for en slik hendelse.</article><article class="legalP" id="kapittel-2-paragraf-1-ledd-3">Enhver som oppholder seg nær en brann, eksplosjon eller annen ulykke plikter etter evne å gjøre det som er mulig for å begrense skadevirkningene.</article><article class="legalP" id="kapittel-2-paragraf-1-ledd-4">Enhver plikter å delta i brannvesenets rednings- og slokkearbeid når innsatsleder krever det, samt stille eiendom, bygninger, materiell og eventuelt personell til disposisjon for slik innsats. Det kan gjøres inngrep i den enkeltes materielle verdier dersom dette er nødvendig for å gjennomføre redningsinnsats eller begrense skade. Inngrep i privates eiendom kan likevel bare foretas dersom dette er nødvendig for å sikre liv eller verne verdier som er større enn det som går tapt eller står i fare for å gå tapt ved inngrepet.</article><article class="legalP" id="kapittel-2-paragraf-1-ledd-5">Departementet kan gi forskrifter om den enkeltes plikt til å forebygge og begrense skadevirkningene ved brann, eksplosjon og andre ulykker.</article></article><article class="legalArticle" data-lovdata-URL="NL/lov/2002-06-14-20/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Forebyggende sikringstiltak og vedlikehold</span></h3><article class="legalP" id="kapittel-2-paragraf-2-ledd-1">Eier av byggverk, område, transportmiddel, produksjonsutstyr, annen innretning eller produkt plikter å sørge for nødvendige sikringstiltak for å forebygge og begrense brann, eksplosjon eller annen ulykke.</article><article class="legalP" id="kapittel-2-paragraf-2-ledd-2">Eier og bruker av byggverk, område, transportmiddel, produksjonsutstyr, annen innretning eller produkt plikter å holde bygningstekniske konstruksjoner, sikkerhetsinnretninger og øvrige sikringstiltak til vern mot brann, eksplosjon eller annen ulykke i forsvarlig stand og påse at disse til enhver tid virker etter sin hensikt.</article><article class="legalP" id="kapittel-2-paragraf-2-ledd-3">Eier eller bruker skal etter en eventuell brann, eksplosjon eller annen ulykke sørge for vakthold og andre nødvendige sikringstiltak når leder av brannvesenet krever dette.</article><article class="legalP" id="kapittel-2-paragraf-2-ledd-4">Departementet kan gi forskrifter om eiers og brukers plikter til rapportering, sikringstiltak, vedlikehold og vakthold etter denne bestemmelsen.</article></article><article class="legalArticle" data-lovdata-URL="NL/lov/2002-06-14-20/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Tiltak ved store arrangementer</span></h3><article class="legalP" id="kapittel-2-paragraf-3-ledd-1">Den ansvarlige for store arrangementer, utstillinger, forestillinger, møter og andre tilstelninger skal i god tid før arrangementet sende melding til lokal tilsynsmyndighet, dersom arrangementet skal avholdes i et byggverk eller på et område som normalt ikke benyttes til denne type arrangementer.</article><article class="legalP" id="kapittel-2-paragraf-3-ledd-2">Ved melding om arrangementer kan kommunen kreve de opplysninger som er nødvendige for å vurdere faren for brann, og fastsette de nødvendige brannsikringstiltak og begrensninger, herunder krav til ansvarshavende arrangør.</article><article class="legalP" id="kapittel-2-paragraf-3-ledd-3">Kommunestyret selv kan gi lokale forskrifter med nærmere bestemmelser om meldeplikten.</article></article><article class="legalArticle" data-lovdata-URL="NL/lov/2002-06-14-20/§8" data-name="§8" id="kapittel-2-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Systematisk helse-, miljø- og sikkerhetsarbeid</span></h3><article class="legalP" id="kapittel-2-paragraf-4-ledd-1">Virksomheter plikter å gjennomføre et systematisk helse-, miljø- og sikkerhetsarbeid (internkontroll) for å sikre at krav fastsatt i eller i medhold av denne loven overholdes. Tilsynsmyndigheten kan bestemme at også andre skal gjennomføre systematisk helse-, miljø- og sikkerhetsarbeid. Det skal kunne dokumenteres overfor tilsynsmyndighetene at loven, forskrifter og enkeltvedtak blir etterlevet.</article><article class="legalP" id="kapittel-2-paragraf-4-ledd-2">Departementet kan gi forskrifter om systematisk helse-, miljø- og sikkerhetsarbeid.</article></article></section><section class="section" data-name="kap3" id="kapittel-3" data-lovdata-URL="NL/lov/2002-06-14-20/KAPITTEL_3"><h2>Kapittel 3. Kommuners plikter og fullmakter</h2><article class="legalArticle" data-lovdata-URL="NL/lov/2002-06-14-20/§9" data-name="§9" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Etablering og drift av brannvesen</span></h3><article class="legalP" id="kapittel-3-paragraf-1-ledd-1">Kommunen skal sørge for etablering og drift av et brannvesen som kan ivareta forebyggende og beredskapsmessige oppgaver etter loven på en effektiv og sikker måte.</article><article class="legalP" id="kapittel-3-paragraf-1-ledd-2">Kommunen skal gjennomføre en risiko- og sårbarhetsanalyse slik at brannvesenet blir best mulig tilpasset de oppgaver det kan bli stilt overfor. Kommunen skal evaluere hendelser for å sikre kontinuerlig læring og forbedring av det forebyggende og beredskapsmessige arbeidet.</article><article class="legalP" id="kapittel-3-paragraf-1-ledd-3">To eller flere kommuner kan avtale å ha felles brannvesen eller felles ledelse av brannvesenet. Kommunen kan gjennom avtale overlate brannvesenets oppgaver og ledelse helt eller delvis til en annen kommune, virksomhet e.l. Kommunen må i slike tilfeller etablere ordninger som sikrer at all myndighetsutøvelse etter loven skjer under kommunens formelle ansvar.</article><article class="legalP" id="kapittel-3-paragraf-1-ledd-4">Departementet kan gi forskrift om etablering og drift av brann- og redningsvesenet.</article><article class="changesToParent">Endret ved lover <a href="lov/2015-05-29-36">29 mai 2015 nr. 36</a> (ikr. 29 mai 2015 iflg. <a href="forskrift/2015-05-29-553">res. 29 mai 2015 nr. 553</a>), <a href="lov/2023-01-27-1">27 jan 2023 nr. 1</a> (i kraft 27 jan 2023 iflg. <a href="forskrift/2023-01-27-93">res. 27 jan 2023 nr. 93</a>).</article></article><article class="legalArticle" data-lovdata-URL="NL/lov/2002-06-14-20/§10" data-name="§10" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Dokumentasjon og rapportering</span></h3><article class="legalP" id="kapittel-3-paragraf-2-ledd-1">Kommunen skal dokumentere at plikten etter <a href="lov/2002-06-14-20/§9">§ 9</a> første, annet og tredje ledd er oppfylt.</article><article class="legalP" id="kapittel-3-paragraf-2-ledd-2">Dokumentasjonen inkludert risiko- og sårbarhetsanalysen og eventuelle avtaler inngått etter <a href="lov/2002-06-14-20/§9">§ 9</a> fjerde ledd, skal sendes sentral tilsynsmyndighet.</article><article class="legalP" id="kapittel-3-paragraf-2-ledd-3">På forespørsel fra sentral tilsynsmyndighet skal kommunen rapportere om alle ressurser, hendelser og evalueringer etter <a href="lov/2002-06-14-20/§9">§ 9</a> annet ledd annet punktum.</article><article class="legalP" id="kapittel-3-paragraf-2-ledd-4">Departementet kan gi forskrifter om dokumentasjons- og rapporteringsplikt.</article><article class="changesToParent">Endret ved lov <a href="lov/2015-05-29-36">29 mai 2015 nr. 36</a> (ikr. 29 mai 2015 iflg. <a href="forskrift/2015-05-29-553">res. 29 mai 2015 nr. 553</a>).</article></article><article class="legalArticle" data-lovdata-URL="NL/lov/2002-06-14-20/§11" data-name="§11" id="kapittel-3-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Brannvesenets oppgaver</span></h3><article class="legalP" id="kapittel-3-paragraf-3-ledd-1">Brannvesenet skal:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">gjennomføre informasjons- og motivasjonstiltak i kommunen om fare for brann, farer ved brann, brannverntiltak og opptreden i tilfelle av brann og andre akutte ulykker</article></article></li><li data-name="b." value="2"><article class="listArticle" id="kapittel-3-paragraf-3-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1">gjennomføre brannforebyggende tilsyn</article></article></li><li data-name="c." value="3"><article class="listArticle" id="kapittel-3-paragraf-3-ledd-1-punkt-3"><article class="legalP" id="kapittel-3-paragraf-3-ledd-1-punkt-3-ledd-1">gjennomføre ulykkesforebyggende oppgaver i forbindelse med håndtering av farlig stoff og ved transport av farlig gods på veg og jernbane</article></article></li><li data-name="d." value="4"><article class="listArticle" id="kapittel-3-paragraf-3-ledd-1-punkt-4"><article class="legalP" id="kapittel-3-paragraf-3-ledd-1-punkt-4-ledd-1">utføre nærmere bestemte forebyggende og beredskapsmessige oppgaver i krigs- og krisesituasjoner</article></article></li><li data-name="e." value="5"><article class="listArticle" id="kapittel-3-paragraf-3-ledd-1-punkt-5"><article class="legalP" id="kapittel-3-paragraf-3-ledd-1-punkt-5-ledd-1">være innsatsstyrke ved brann</article></article></li><li data-name="f." value="6"><article class="listArticle" id="kapittel-3-paragraf-3-ledd-1-punkt-6"><article class="legalP" id="kapittel-3-paragraf-3-ledd-1-punkt-6-ledd-1">være innsatsstyrke ved andre akutte ulykker der det er bestemt med grunnlag i kommunens risiko- og sårbarhetsanalyse</article></article></li><li data-name="g." value="7"><article class="listArticle" id="kapittel-3-paragraf-3-ledd-1-punkt-7"><article class="legalP" id="kapittel-3-paragraf-3-ledd-1-punkt-7-ledd-1">etter anmodning yte innsats ved brann og ulykker i sjøområder innenfor eller utenfor den norske territorialgrensen</article></article></li><li data-name="h." value="8"><article class="listArticle" id="kapittel-3-paragraf-3-ledd-1-punkt-8"><article class="legalP" id="kapittel-3-paragraf-3-ledd-1-punkt-8-ledd-1">sørge for feiing og tilsyn med fyringsanlegg.</article></article></li></ol></article><article class="legalP" id="kapittel-3-paragraf-3-ledd-2">Kommunen kan legge andre oppgaver til brannvesenet så langt dette ikke svekker brannvesenets gjennomføring av oppgavene i første ledd.</article><article class="legalP" id="kapittel-3-paragraf-3-ledd-3">Departementet kan gi forskrifter om brannvesenets oppgaver.</article></article><article class="legalArticle" data-lovdata-URL="NL/lov/2002-06-14-20/§12" data-name="§12" id="kapittel-3-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Fullmakter ved brann og andre ulykkessituasjoner</span></h3><article class="legalP" id="kapittel-3-paragraf-4-ledd-1">Leder av brannvesenet<ol class="defaultList" type="a"><li data-name="a." value="1"><article class="listArticle" id="kapittel-3-paragraf-4-ledd-1-punkt-1"><article class="legalP" id="kapittel-3-paragraf-4-ledd-1-punkt-1-ledd-1">har ledelsen av brannbekjempelsen,</article></article></li><li data-name="b." value="2"><article class="listArticle" id="kapittel-3-paragraf-4-ledd-1-punkt-2"><article class="legalP" id="kapittel-3-paragraf-4-ledd-1-punkt-2-ledd-1">har skadestedsledelsen ved andre ulykkessituasjoner inntil ledelsen overtas av politiet,</article></article></li><li data-name="c." value="3"><article class="listArticle" id="kapittel-3-paragraf-4-ledd-1-punkt-3"><article class="legalP" id="kapittel-3-paragraf-4-ledd-1-punkt-3-ledd-1">har ordensmyndighet inntil politiet kommer til stedet,</article></article></li><li data-name="d." value="4"><article class="listArticle" id="kapittel-3-paragraf-4-ledd-1-punkt-4"><article class="legalP" id="kapittel-3-paragraf-4-ledd-1-punkt-4-ledd-1">kan rekvirere eiendom, bygninger, materiell og personell innenfor rammen av <a href="lov/2002-06-14-20/§5">§ 5</a> fjerde ledd,</article></article></li><li data-name="e." value="5"><article class="listArticle" id="kapittel-3-paragraf-4-ledd-1-punkt-5"><article class="legalP" id="kapittel-3-paragraf-4-ledd-1-punkt-5-ledd-1">kan pålegge eier eller bruker av eiendom som har vært utsatt for brann, eksplosjon eller annen ulykke å sørge for vakthold og andre nødvendige sikringstiltak.</article></article></li></ol></article><article class="legalP" id="kapittel-3-paragraf-4-ledd-2">Fullmaktene i første ledd gjelder tilsvarende for den som i lederens sted har innsatsledelsen på brann- eller ulykkesstedet.</article><article class="legalP" id="kapittel-3-paragraf-4-ledd-3">Departementet kan gi forskrifter om fullmakter og plikter for leder av brannvesenet ved brann, eksplosjon og andre ulykker.</article></article><article class="legalArticle" data-lovdata-URL="NL/lov/2002-06-14-20/§13" data-name="§13" id="kapittel-3-paragraf-5"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Særskilte brannobjekter</span></h3><article class="legalP" id="kapittel-3-paragraf-5-ledd-1">Kommunen skal identifisere og føre fortegnelse over byggverk, opplag, områder, tunneler, virksomheter m.m. hvor brann kan medføre tap av mange liv eller store skader på helse, miljø eller materielle verdier.</article><article class="legalP" id="kapittel-3-paragraf-5-ledd-2">Kommunen skal sørge for at det føres tilsyn i byggverk m.m. som nevnt i første ledd for å påse at disse er tilstrekkelig sikret mot brann. Tilsynet skal omfatte alle forhold av betydning for brannsikkerheten, herunder bygningsmessige, tekniske, utstyrsmessige og organisatoriske brannsikringstiltak og forhold av betydning for gjennomføring av brannbekjempelse og øvrig redningsinnsats.</article><article class="legalP" id="kapittel-3-paragraf-5-ledd-3">Kommunen skal overfor sentral tilsynsmyndighet kunne dokumentere hvordan tilsyn med byggverk m.m. som nevnt i første ledd, som kommunen eier eller bruker, er gjennomført, og hvordan eventuelle pålegg er fulgt opp.</article><article class="legalP" id="kapittel-3-paragraf-5-ledd-4">Kommunen kan ved enkeltvedtak bestemme at det skal føres tilsyn med andre byggverk m.m. enn de som er omfattet av første ledd. Kommunestyret selv kan fastsette lokal forskrift om tilsyn med andre byggverk m.m. enn de som er omfattet av første ledd.</article><article class="legalP" id="kapittel-3-paragraf-5-ledd-5">Departementet kan gi forskrifter om tilsyn med særskilte brannobjekter.</article><article class="changesToParent">Endret ved lov <a href="lov/2015-05-29-36">29 mai 2015 nr. 36</a> (ikr. 29 mai 2015 iflg. <a href="forskrift/2015-05-29-553">res. 29 mai 2015 nr. 553</a>).</article></article><article class="legalArticle" data-lovdata-URL="NL/lov/2002-06-14-20/§14" data-name="§14" id="kapittel-3-paragraf-6"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Ytterligere sikringstiltak og beredskap</span></h3><article class="legalP" id="kapittel-3-paragraf-6-ledd-1">Kommunen kan pålegge nødvendige brannverntiltak i enkelttilfeller for ethvert byggverk, opplag, områder, tunneler m.m.</article><article class="legalP" id="kapittel-3-paragraf-6-ledd-2">Sentral tilsynsmyndighet kan pålegge eier av ethvert byggverk, opplag, områder, tunneler m.m som anses å utgjøre en ekstraordinær risiko innen kommunen, å etablere en egen brann- og ulykkesberedskap, eller bekoste og vedlikeholde en nødvendig oppgradering av det kommunale brannvesen.</article><article class="legalP" id="kapittel-3-paragraf-6-ledd-3">Departementet kan gi forskrifter om ytterligere sikringstiltak og beredskap etter denne bestemmelsen.</article></article><article class="legalArticle" data-lovdata-URL="NL/lov/2002-06-14-20/§15" data-name="§15" id="kapittel-3-paragraf-7"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Samarbeid mellom kommuner</span></h3><article class="legalP" id="kapittel-3-paragraf-7-ledd-1">Kommunene skal samarbeide om lokale og regionale løsninger av forebyggende og beredskapsmessige oppgaver med sikte på best mulig utnyttelse av samlede ressurser.</article><article class="legalP" id="kapittel-3-paragraf-7-ledd-2">Departementet kan gi pålegg om samarbeid mellom to eller flere kommuner for gjennomføring av krav fastsatt i eller i medhold av loven.</article><article class="legalP" id="kapittel-3-paragraf-7-ledd-3">Brannvesenet i enhver kommune skal etter anmodning fra innsatsleder på skadestedet yte hjelpeinnsats ved brann, eksplosjon og annen ulykke i andre kommuner så langt det er mulig under hensyn til egen beredskap.</article><article class="legalP" id="kapittel-3-paragraf-7-ledd-4">Departementet kan gi forskrifter om lokalt og regionalt samarbeid til løsning av forebyggende og beredskapsmessige oppgaver.</article></article><article class="legalArticle" data-lovdata-URL="NL/lov/2002-06-14-20/§16" data-name="§16" id="kapittel-3-paragraf-8"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Nødalarmeringssentral</span></h3><article class="legalP" id="kapittel-3-paragraf-8-ledd-1">Sentral tilsynsmyndighet kan pålegge en kommune å etablere en nødalarmeringssentral for mottak av meldinger om branner og andre ulykker innen en fastsatt region som kan omfatte flere kommuner. De kommuner som omfattes av den fastsatte regionen plikter å knytte seg til nødalarmeringssentralen og med grunnlag i avtale bære sin andel av kostnadene ved etablering og drift av sentralen.</article><article class="legalP" id="kapittel-3-paragraf-8-ledd-2">Nødalarmeringssentralen skal bemannes, utrustes og opereres slik at den til enhver tid fyller behovet for mottak og registrering av nødmeldinger, alarmering av mannskaper og kommunikasjon med innsatsstyrkene og den som melder ulykken. Etablering og drift skal samordnes med øvrige nødalarmeringssentraler for helse og politi.</article><article class="legalP" id="kapittel-3-paragraf-8-ledd-3">Departementet kan gi forskrifter om etablering og drift av nødalarmeringssental for mottak av meldinger om branner, eksplosjoner og andre ulykker, herunder krav til personellets kvalifikasjoner.</article></article><article class="legalArticle" data-lovdata-URL="NL/lov/2002-06-14-20/§17" data-name="§17" id="kapittel-3-paragraf-9"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Tjenesteplikt i brannvesenet</span></h3><article class="legalP" id="kapittel-3-paragraf-9-ledd-1">Kommunen kan i særskilte tilfeller pålegge enhver myndig person bosatt i kommunen tjenesteplikt i brannvesenet dersom dette er nødvendig for å sikre at brannvesenet skal kunne gjennomføre oppgavene pålagt i denne loven.</article><article class="legalP" id="kapittel-3-paragraf-9-ledd-2">Departementet kan gi forskrifter om tjenesteplikt i brannvesenet.</article></article><article class="legalArticle" data-lovdata-URL="NL/lov/2002-06-14-20/§17a" data-name="§17a" id="kapittel-3-paragraf-10"><h3 class="legalArticleHeader"><span class="legalArticleValue">§ 17 a</span>. <span class="legalArticleTitle">Forbud mot bruk av rusmidler og dopingmidler for ansatte</span></h3><article class="legalP" id="kapittel-3-paragraf-10-ledd-1">Ansatte i brann- og redningsvesenet og ved Brann- og redningsskolen skal ikke innta eller være påvirket av alkohol eller andre rusmidler i arbeidstiden. De skal ikke bruke dopingmidler, jf. <a href="lov/1992-12-04-132/§24a">legemiddelloven § 24 a</a>.</article><article class="legalP" id="kapittel-3-paragraf-10-ledd-2">Legemidler som er nødvendige på grunn av sykdom, regnes ikke som rusmidler etter første ledd. Ansatte som inntar legemidler som kan påvirke deres fysiske eller psykiske tilstand negativt, skal snarest orientere arbeidsgiveren om dette.</article><article class="legalP" id="kapittel-3-paragraf-10-ledd-3">Departementet kan i forskrift gi bestemmelser om:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-10-ledd-3-punkt-1"><article class="legalP" id="kapittel-3-paragraf-10-ledd-3-punkt-1-ledd-1">at ansatte skal kunne pålegges å avgi utåndingsprøve, blodprøve eller lignende prøve ved mistanke om overtredelse av første ledd</article></article></li><li data-name="b." value="2"><article class="listArticle" id="kapittel-3-paragraf-10-ledd-3-punkt-2"><article class="legalP" id="kapittel-3-paragraf-10-ledd-3-punkt-2-ledd-1">forbud mot inntak av rusmidler i et nærmere bestemt tidsrom før tjenestetiden eller undervisningen begynner.</article></article></li></ol></article><article class="legalP" id="kapittel-3-paragraf-10-ledd-4">Overtredelse av første ledd andre punktum straffes etter <a href="lov/1992-12-04-132/§31">legemiddelloven § 31</a> andre ledd. Overtredelser av paragrafen for øvrig straffes etter <a href="lov/2002-06-14-20/§42">§ 42</a> i denne loven.</article><article class="legalP" id="kapittel-3-paragraf-10-ledd-5">Overtredelse av første ledd, andre ledd andre punktum og bestemmelser gitt i medhold av tredje ledd kan også føre til reaksjoner fra arbeidsgiver etter <a href="lov/2005-06-17-62">arbeidsmiljøloven</a> og <a href="lov/2017-06-16-67">statsansatteloven</a>.</article><article class="changesToParent">Tilføyd ved lov <a href="lov/2023-01-27-1">27 jan 2023 nr. 1</a> (i kraft 27 jan 2023 iflg. <a href="forskrift/2023-01-27-93">res. 27 jan 2023 nr. 93</a>). <strong>Endres</strong> ved lov <a href="lov/2025-06-20-83">20 juni 2025 nr. 83</a> (i kraft fra den tid Kongen bestemmer).</article></article><article class="legalArticle" data-lovdata-URL="NL/lov/2002-06-14-20/§18" data-name="§18" id="kapittel-3-paragraf-11"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Politiattest</span></h3><article class="legalP" id="kapittel-3-paragraf-11-ledd-1">Det skal kreves uttømmende politiattest etter <a href="lov/2010-05-28-16/§41">politiregisterloven § 41</a> og god vandel ved ansettelse i brann- og redningsvesenet. Ved pålegg om tjenesteplikt i brann- og redningsvesenet kan det kreves uttømmende politiattest dersom dette anses nødvendig for å ivareta de oppgavene vedkommende skal ha. Det samme gjelder for personell i virksomheter som etter avtale helt eller delvis utfører brann- og redningsvesenets oppgaver.</article><article class="legalP" id="kapittel-3-paragraf-11-ledd-2">Departementet kan gi forskrift om kravet til god vandel ved ansettelse i brann- og redningsvesenet.</article><article class="changesToParent">Endret ved lov <a href="lov/2023-01-27-1">27 jan 2023 nr. 1</a> (i kraft 27 jan 2023 iflg. <a href="forskrift/2023-01-27-93">res. 27 jan 2023 nr. 93</a>).</article></article></section><section class="section" data-name="kap3A" id="kapittel-4" data-lovdata-URL="NL/lov/2002-06-14-20/KAPITTEL_4"><h2>Kapittel 3 A. Krav til kvalifikasjoner og utdanning for brann- og redningspersonell</h2><article class="changesToParent">Kapittel tilføyd ved lov <a href="lov/2023-01-27-1">27 jan 2023 nr. 1</a> (i kraft 27 jan 2023 iflg. <a href="forskrift/2023-01-27-93">res. 27 jan 2023 nr. 93</a>).</article><article class="legalArticle" data-lovdata-URL="NL/lov/2002-06-14-20/§18a" data-name="§18a" id="kapittel-4-paragraf-1"><h3 class="legalArticleHeader"><span class="legalArticleValue">§ 18 a</span>. <span class="legalArticleTitle">Krav til kvalifikasjoner for brann- og redningspersonell</span></h3><article class="legalP" id="kapittel-4-paragraf-1-ledd-1">Brann- og redningspersonell skal ha de kvalifikasjonene som er nødvendige for å ivareta brann- og redningsvesenets oppgaver på en forsvarlig måte.</article><article class="legalP" id="kapittel-4-paragraf-1-ledd-2">Departementet kan gi forskrift om krav til kvalifikasjoner og utdanning for å arbeide som brann- og redningspersonell i kommunene.</article><article class="changesToParent">Tilføyd ved lov <a href="lov/2023-01-27-1">27 jan 2023 nr. 1</a> (i kraft 27 jan 2023 iflg. <a href="forskrift/2023-01-27-93">res. 27 jan 2023 nr. 93</a>).</article></article><article class="legalArticle" data-lovdata-URL="NL/lov/2002-06-14-20/§18b" data-name="§18b" id="kapittel-4-paragraf-2"><h3 class="legalArticleHeader"><span class="legalArticleValue">§ 18 b</span>. <span class="legalArticleTitle">Brann- og redningsskolens ansvar og organisering</span></h3><article class="legalP" id="kapittel-4-paragraf-2-ledd-1">Brann- og redningsskolen er den sentrale utdanningsinstitusjonen for utdanning av brann- og redningspersonell.</article><article class="legalP" id="kapittel-4-paragraf-2-ledd-2">Brann- og redningsskolen er underlagt departementet og har et styre som øverste ansvarlige styringsorgan.</article><article class="legalP" id="kapittel-4-paragraf-2-ledd-3">Brann- og redningsskolen har ansvaret for fagskoleutdanningen av studenter som skal gi kvalifikasjoner til stillinger som heltidspersonell i brann- og redningsvesenet. Brann- og redningsskolen skal tilby og legge til rette for kurs for deltidspersonell i brann- og redningsvesenet.</article><article class="changesToParent">Tilføyd ved lov <a href="lov/2023-01-27-1">27 jan 2023 nr. 1</a> (i kraft 27 jan 2023 iflg. <a href="forskrift/2023-01-27-93">res. 27 jan 2023 nr. 93</a>).</article></article><article class="legalArticle" data-lovdata-URL="NL/lov/2002-06-14-20/§18c" data-name="§18c" id="kapittel-4-paragraf-3"><h3 class="legalArticleHeader"><span class="legalArticleValue">§ 18 c</span>. <span class="legalArticleTitle">Kommunenes ansvar for opplæring av deltidspersonell i brann- og redningsvesenet</span></h3><article class="legalP" id="kapittel-4-paragraf-3-ledd-1">Kommunene skal sørge for at deltidspersonell i brann- og redningsvesenet har fullført opplæring og kurs innen to år etter at de ble ansatt.</article><article class="changesToParent">Tilføyd ved lov <a href="lov/2023-01-27-1">27 jan 2023 nr. 1</a> (i kraft 27 jan 2023 iflg. <a href="forskrift/2023-01-27-93">res. 27 jan 2023 nr. 93</a>).</article></article><article class="legalArticle" data-lovdata-URL="NL/lov/2002-06-14-20/§18d" data-name="§18d" id="kapittel-4-paragraf-4"><h3 class="legalArticleHeader"><span class="legalArticleValue">§ 18 d</span>. <span class="legalArticleTitle">Opptak til fagskoleutdanningen ved Brann- og redningsskolen</span></h3><article class="legalP" id="kapittel-4-paragraf-4-ledd-1">For å kvalifisere for opptak til fagskoleutdanningen må søkere<ol class="defaultList" type="a"><li data-name="a." value="1"><article class="listArticle" id="kapittel-4-paragraf-4-ledd-1-punkt-1"><article class="legalP" id="kapittel-4-paragraf-4-ledd-1-punkt-1-ledd-1">tilfredsstille kravene i <a href="lov/2018-06-08-28/§16">fagskoleloven § 16</a> første ledd</article></article></li><li data-name="b." value="2"><article class="listArticle" id="kapittel-4-paragraf-4-ledd-1-punkt-2"><article class="legalP" id="kapittel-4-paragraf-4-ledd-1-punkt-2-ledd-1">fremlegge uttømmende politiattest, jf. <a href="lov/2010-05-28-16/§41">politiregisterloven § 41</a></article></article></li><li data-name="c." value="3"><article class="listArticle" id="kapittel-4-paragraf-4-ledd-1-punkt-3"><article class="legalP" id="kapittel-4-paragraf-4-ledd-1-punkt-3-ledd-1">ha god vandel</article></article></li><li data-name="d." value="4"><article class="listArticle" id="kapittel-4-paragraf-4-ledd-1-punkt-4"><article class="legalP" id="kapittel-4-paragraf-4-ledd-1-punkt-4-ledd-1">gjennomføre helseundersøkelse og oppfylle de helsekravene som er nødvendige for å gjennomføre utdanningen og å utøve yrket</article></article></li><li data-name="e." value="5"><article class="listArticle" id="kapittel-4-paragraf-4-ledd-1-punkt-5"><article class="legalP" id="kapittel-4-paragraf-4-ledd-1-punkt-5-ledd-1">oppfylle andre krav som er nødvendige for å gjennomføre utdanningen og å utøve yrket.</article></article></li></ol></article><article class="legalP" id="kapittel-4-paragraf-4-ledd-2">Departementet kan gi forskrift om opptakskrav, utsilingskriterier og om gjennomføring av tester etter første ledd bokstav c, d og e. Departementets myndighet til å gi forskrift kan delegeres til styret ved Brann- og redningsskolen.</article><article class="changesToParent">Tilføyd ved lov <a href="lov/2023-01-27-1">27 jan 2023 nr. 1</a> (i kraft 27 jan 2023 iflg. <a href="forskrift/2023-01-27-93">res. 27 jan 2023 nr. 93</a>).</article></article><article class="legalArticle" data-lovdata-URL="NL/lov/2002-06-14-20/§18e" data-name="§18e" id="kapittel-4-paragraf-5"><h3 class="legalArticleHeader"><span class="legalArticleValue">§ 18 e</span>. <span class="legalArticleTitle">Forbud mot bruk av rusmidler og dopingmidler for studenter og kursdeltakere ved Brann- og redningsskolen</span></h3><article class="legalP" id="kapittel-4-paragraf-5-ledd-1">Studenter og kursdeltakere ved Brann- og redningsskolen skal ikke innta eller være påvirket av alkohol eller andre rusmidler på skolens område i undervisningstiden. De skal ikke bruke dopingmidler, jf. <a href="lov/1992-12-04-132/§24a">legemiddelloven § 24 a</a>.</article><article class="legalP" id="kapittel-4-paragraf-5-ledd-2">Legemidler som er nødvendige på grunn av sykdom, regnes ikke som rusmidler etter første ledd. Studenter og kursdeltakere som inntar legemidler som kan påvirke deres fysiske eller psykiske tilstand negativt, skal snarest orientere skolen om dette.</article><article class="legalP" id="kapittel-4-paragraf-5-ledd-3">Departementet kan i forskrift gi bestemmelser om:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-5-ledd-3-punkt-1"><article class="legalP" id="kapittel-4-paragraf-5-ledd-3-punkt-1-ledd-1">at studenter og kursdeltakere skal kunne pålegges å avgi utåndingsprøve, blodprøve eller lignende prøve ved mistanke om overtredelse av første ledd</article></article></li><li data-name="b." value="2"><article class="listArticle" id="kapittel-4-paragraf-5-ledd-3-punkt-2"><article class="legalP" id="kapittel-4-paragraf-5-ledd-3-punkt-2-ledd-1">forbud mot inntak av rusmidler i et nærmere bestemt tidsrom før undervisningen begynner.</article></article></li></ol></article><article class="legalP" id="kapittel-4-paragraf-5-ledd-4">Overtredelse av første ledd andre punktum straffes etter <a href="lov/1992-12-04-132/§31">legemiddelloven § 31</a> andre ledd. Overtredelser av paragrafen for øvrig straffes etter <a href="lov/2002-06-14-20/§42">§ 42</a> i denne loven.</article><article class="legalP" id="kapittel-4-paragraf-5-ledd-5">Overtredelse av første ledd og bestemmelser gitt i medhold av tredje ledd bokstav b kan også føre til reaksjoner fra skolen etter <a href="lov/2018-06-08-28/§25">fagskoleloven §§ 25</a> og <a href="lov/2018-06-08-28/§26">26</a>. Manglende orientering etter andre ledd andre punktum og nektelse av å medvirke til prøver som nevnt i tredje ledd bokstav a kan føre til utvisning eller utestenging fra skolen for inntil tre år.</article><article class="changesToParent">Tilføyd ved lov <a href="lov/2023-01-27-1">27 jan 2023 nr. 1</a> (i kraft 27 jan 2023 iflg. <a href="forskrift/2023-01-27-93">res. 27 jan 2023 nr. 93</a>).</article></article></section><section class="section" data-name="kap4" id="kapittel-5" data-lovdata-URL="NL/lov/2002-06-14-20/KAPITTEL_5"><h2>Kapittel 4. Plikter i virksomhet</h2><article class="legalArticle" data-lovdata-URL="NL/lov/2002-06-14-20/§19" data-name="§19" id="kapittel-5-paragraf-1"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Sikkerhet i virksomhet</span></h3><article class="legalP" id="kapittel-5-paragraf-1-ledd-1">Virksomheter skal sørge for at sikkerheten i forhold til brann, eksplosjon, håndtering av farlig stoff og transport av farlig gods på veg og jernbane blir ivaretatt på en forsvarlig måte. Sikkerhetshensyn skal være integrert i alle virksomhetens faser, herunder planlegging, prosjektering, etablering, drift og avvikling.</article><article class="legalP" id="kapittel-5-paragraf-1-ledd-2">Virksomheter skal gjøre arbeidstakere og andre som utfører oppgaver i eller på vegne av virksomheten kjent med plikten i henhold til <a href="lov/2002-06-14-20/§25">§ 25</a> i denne loven. Virksomheten skal gi opplæring slik at alle arbeidsoppgaver kan gjennomføres på en sikker måte både ved normal drift og ved unormale situasjoner og driftsbetingelser. Opplæringen skal også omfatte rutiner og forholdsregler ved ulykker.</article><article class="legalP" id="kapittel-5-paragraf-1-ledd-3">Plikten til å sørge for at sikkerheten i virksomheten blir ivaretatt ligger hos ledelsen.</article><article class="changesToParent">Endret ved lov <a href="lov/2009-06-19-84">19 juni 2009 nr. 84</a>.</article></article><article class="legalArticle" data-lovdata-URL="NL/lov/2002-06-14-20/§19a" data-name="§19a" id="kapittel-5-paragraf-2"><h3 class="legalArticleHeader"><span class="legalArticleValue">§ 19 a</span>. <span class="legalArticleTitle">Politiattest ved håndtering av eksplosjonsfarlig stoff</span></h3><article class="legalP" id="kapittel-5-paragraf-2-ledd-1">Virksomheter skal sørge for at arbeidstakere som håndterer eksplosjonsfarlig stoff av slik mengde eller type som departementet bestemmer i forskrift, legger frem ordinær politiattest. Attesten skal vise om arbeidstakeren har slik vandel at vedkommende kan finnes skikket i henhold til brann- og eksplosjonsvernlovgivningens formål.</article><article class="legalP" id="kapittel-5-paragraf-2-ledd-2">Sentral tilsynsmyndighet kan kreve fremlagt ordinær politiattest før utstedelse av bestemte sertifikater eller tillatelser til personer eller virksomheter som håndterer eksplosiv vare.</article><article class="legalP" id="kapittel-5-paragraf-2-ledd-3">Departementet kan gi utfyllende forskrifter om politiattester etter denne bestemmelsen, herunder om oppbevaring, tidspunkt for utstedelse og hvilke virksomheter som omfattes.</article><article class="changesToParent">Tilføyd ved lov <a href="lov/2009-06-19-84">19 juni 2009 nr. 84</a>.</article></article><article class="legalArticle" data-lovdata-URL="NL/lov/2002-06-14-20/§20" data-name="§20" id="kapittel-5-paragraf-3"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Sikkerhetsnivå i virksomhet med farlig stoff m.m.</span></h3><article class="legalP" id="kapittel-5-paragraf-3-ledd-1">Virksomheter har plikt til å sørge for at enhver håndtering av farlig stoff og farlig gods skjer på en slik måte at mennesker, miljø og omgivelser er tilfredsstillende sikret. Risikoen skal være redusert til et nivå som med rimelighet kan oppnås.</article><article class="legalP" id="kapittel-5-paragraf-3-ledd-2">Sikkerhetsnivået etter første ledd skal etableres gjennom tekniske og organisatoriske tiltak i virksomheten, eventuelt i kombinasjon med arealmessige begrensninger i området rundt denne, og dokumenteres overfor sentral tilsynsmyndighet.</article><article class="legalP" id="kapittel-5-paragraf-3-ledd-3">Arealmessige begrensninger fastsettes etter bestemmelsene i <a href="lov/2008-06-27-71">plan- og bygningsloven</a>. Uttalelse fra sentral tilsynsmyndighet skal innhentes før arealmessige begrensninger fastsettes.</article><article class="legalP" id="kapittel-5-paragraf-3-ledd-4">Kostnader forbundet med etablering av arealmessige begrensninger, herunder eventuelle kostnader ved ekspropriasjon, bæres av virksomheten.</article><article class="legalP" id="kapittel-5-paragraf-3-ledd-5">Departementet kan fastsette forskrifter om nivåer og kriterier for akseptabel risiko.</article></article><article class="legalArticle" data-lovdata-URL="NL/lov/2002-06-14-20/§20a" data-name="§20a" id="kapittel-5-paragraf-4"><h3 class="legalArticleHeader"><span class="legalArticleValue">§ 20 a</span>. <span class="legalArticleTitle">Håndtering av utgangsstoffer for eksplosiver</span></h3><article class="legalP" id="kapittel-5-paragraf-4-ledd-1">Virksomheter som håndterer utgangsstoffer for eksplosiver skal gjennom tekniske og organisatoriske tiltak i virksomheten sørge for at disse ikke kommer på avveie eller havner i urette hender.</article><article class="legalP" id="kapittel-5-paragraf-4-ledd-2">Departementet kan gi forskrifter om håndtering av utgangsstoffer for eksplosiver, herunder hvilke utgangsstoffer som skal forbys eller begrenses.</article><article class="legalP" id="kapittel-5-paragraf-4-ledd-3">Departementet kan videre gi forskrifter om:<ol class="defaultList" type="a"><li data-name="a." value="1"><article class="listArticle" id="kapittel-5-paragraf-4-ledd-3-punkt-1"><article class="legalP" id="kapittel-5-paragraf-4-ledd-3-punkt-1-ledd-1">Forbud mot privatpersoners innføring, besittelse eller bruk av utgangsstoffer.</article></article></li><li data-name="b." value="2"><article class="listArticle" id="kapittel-5-paragraf-4-ledd-3-punkt-2"><article class="legalP" id="kapittel-5-paragraf-4-ledd-3-punkt-2-ledd-1">Virksomheters tilgang til og tilgjengeliggjøring av utgangsstoffer, samt krav om melding og deklarering til særskilte registre.</article></article></li><li data-name="c." value="3"><article class="listArticle" id="kapittel-5-paragraf-4-ledd-3-punkt-3"><article class="legalP" id="kapittel-5-paragraf-4-ledd-3-punkt-3-ledd-1">Virksomheters plikt til å rapportere om mistenkelige transaksjoner eller forsøk på dette, og til å etablere systemer for registrering av kjøp.</article></article></li><li data-name="d." value="4"><article class="listArticle" id="kapittel-5-paragraf-4-ledd-3-punkt-4"><article class="legalP" id="kapittel-5-paragraf-4-ledd-3-punkt-4-ledd-1">Betalingsplikt for destruksjon av beslaglagte eller ulovlige importerte stoffer.</article></article></li></ol></article><article class="changesToParent">Tilføyd ved lov <a href="lov/2015-05-29-36">29 mai 2015 nr. 36</a> (ikr. 29 mai 2015 iflg. <a href="forskrift/2015-05-29-553">res. 29 mai 2015 nr. 553</a>).</article></article><article class="legalArticle" data-lovdata-URL="NL/lov/2002-06-14-20/§21" data-name="§21" id="kapittel-5-paragraf-5"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Beredskapsplikt</span></h3><article class="legalP" id="kapittel-5-paragraf-5-ledd-1">Virksomheter som<ol class="defaultList" type="a"><li data-name="a." value="1"><article class="listArticle" id="kapittel-5-paragraf-5-ledd-1-punkt-1"><article class="legalP" id="kapittel-5-paragraf-5-ledd-1-punkt-1-ledd-1">håndterer farlig stoff,</article></article></li><li data-name="b." value="2"><article class="listArticle" id="kapittel-5-paragraf-5-ledd-1-punkt-2"><article class="legalP" id="kapittel-5-paragraf-5-ledd-1-punkt-2-ledd-1">utgjør en særskilt brann- eller eksplosjonsrisiko, eller</article></article></li><li data-name="c." value="3"><article class="listArticle" id="kapittel-5-paragraf-5-ledd-1-punkt-3"><article class="legalP" id="kapittel-5-paragraf-5-ledd-1-punkt-3-ledd-1">transporterer farlig gods på veg eller jernbane</article></article></li></ol><p class="leddfortsettelse">og som omfattes av særskilte kriterier fastsatt i forskrift, skal etablere en tilstrekkelig egenberedskap med tilhørende varslings- og innsatsplaner.</p></article><article class="legalP" id="kapittel-5-paragraf-5-ledd-2">Utgjør virksomheten en risiko for en storulykke, kan sentral tilsynsmyndighet bestemme at beredskapen etter første ledd også skal omfatte områdene nær virksomheten.</article><article class="legalP" id="kapittel-5-paragraf-5-ledd-3">Beredskapen og innsatsplanene skal være tilpasset risikoen, være samordnet med den offentlige beredskapen og bli oppdatert ved behov.</article><article class="legalP" id="kapittel-5-paragraf-5-ledd-4">Departementet kan gi forskrifter om krav til egenberedskap, herunder bestemmelser om opplæring og øving av personell.</article></article><article class="legalArticle" data-lovdata-URL="NL/lov/2002-06-14-20/§22" data-name="§22" id="kapittel-5-paragraf-6"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Plikt til rapportering og oppfølging</span></h3><article class="legalP" id="kapittel-5-paragraf-6-ledd-1">Virksomheter som nevnt i <a href="lov/2002-06-14-20/§21">§ 21</a> første ledd bokstav a og c skal etablere et system for registrering av ulykker og hendelser som kunne ha ført til en ulykke. Slike ulykker og hendelser skal rapporteres til sentral tilsynsmyndighet.</article><article class="legalP" id="kapittel-5-paragraf-6-ledd-2">Rapporten skal inneholde en analyse av årsaken til hendelsen og opplyse om hvilke tiltak virksomheten vil iverksette for å forhindre slike hendelser i fremtiden.</article><article class="legalP" id="kapittel-5-paragraf-6-ledd-3">Departementet kan gi forskrifter om krav til registrering og rapportering etter denne bestemmelsen, herunder prosedyrer for rapportering og krav til rapportens innhold.</article></article><article class="legalArticle" data-lovdata-URL="NL/lov/2002-06-14-20/§23" data-name="§23" id="kapittel-5-paragraf-7"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Særskilt informasjonsplikt for virksomhet med storulykkepotensial</span></h3><article class="legalP" id="kapittel-5-paragraf-7-ledd-1">Virksomheter som nevnt i <a href="lov/2002-06-14-20/§21">§ 21</a> første ledd bokstav a og som utgjør risiko for storulykke, skal informere befolkningen i områdene rundt virksomheten om de farlige stoffene som håndteres og om risikofaktorene knyttet til disse. Det skal også informeres om forholdsregler ved en eventuell ulykke med slike stoffer. Informasjonen skal gis i en lettfattelig form og jevnlig oppdateres og gjentas.</article><article class="legalP" id="kapittel-5-paragraf-7-ledd-2">Departementet kan gi forskrifter om virksomhetens informasjonsplikt.</article></article><article class="legalArticle" data-lovdata-URL="NL/lov/2002-06-14-20/§24" data-name="§24" id="kapittel-5-paragraf-8"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Innhenting av uttalelser fra befolkningen rundt virksomhet som utgjør en storulykkesrisiko</span></h3><article class="legalP" id="kapittel-5-paragraf-8-ledd-1">Under planlegging av virksomhet som nevnt i <a href="lov/2002-06-14-20/§21">§ 21</a> første ledd bokstav a og som utgjør risiko for storulykke skal virksomheten innhente og legge vekt på uttalelser fra befolkningen i området rundt virksomheten om lokalisering og planlagte beredskaps- og sikkerhetstiltak.</article><article class="legalP" id="kapittel-5-paragraf-8-ledd-2">Eksisterende virksomhet skal innhente og legge vekt på uttalelser fra befolkningen i området rundt virksomheten dersom det foretas endringer som får betydning for beredskaps- og sikkerhetstiltakene.</article><article class="legalP" id="kapittel-5-paragraf-8-ledd-3">Departementet kan gi forskrifter om plikten til å innhente uttalelse etter denne bestemmelsen.</article></article><article class="legalArticle" data-lovdata-URL="NL/lov/2002-06-14-20/§25" data-name="§25" id="kapittel-5-paragraf-9"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Arbeidstakeres plikt til å fremme sikkerheten</span></h3><article class="legalP" id="kapittel-5-paragraf-9-ledd-1">Arbeidstakere skal utføre sine arbeidsoppgaver i samsvar med gjeldende sikkerhetsbestemmelser i lover, forskrifter og interne prosedyrer for å forebygge branner, eksplosjoner og andre ulykker, og aktivt medvirke til å fremme sikkerheten i virksomheten.</article><article class="legalP" id="kapittel-5-paragraf-9-ledd-2">Departementet kan fastsette forskrifter om arbeidstakeres plikter etter denne bestemmelsen.</article></article></section><section class="section" data-name="kap5" id="kapittel-6" data-lovdata-URL="NL/lov/2002-06-14-20/KAPITTEL_6"><h2>Kapittel 5. Krav til produkter</h2><article class="legalArticle" data-lovdata-URL="NL/lov/2002-06-14-20/§26" data-name="§26" id="kapittel-6-paragraf-1"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Formålstjenlige og betryggende produkter</span></h3><article class="legalP" id="kapittel-6-paragraf-1-ledd-1">Produkter som benyttes ved håndtering av farlig stoff og farlig gods skal være utført slik at de er formålstjenlige og sikre. De skal til enhver tid være i slik stand at det ikke oppstår fare for brann, eksplosjon eller annen ulykke. Montering skal være utført fagmessig og betryggende.</article><article class="legalP" id="kapittel-6-paragraf-1-ledd-2">Produkter som benyttes ved deteksjon, varsling eller bekjempelse av brann, eksplosjon eller annen ulykke skal være formålstjenlige og betryggende utført og montert, og til enhver tid være i slik stand at de virker som forutsatt.</article><article class="legalP" id="kapittel-6-paragraf-1-ledd-3">Departementet kan gi forskrifter om krav til produkter og krav til den som prosjekterer, produserer, leverer, importerer eller markedsfører produkter, herunder krav om kvalitet og godkjenning av de stoffer som omfattes av loven, forbud mot eller påbud om bruk av produkter.</article><article class="changesToParent">Endret ved lov <a href="lov/2009-06-19-84">19 juni 2009 nr. 84</a>.</article></article><article class="legalArticle" data-lovdata-URL="NL/lov/2002-06-14-20/§27" data-name="§27" id="kapittel-6-paragraf-2"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Forskrifter om krav til merking m.m.</span></h3><article class="legalP" id="kapittel-6-paragraf-2-ledd-1">Departementet kan gi forskrifter om krav til advarselsmerking og annen merking av produkter og farlig gods, samt om krav til sikkerhetsdatablad og stoffregister.</article></article></section><section class="section" data-name="kap6" id="kapittel-7" data-lovdata-URL="NL/lov/2002-06-14-20/KAPITTEL_7"><h2>Kapittel 6. Gebyr, kompensasjon og erstatning m.m.</h2><article class="legalArticle" data-lovdata-URL="NL/lov/2002-06-14-20/§28" data-name="§28" id="kapittel-7-paragraf-1"><h3 class="legalArticleHeader"><span class="legalArticleValue" data-legalArea="11.01">§ 28</span>. <span class="legalArticleTitle">Gebyr m.m.</span></h3><article class="legalP" id="kapittel-7-paragraf-1-ledd-1">Departementet kan gi forskrifter om avgifter og gebyr til dekning av utgiftene forbundet med gjennomføringen av tilsynsmyndighetenes oppgaver etter denne loven.</article><article class="legalP" id="kapittel-7-paragraf-1-ledd-2">Kommunestyret selv kan fastsette lokal forskrift om gebyr for gjennomføring av feiing og tilsyn med fyringsanlegg.</article><article class="legalP" id="kapittel-7-paragraf-1-ledd-3">Om renteplikt ved for sen betaling av avgift eller gebyr ilagt i medhold av forskrift etter første og annet ledd gjelder <a href="lov/1975-06-06-29/§26">lov 6. juni 1975 nr. 29 om eigedomsskatt til kommunane § 26</a> tilsvarende.</article><article class="legalP" id="kapittel-7-paragraf-1-ledd-4">Krav på avgift eller gebyr etter paragrafen her er tvangsgrunnlag for utlegg, og kan innkreves av kommunen etter reglene for innkreving av skatt.</article><article class="changesToParent">Endret ved lover <a href="lov/2003-04-30-27">30 apr 2003 nr. 27</a> (ikr. 30 apr 2003 iflg. <a href="forskrift/2003-04-30-517">res. 30 apr 2003 nr. 517</a>), <a href="lov/2009-06-19-84">19 juni 2009 nr. 84</a>, <a href="lov/2013-01-11-3">11 jan 2013 nr. 3</a> (ikr. 1 juni 2013 iflg. <a href="forskrift/2013-05-24-533">res. 24 mai 2013 nr. 533</a>), <a href="lov/2019-12-20-95">20 des 2019 nr. 95</a> (ikr. 1 nov 2020 iflg. <a href="forskrift/2020-10-30-2181">res. 30 okt 2020 nr. 2181</a>). <strong>Endres</strong> ved lov <a href="lov/2025-04-25-12">25 april 2025 nr. 12</a> (i kraft 1 jan 2026 iflg. <a href="forskrift/2025-06-10-967">res. 10 juni 2025 nr. 967</a>, med unntak i saker om utlegg, se <a href="forskrift/2025-06-10-967">ikrafttredelsesvedtaket</a> bokstav a).</article></article><article class="legalArticle" data-lovdata-URL="NL/lov/2002-06-14-20/§29" data-name="§29" id="kapittel-7-paragraf-2"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Erstatning for deltakelse i brannvesenets rednings- og slokkearbeid</span></h3><article class="legalP" id="kapittel-7-paragraf-2-ledd-1">Kommunen skal betale<ol class="defaultList" type="a"><li data-name="a." value="1"><article class="listArticle" id="kapittel-7-paragraf-2-ledd-1-punkt-1"><article class="legalP" id="kapittel-7-paragraf-2-ledd-1-punkt-1-ledd-1">erstatning for skade på personer som har blitt pålagt å delta i brannvesenets rednings- og slokkearbeid. <a href="lov/1989-06-16-65">Lov av 16. juni 1989 nr. 65</a> om yrkesskadeforsikring gjelder tilsvarende</article></article></li><li data-name="b." value="2"><article class="listArticle" id="kapittel-7-paragraf-2-ledd-1-punkt-2"><article class="legalP" id="kapittel-7-paragraf-2-ledd-1-punkt-2-ledd-1">erstatning for tapt arbeidsfortjeneste for pålagt deltakelse i rednings- og slokkearbeidet</article></article></li><li data-name="c." value="3"><article class="listArticle" id="kapittel-7-paragraf-2-ledd-1-punkt-3"><article class="legalP" id="kapittel-7-paragraf-2-ledd-1-punkt-3-ledd-1">erstatning for skade på eiendom eller materielle verdier som følge av inngrep eller rekvisisjon etter loven</article></article></li><li data-name="d." value="4"><article class="listArticle" id="kapittel-7-paragraf-2-ledd-1-punkt-4"><article class="legalP" id="kapittel-7-paragraf-2-ledd-1-punkt-4-ledd-1">erstatning for rekvirert materiell.</article></article></li></ol></article><article class="legalP" id="kapittel-7-paragraf-2-ledd-2">Eier av objekter og eiendommer som rednings- og slokkeinnsatsen har rettet seg mot og andre som har særlig tilknytning til objektet kan ikke kreve erstatning som nevnt i første ledd.</article><article class="legalP" id="kapittel-7-paragraf-2-ledd-3">Departementet kan fastsette forskrifter om erstatning etter denne bestemmelsen.</article></article><article class="legalArticle" data-lovdata-URL="NL/lov/2002-06-14-20/§30" data-name="§30" id="kapittel-7-paragraf-3"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Kompensasjon og utgiftsfordeling mellom kommuner</span></h3><article class="legalP" id="kapittel-7-paragraf-3-ledd-1">En kommune som mottar bistand fra en annen kommunes brannvesen skal yte kompensasjon for bistanden med mindre det er inngått særskilt avtale om annet.</article><article class="legalP" id="kapittel-7-paragraf-3-ledd-2">Omfatter en brann, eksplosjon eller annen ulykke områder i to eller flere kommuner, skal de utgiftene som påløper dekkes av kommunene i fellesskap.</article><article class="legalP" id="kapittel-7-paragraf-3-ledd-3">Statsforvalteren fastsetter kompensasjon og utgiftsfordeling mellom kommuner for ethvert mellomværende med grunnlag i denne loven dersom kommunene ikke selv kommer til enighet.</article><article class="legalP" id="kapittel-7-paragraf-3-ledd-4">Departementet fastsetter kompensasjonen eller utgiftsfordelingen dersom kommunene ligger i forskjellige fylker og statsforvalterne ikke kommer til enighet.</article><article class="changesToParent">Endret ved lov <a href="lov/2021-05-07-34">7 mai 2021 nr. 34</a> (ikr. 1 juni 2021 iflg. <a href="forskrift/2021-05-07-1416">res. 7 mai 2021 nr. 1416</a>).</article></article></section><section class="section" data-name="kap7" id="kapittel-8" data-lovdata-URL="NL/lov/2002-06-14-20/KAPITTEL_8"><h2>Kapittel 7. Tilsyn, håndheving, sanksjoner, opplysningsplikt m.m.</h2><article class="changesToParent">Overskriften endret ved lov <a href="lov/2009-06-19-84">19 juni 2009 nr. 84</a>.</article><article class="legalArticle" data-lovdata-URL="NL/lov/2002-06-14-20/§31" data-name="§31" id="kapittel-8-paragraf-1"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Sentral tilsynsmyndighet</span></h3><article class="legalP" id="kapittel-8-paragraf-1-ledd-1">Kongen kan bestemme hvem som på sentralt nivå skal føre tilsyn med at bestemmelsene gitt i eller i medhold av denne loven blir overholdt.</article><article class="legalP" id="kapittel-8-paragraf-1-ledd-2">Tilsynsmyndigheten kan etter anmodning fra kommunen bistå kommunen ved gjennomføringen av pliktig tilsyn etter <a href="lov/2002-06-14-20/§32">§ 32</a>.</article><article class="legalP" id="kapittel-8-paragraf-1-ledd-3">Tilsynsmyndigheten kan la andre offentlige eller private sakkyndige føre tilsyn på sine vegne.</article><article class="legalP" id="kapittel-8-paragraf-1-ledd-4">Kongen kan bestemme at én tilsynsmyndighet skal koordinere de offentlige tilsynsaktivitetene vedrørende helse, miljø og sikkerhet ved store industriutbyggingsprosjekter og ved eksisterende anlegg som omfattes av denne loven.</article></article><article class="legalArticle" data-lovdata-URL="NL/lov/2002-06-14-20/§31a" data-name="§31a" id="kapittel-8-paragraf-2"><h3 class="legalArticleHeader"><span class="legalArticleValue">§ 31 a</span>. <span class="legalArticleTitle">Særlig om tilsyn med kommunenes oppfyllelse av plikter</span></h3><article class="legalP" id="kapittel-8-paragraf-2-ledd-1">Departementet bestemmer hvem som skal føre tilsyn med kommunenes gjennomføring av plikter pålagt etter <a href="lov/2002-06-14-20/§9">§§ 9</a> til <a href="lov/2002-06-14-20/§16">16</a>.</article><article class="legalP" id="kapittel-8-paragraf-2-ledd-2">For tilsyn med lovligheten av kommunenes gjennomføring av plikter etter <a href="lov/2002-06-14-20/§9">§§ 9</a> til <a href="lov/2002-06-14-20/§16">16</a> gjelder <a href="lov/2018-06-22-83/kap30">kommuneloven kapittel 30</a>.</article><article class="changesToParent">Tilføyd ved lov <a href="lov/2009-06-19-84">19 juni 2009 nr. 84</a>, endret ved lov <a href="lov/2018-06-22-83">22 juni 2018 nr. 83</a> (ikr. 1 nov 2019 iflg. <a href="forskrift/2019-06-25-879">res. 25 juni 2019 nr. 879</a>).</article></article><article class="legalArticle" data-lovdata-URL="NL/lov/2002-06-14-20/§32" data-name="§32" id="kapittel-8-paragraf-3"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Lokal tilsynsmyndighet</span></h3><article class="legalP" id="kapittel-8-paragraf-3-ledd-1">Kommunen skal føre tilsyn på de områder som går frem av denne loven eller av forskrifter gitt i medhold av denne.</article></article><article class="legalArticle" data-lovdata-URL="NL/lov/2002-06-14-20/§33" data-name="§33" id="kapittel-8-paragraf-4"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Tilsynsmyndighetens rett til å kreve opplysninger</span></h3><article class="legalP" id="kapittel-8-paragraf-4-ledd-1">Enhver som er underlagt tilsyn etter denne loven skal når tilsynsmyndigheten krever det og uten hinder av taushetsplikten legge frem de opplysninger som anses nødvendige for utøvelsen av tilsynet. Tilsynsmyndigheten kan bestemme i hvilken form opplysningene skal gis.</article><article class="legalP" id="kapittel-8-paragraf-4-ledd-2">Opplysninger som nevnt i første ledd kan også kreves fra andre offentlige tilsynsmyndigheter uten hinder av den taushetsplikt som ellers gjelder. Opplysningsplikten gjelder bare de opplysninger som er nødvendige for at tilsynsmyndigheten skal kunne utføre sine oppgaver etter loven.</article><article class="legalP" id="kapittel-8-paragraf-4-ledd-3">Opplysninger om branner, ulykker og uhell som har skjedd på områder som omfattes av loven kan kreves fra politi og forsikringsselskaper uten hinder av den taushetsplikt som ellers gjelder. Opplysningsplikten gjelder bare opplysninger som er nødvendige for at tilsynsmyndigheten skal kunne sammenstille nasjonale statistiske oversikter til bruk i samfunnssikkerhetsarbeidet. Departementet kan gi forskrifter om opplysningsplikt etter dette ledd.</article><article class="changesToParent">Endret ved lov <a href="lov/2009-06-19-84">19 juni 2009 nr. 84</a>.</article></article><article class="legalArticle" data-lovdata-URL="NL/lov/2002-06-14-20/§34" data-name="§34" id="kapittel-8-paragraf-5"><h3 class="legalArticleHeader"><span class="legalArticleValue">§ 34</span>. <span class="legalArticleTitle">Tilsynsmyndighetens rett til adgang m.m.</span></h3><article class="legalP" id="kapittel-8-paragraf-5-ledd-1">Tilsynsmyndigheten skal til enhver tid ha uhindret adgang til ethvert sted og til enhver innretning og kjøretøy tilsynsmyndigheten finner nødvendig for å føre tilsyn etter denne loven. Om nødvendig kan det kreves bistand fra politiet for å sikre slik adgang. Politi og kontrollpersonell fra vegkontorene kan stanse kjøretøy i forbindelse med kontroll av transport av farlig gods.</article><article class="legalP" id="kapittel-8-paragraf-5-ledd-2">Tilsynspersonellet skal legitimere seg i samsvar med <a href="lov/1967-02-10/§15">forvaltningsloven § 15</a> og om mulig sette seg i kontakt med representant for eier eller bruker av tilsynsobjektet, og med representant for arbeidsgiver og hovedverneombud ved tilsyn i virksomhet.</article><article class="legalP" id="kapittel-8-paragraf-5-ledd-3">Eier, bruker, arbeidsgiver eller representant for disse har rett til, og kan pålegges, å være til stede under kontrollen. Tilsynspersonellet kan bestemme at retten ikke skal gjelde ved intervju av arbeidstaker eller dersom slik tilstedeværelse ikke kan gjennomføres uten vesentlig ulempe eller uten at formålet med kontrollen settes i fare.</article></article><article class="legalArticle" data-lovdata-URL="NL/lov/2002-06-14-20/§35" data-name="§35" id="kapittel-8-paragraf-6"><h3 class="legalArticleHeader"><span class="legalArticleValue">§ 35</span>. <span class="legalArticleTitle">Tilsynsmyndighetens rett til å innhente prøver</span></h3><article class="legalP" id="kapittel-8-paragraf-6-ledd-1">Tilsynsmyndigheten kan kreve at den som eier, tilvirker, innfører eller markedsfører et produkt skal fremlegge en representativ prøve av produktet eller iverksette de undersøkelser som finnes nødvendige for å vurdere produktets egenskaper, virkninger eller egnethet. Tilsvarende gjelder når det er nødvendig for å avgjøre om et produkt faller inn under loven. Tilsynsmyndigheten kan selv sette i verk slike undersøkelser eller foreta nødvendig prøvetaking og kontroll av produktet.</article><article class="legalP" id="kapittel-8-paragraf-6-ledd-2">Første ledd gjelder tilsvarende i forhold til avsender, mottaker eller transportør av farlig gods.</article><article class="legalP" id="kapittel-8-paragraf-6-ledd-3">Kostnadene bæres av den som kravet om undersøkelser, prøvetaking og kontroll er rettet mot. Departementet kan likevel bestemme at kostnadene skal fordeles på flere eiere, tilvirkere, importører eller markedsførere, eller at de helt eller delvis skal dekkes av det offentlige. Krav på refusjon av kostnadene er tvangsgrunnlag for utlegg.</article></article><article class="legalArticle" data-lovdata-URL="NL/lov/2002-06-14-20/§36" data-name="§36" id="kapittel-8-paragraf-7"><h3 class="legalArticleHeader"><span class="legalArticleValue">§ 36</span>. <span class="legalArticleTitle">Tilsynsmyndighetens plikt til å avgi rapport etter tilsyn</span></h3><article class="legalP" id="kapittel-8-paragraf-7-ledd-1">Tilsynsmyndigheten skal gi skriftlig rapport til den som er ansvarlig for tilsynsobjektet om resultatet av kontrollen med mindre tungtveiende hensyn tilsier noe annet. Etter tilsyn i virksomhet hvor det er krav om verneombud skal hovedverneombud ha kopi av rapporten.</article></article><article class="legalArticle" data-lovdata-URL="NL/lov/2002-06-14-20/§37" data-name="§37" id="kapittel-8-paragraf-8"><h3 class="legalArticleHeader"><span class="legalArticleValue">§ 37</span>. <span class="legalArticleTitle">Pålegg og forbud mot bruk</span></h3><article class="legalP" id="kapittel-8-paragraf-8-ledd-1">Tilsynsmyndigheten gir de pålegg og treffer ellers de enkeltvedtak som er nødvendige for gjennomføringen av bestemmelsene gitt i eller i medhold av denne loven. Det skal settes en frist for når pålegget skal være utført.</article><article class="legalP" id="kapittel-8-paragraf-8-ledd-2">Dersom pålegg ikke oppfylles innen fristen, kan tilsynsmyndigheten helt eller delvis stanse virksomheten eller helt eller delvis forby bruken av vedkommende byggverk, område, produkt mv.</article><article class="legalP" id="kapittel-8-paragraf-8-ledd-3">Ved overhengende fare kan tilsynsmyndigheten stanse virksomheten eller forby bruken av vedkommende byggverk, område, produkt mv. selv om pålegg ikke er gitt.</article><article class="legalP" id="kapittel-8-paragraf-8-ledd-4">Om nødvendig kan tilsynsmyndigheten kreve bistand fra politiet for å sikre gjennomføring av vedtak etter annet og tredje ledd.</article></article><article class="legalArticle" data-lovdata-URL="NL/lov/2002-06-14-20/§38" data-name="§38" id="kapittel-8-paragraf-9"><h3 class="legalArticleHeader"><span class="legalArticleValue">§ 38</span>. <span class="legalArticleTitle">Tilbakekall av produkt m.m.</span></h3><article class="legalP" id="kapittel-8-paragraf-9-ledd-1">Dersom et produkt kan medføre en uakseptabel risiko for brann, eksplosjon eller annen ulykke eller for øvrig ikke tilfredsstiller kravene i <a href="lov/2002-06-14-20/§26">§ 26</a>, kan tilsynsmyndigheten fatte vedtak om å tilbakekalle produktet fra brukere eller distributører. Den kan også stanse innførsel, produksjon, salg og markedsføring. Tilsynsmyndigheten kan selv iverksette slike tiltak og kreve kostnadene dekket av den som har fått pålegg om slike tiltak.</article></article><article class="legalArticle" data-lovdata-URL="NL/lov/2002-06-14-20/§39" data-name="§39" id="kapittel-8-paragraf-10"><h3 class="legalArticleHeader"><span class="legalArticleValue">§ 39</span>. <span class="legalArticleTitle">Tvangsmulkt</span></h3><article class="legalP" id="kapittel-8-paragraf-10-ledd-1">I pålegg etter denne loven kan det fastsettes en løpende tvangsmulkt for hver dag/uke/måned som går etter utløpet av den frist som er satt for oppfylling av pålegget, inntil pålegget er oppfylt. Tvangsmulkt kan også fastsettes som en engangsmulkt. Sentral tilsynsmyndighet kan frafalle påløpt tvangsmulkt.</article><article class="legalP" id="kapittel-8-paragraf-10-ledd-2">Tvangsmulkt ilagt av kommunen tilfaller kommunen.</article></article><article class="legalArticle" data-lovdata-URL="NL/lov/2002-06-14-20/§40" data-name="§40" id="kapittel-8-paragraf-11"><h3 class="legalArticleHeader"><span class="legalArticleValue">§ 40</span>. <span class="legalArticleTitle">Tvangsgjennomføring</span></h3><article class="legalP" id="kapittel-8-paragraf-11-ledd-1">Tilsynsmyndigheten kan utferdige forelegg mot den som unnlater å etterkomme pålegg eller forbud som er gitt med hjemmel i denne lov. Med forelegg menes her et nytt pålegg om at det tidligere pålegget eller forbudet skal etterleves innen en frist som fastsettes i forelegget. Forelegget skal gi opplysninger om bestemmelsene i annet ledd og skal, så langt mulig, forkynnes for den det er rettet mot.</article><article class="legalP" id="kapittel-8-paragraf-11-ledd-2">Den forelegget er rettet mot, kan reise søksmål mot det offentlige for å få forelegget prøvet. Blir søksmål ikke reist innen 30 dager fra forkynnelsen, har forelegget samme virkning som en rettskraftig dom, og kan fullbyrdes etter reglene for dommer.</article><article class="legalP" id="kapittel-8-paragraf-11-ledd-3">Forelegget kan ikke påklages.</article><article class="legalP" id="kapittel-8-paragraf-11-ledd-4">Blir pålegget i rettskraftig dom eller dermed likestilt forelegg ikke etterkommet, kan vedkommende tilsynsmyndighet selv besørge eller få besørget at pålegget utføres for regning av den som dommen eller forelegget er rettet mot, uten at det er nødvendig med kjennelse etter <a href="lov/1992-06-26-86/§13-14">tvangsfullbyrdelsesloven § 13-14</a>.</article><article class="legalP" id="kapittel-8-paragraf-11-ledd-5">Ved overhengende fare kan pålegget fullbyrdes etter reglene i <a href="lov/1992-06-26-86/§13-14">tvangsfullbyrdelsesloven § 13-14</a> uten at dom eller forelegg kreves.</article></article><article class="legalArticle" data-lovdata-URL="NL/lov/2002-06-14-20/§41" data-name="§41" id="kapittel-8-paragraf-12"><h3 class="legalArticleHeader"><span class="legalArticleValue">§ 41</span>. <span class="legalArticleTitle">Klage</span></h3><article class="legalP" id="kapittel-8-paragraf-12-ledd-1">Departementet er klageinstans for vedtak truffet av eller på vegne av sentral tilsynsmyndighet eller av andre offentlige organer i medhold av <a href="lov/2002-06-14-20/§31">§ 31</a>.</article><article class="legalP" id="kapittel-8-paragraf-12-ledd-2">Sentral tilsynsmyndighet er klageinstans for vedtak truffet av kommunestyret eller statsforvalteren. For andre vedtak truffet av kommunen gjelder <a href="lov/1967-02-10/§28">forvaltningsloven § 28</a> annet ledd.</article><article class="changesToParent">Endret ved lov <a href="lov/2021-05-07-34">7 mai 2021 nr. 34</a> (ikr. 1 juni 2021 iflg. <a href="forskrift/2021-05-07-1416">res. 7 mai 2021 nr. 1416</a>).</article></article><article class="legalArticle" data-lovdata-URL="NL/lov/2002-06-14-20/§42" data-name="§42" id="kapittel-8-paragraf-13"><h3 class="legalArticleHeader"><span class="legalArticleValue" data-legalArea="31.16">§ 42</span>.<sup class="footnotereference" data-footnotereferencevalue="1" data-unique-footnote-counter="1">1</sup> <span class="legalArticleTitle">Straff</span></h3><article class="legalP" id="kapittel-8-paragraf-13-ledd-1">Den som legger hindringer i veien for undersøkelser som offentlig myndighet iverksetter etter denne loven, eller unnlater å yte pliktig bistand eller gi opplysninger som kreves for utførelsen av tilsynet etter denne loven, straffes med bot såfremt forholdet ikke rammes av et strengere straffebud.</article><article class="legalP" id="kapittel-8-paragraf-13-ledd-2">Den som forsettlig eller uaktsomt overtrer denne loven, sentrale eller lokale forskrifter eller enkeltvedtak fastsatt i medhold av denne loven, straffes med bot eller fengsel inntil 3 måneder.</article><article class="changesToParent">Endret ved lover <a href="lov/2015-05-29-36">29 mai 2015 nr. 36</a> (ikr. 29 mai 2015 iflg. <a href="forskrift/2015-05-29-553">res. 29 mai 2015 nr. 553</a>), <a href="lov/2015-05-29-36">29 mai 2015 nr. 36</a> (ikr. 1 okt 2015 iflg. endringsloven del IV), <a href="lov/2015-06-19-65">19 juni 2015 nr. 65</a> (ikr. 1 okt 2015).</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Rettet 08.02.2023 (Forsinket opphevelse av § 42 tredje og fjerde ledd jf <a href="lov/2015-05-29-36/kapIV">lov 29 mai 2015 nr. 36 kap IV</a>. Tredje og fjerde ledd tilføyde straffebestemmelser som forskutterte endringene i <a href="lov/2005-05-20-28/§190/ledd/2">straffeloven 2005 § 190</a> annet ledd og <a href="lov/2005-05-20-28/§191">§ 191</a>.)</article></footer></article></section><section class="section" data-name="kap8" id="kapittel-9" data-lovdata-URL="NL/lov/2002-06-14-20/KAPITTEL_9"><h2>Kapittel 8. Avsluttende bestemmelser</h2><article class="legalArticle" data-lovdata-URL="NL/lov/2002-06-14-20/§43" data-name="§43" id="kapittel-9-paragraf-1"><h3 class="legalArticleHeader"><span class="legalArticleValue">§ 43</span>. <span class="legalArticleTitle">Utfyllende forskrifter</span></h3><article class="legalP" id="kapittel-9-paragraf-1-ledd-1">Departementet kan fastsette forskrifter om<ol class="defaultList" type="a"><li data-name="a." value="1"><article class="listArticle" id="kapittel-9-paragraf-1-ledd-1-punkt-1"><article class="legalP" id="kapittel-9-paragraf-1-ledd-1-punkt-1-ledd-1">ledelsens plikter i virksomhet, herunder tekniske og organisatoriske tiltak, samt dokumentasjon av slike</article></article></li><li data-name="b." value="2"><article class="listArticle" id="kapittel-9-paragraf-1-ledd-1-punkt-2"><article class="legalP" id="kapittel-9-paragraf-1-ledd-1-punkt-2-ledd-1">krav til håndtering av farlig stoff, herunder krav til innretninger, apparater og lignende, meldeplikt, kriterier for tillatelser og godkjenninger, krav til opplæring og krav om sertifikater</article></article></li><li data-name="c." value="3"><article class="listArticle" id="kapittel-9-paragraf-1-ledd-1-punkt-3"><article class="legalP" id="kapittel-9-paragraf-1-ledd-1-punkt-3-ledd-1">virksomheter som utgjør risiko for storulykke</article></article></li><li data-name="d." value="4"><article class="listArticle" id="kapittel-9-paragraf-1-ledd-1-punkt-4"><article class="legalP" id="kapittel-9-paragraf-1-ledd-1-punkt-4-ledd-1">transport av farlig gods på land, herunder bestemmelser om lasting, lossing, meldeplikt, kontroll på veg, jernbane og i virksomhet, sikkerhetsrådgiver i virksomhet samt om utstyr og hvilke instanser som kan godkjenne og kontrollere slikt utstyr, og om krav til opplæring og opplæringsordninger.</article></article></li><li data-name="e." value="5"><article class="listArticle" id="kapittel-9-paragraf-1-ledd-1-punkt-5"><article class="legalP" id="kapittel-9-paragraf-1-ledd-1-punkt-5-ledd-1">kommunestyrets fullmakter til å gi lokale forskrifter om bruk eller forbud mot bruk av fyrverkeri.</article></article></li><li data-name="f." value="6"><article class="listArticle" id="kapittel-9-paragraf-1-ledd-1-punkt-6"><article class="legalP" id="kapittel-9-paragraf-1-ledd-1-punkt-6-ledd-1">saksbehandlingen til utfylling av reglene i <a href="lov/2009-06-19-103">tjenesteloven</a> for tillatelsesordninger i eller i medhold av loven her, herunder om saksbehandlingsfrist og rettsvirkninger av fristoverskridelse. Unntak fra <a href="lov/2009-06-19-103/§11">tjenesteloven § 11</a> andre ledd kan bare gjøres når det er begrunnet ut fra tvingende allmenne hensyn, herunder hensynet til privatpersoners beskyttelsesverdige interesser.</article></article></li></ol></article><article class="changesToParent">Endret ved lover <a href="lov/2009-06-19-84">19 juni 2009 nr. 84</a>, <a href="lov/2009-06-19-103">19 juni 2009 nr. 103</a> (ikr. 28 des 2009 iflg. <a href="forskrift/2009-06-19-672">res. 19 juni 2009 nr. 672</a>).</article></article><article class="legalArticle" data-lovdata-URL="NL/lov/2002-06-14-20/§44" data-name="§44" id="kapittel-9-paragraf-2"><h3 class="legalArticleHeader"><span class="legalArticleValue">§ 44</span>. <span class="legalArticleTitle">Overgangsbestemmelser</span></h3><article class="legalP" id="kapittel-9-paragraf-2-ledd-1">Forskrifter, vedtekter og andre bestemmelser gitt i medhold av <a href="lov/1971-05-21-47">lov 21. mai 1971 nr. 47 om brannfarlige varer samt væsker og gasser under trykk</a>, <a href="lov/1974-06-14-39">lov 14. juni 1974 nr. 39 om eksplosive varer</a> og <a href="lov/1987-06-05-26">lov 5. juni 1987 nr. 26 om brannvern m.v</a>. gjelder inntil videre i den utstrekning de ikke strider mot loven her eller bestemmelser gitt i medhold av den. Det samme gjelder tillatelser, godkjenninger, samtykker m.m. så langt tilsynsmyndigheten aksepterer dette.</article><article class="changesToParent">Endret ved lov <a href="lov/2003-06-20-45">20 juni 2003 nr. 45</a> (ikr. 1 juli 2003 iflg. <a href="forskrift/2003-06-20-712">res. 20 juni 2003 nr. 712</a>).</article></article><article class="legalArticle" data-lovdata-URL="NL/lov/2002-06-14-20/§45" data-name="§45" id="kapittel-9-paragraf-3"><h3 class="legalArticleHeader"><span class="legalArticleValue">§ 45</span>. <span class="legalArticleTitle">Ikrafttredelse</span></h3><article class="legalP" id="kapittel-9-paragraf-3-ledd-1">Loven trer i kraft fra den tid Kongen bestemmer.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Iflg. <a href="forskrift/2002-06-14-536">res. 14 juni 2002 nr. 536</a> trer loven ikr. 1 juli 2002 med følgende unntak: For Svalbard gjelder ikke <a href="lov/2002-06-14-20/§46">lovens § 46</a> nr. 2 og 3.</article></footer></article><article class="legalArticle" data-lovdata-URL="NL/lov/2002-06-14-20/§46" data-name="§46" id="kapittel-9-paragraf-4"><h3 class="legalArticleHeader"><span class="legalArticleValue">§ 46</span>. <span class="legalArticleTitle">Endring i andre lover</span></h3><article class="legalP" id="kapittel-9-paragraf-4-ledd-1">Fra det tidspunkt loven trer i kraft gjøres følgende endringer i andre lover: – – –<ol class="defaultList" type="1"><li data-name="2." value="2"><article class="listArticle" id="kapittel-9-paragraf-4-ledd-1-punkt-1"><article class="legalP" id="kapittel-9-paragraf-4-ledd-1-punkt-1-ledd-1"><a href="lov/1971-05-21-47">Lov 21. mai 1971 nr. 47 om brannfarlige varer samt væsker og gasser under trykk</a> oppheves.</article></article></li><li data-name="3." value="3"><article class="listArticle" id="kapittel-9-paragraf-4-ledd-1-punkt-2"><article class="legalP" id="kapittel-9-paragraf-4-ledd-1-punkt-2-ledd-1"><a href="lov/1974-06-14-39">Lov 14. juni 1974 nr. 39 om eksplosive varer</a> oppheves.</article></article></li><li data-name="5." value="5"><article class="listArticle" id="kapittel-9-paragraf-4-ledd-1-punkt-3"><article class="legalP" id="kapittel-9-paragraf-4-ledd-1-punkt-3-ledd-1"><a href="lov/1987-06-05-26">Lov 5. juni 1987 nr. 26 om brannvern m.v</a>. oppheves.</article></article></li></ol></article></article></section></main></body></html>