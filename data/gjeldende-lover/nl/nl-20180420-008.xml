<!DOCTYPE html><html lang="no"><head><title>Lov om grensetilsyn og grensekontroll av personer (grenseloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2018-04-20-8</dd><dt class="dokid">DokumentID</dt><dd class="dokid">NL/lov/2018-04-20-8</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2022-05-01, 2025-10-12</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-10-12</dd><dt class="lastChangedBy">Sist endret ved</dt><dd class="lastChangedBy"><a href="lov/2025-06-20-85">lov/2025-06-20-85</a> fra 2025-10-12</dd><dt class="changesToDocuments">Endrer</dt><dd class="changesToDocuments"><ul><li><a href="lov/1950-07-14-2">lov/1950-07-14-2</a></li><li><a href="lov/1995-08-04-53">lov/1995-08-04-53</a></li><li><a href="lov/1997-06-13-42">lov/1997-06-13-42</a></li><li><a href="lov/1997-06-19-82">lov/1997-06-19-82</a></li><li><a href="lov/2008-05-15-35">lov/2008-05-15-35</a></li></ul></dd><dt class="legalArea">Rettsområde</dt><dd class="legalArea"><ul><li><a href="legal-areas/11" title="Forvaltnings- og kommunalrett">Forvaltnings- og kommunalrett</a> &gt; <a href="legal-areas/11.05" title="Politi">Politi</a></li> <li><a href="legal-areas/29" title="Stats-, statsforfatnings- og statsborgerrett">Stats-, statsforfatnings- og statsborgerrett</a> &gt; <a href="legal-areas/29.03" title="Grenser">Grenser</a></li> <li><a href="legal-areas/33" title="Transport og kommunikasjoner">Transport og kommunikasjoner</a> &gt; <a href="legal-areas/33.01" title="Havner">Havner</a></li> <li><a href="legal-areas/34" title="Utlendingsrett">Utlendingsrett</a></li></ul></dd><dt class="dateOfPublication">Kunngjort</dt><dd class="dateOfPublication">2018-04-20 15:30</dd><dt class="lastupdated">Rettet</dt><dd class="lastupdated">2021-08-25 (faglige fotnoter fjernet)</dd><dt class="titleShort">Korttittel</dt><dd class="titleShort">Grenseloven</dd><dt class="title">Tittel</dt><dd class="title">Lov om grensetilsyn og grensekontroll av personer (grenseloven)</dd><dt class="miscInformation">Annet om dokumentet</dt><dd class="miscInformation">Jf. <i>tidligere</i> <a href="lov/1950-07-14-2">lov 14 juli 1950 nr. 2</a>.</dd><dt class="refid">RefID</dt><dd class="refid">lov/2018-04-20-8</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om grensetilsyn og grensekontroll av personer (grenseloven)</a><ul class="tocSubUl"><li><a href="#kapittel-1" data-child-interval="§§ 1 – 8">Kapittel 1. Alminnelige bestemmelser</a><ul class="tocSubUl"><li><a href="#kapittel-1-paragraf-1">§ 1. Lovens formål</a></li><li><a href="#kapittel-1-paragraf-2">§ 2. Lovens saklige virkeområde og forholdet til andre regler</a></li><li><a href="#kapittel-1-paragraf-3">§ 3. Lovens stedlige virkeområde</a></li><li><a href="#kapittel-1-paragraf-4">§ 4. Politiets ansvar og samarbeid med andre myndigheter</a></li><li><a href="#kapittel-1-paragraf-5">§ 5. Ansvar for særlige tilsynsfunksjoner</a></li><li><a href="#kapittel-1-paragraf-6">§ 6. Forsvarets myndighetsutøvelse og bistand til politiets grensekontroll</a></li><li><a href="#kapittel-1-paragraf-7">§ 7. Tolletatens bistand til politiets inn- og utreisekontroll</a></li><li><a href="#kapittel-1-paragraf-8">§ 8. Gjennomføring av EU-rettsakter og bistand fra europeiske grensekontrollteam</a></li></ul></li><li><a href="#kapittel-2" data-child-interval="§§ 9 – 12">Kapittel 2. Riksgrensen og grensenære områder</a><ul class="tocSubUl"><li><a href="#kapittel-2-paragraf-1">§ 9. Rydding og rådighet i grensegaten</a></li><li><a href="#kapittel-2-paragraf-2">§ 10. Rådighetsbegrensninger i grensenære områder</a></li><li><a href="#kapittel-2-paragraf-3">§ 11. Adferdsregler</a></li><li><a href="#kapittel-2-paragraf-4">§ 12. Ekstraordinære adgangsbegrensninger</a></li></ul></li><li><a href="#kapittel-3" data-child-interval="§§ 13 – 17">Kapittel 3. Grensepassering og inn- og utreisekontroll</a><ul class="tocSubUl"><li><a href="#kapittel-3-paragraf-1">§ 13. Passering av ytre Schengen-grense</a></li><li><a href="#kapittel-3-paragraf-2">§ 14. Passering av indre Schengen-grense</a></li><li><a href="#kapittel-3-paragraf-3">§ 15. Gjennomføring av inn- og utreisekontroll</a></li><li><a href="#kapittel-3-paragraf-4">§ 16. Forhåndsmelding om reisende og mannskap</a></li><li><a href="#kapittel-3-paragraf-5">§ 16 a. Forhåndsmelding om passasjerer (PNR-opplysninger)</a></li><li><a href="#kapittel-3-paragraf-6">§ 17. Kontroll av sjøfolk som fratrer stilling på fartøy mv.</a></li></ul></li><li><a href="#kapittel-4" data-child-interval="§§ 18 – 21">Kapittel 4. Grenseovervåking</a><ul class="tocSubUl"><li><a href="#kapittel-4-paragraf-1">§ 18. Definisjon</a></li><li><a href="#kapittel-4-paragraf-2">§ 19. Overvåking av ytre Schengen-grense</a></li><li><a href="#kapittel-4-paragraf-3">§ 20. Overvåking av indre Schengen-grense</a></li><li><a href="#kapittel-4-paragraf-4">§ 21. Kontroll av personer ved grenseovervåking</a></li></ul></li><li><a href="#kapittel-5" data-child-interval="§§ 22 – 24">Kapittel 5. Behandling av personopplysninger og taushetsplikt</a><ul class="tocSubUl"><li><a href="#kapittel-5-paragraf-1">§ 22. Behandling av opplysninger til gjennomføring av grensekontroll</a></li><li><a href="#kapittel-5-paragraf-2">§ 23. Overvåkingsmetoder og bruk av teknisk overvåkingsutstyr</a></li><li><a href="#kapittel-5-paragraf-3">§ 24. Taushetsplikt</a></li></ul></li><li><a href="#kapittel-6" data-child-interval="§§ 25 – 28">Kapittel 6. Forskrifter, straff og ikrafttredelse mv.</a><ul class="tocSubUl"><li><a href="#kapittel-6-paragraf-1">§ 25. Forskrifter</a></li><li><a href="#kapittel-6-paragraf-2">§ 26. Straff</a></li><li><a href="#kapittel-6-paragraf-3">§ 27. Ikrafttredelse</a></li><li><a href="#kapittel-6-paragraf-4">§ 28. Oppheving av og endringer i andre lover</a></li></ul></li></ul></li></ul></dd></dl></header><main class="documentBody" data-lovdata-URL="NL/lov/2018-04-20-8" id="dokument"><h1>Lov om grensetilsyn og grensekontroll av personer (grenseloven)</h1><section class="section" data-name="kap1" id="kapittel-1" data-lovdata-URL="NL/lov/2018-04-20-8/KAPITTEL_1"><h2>Kapittel 1. Alminnelige bestemmelser</h2><article class="legalArticle" data-lovdata-URL="NL/lov/2018-04-20-8/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Lovens formål</span></h3><article class="legalP" id="kapittel-1-paragraf-1-ledd-1">Loven skal sikre at grensetilsyn og grensekontroll av personer utføres i samsvar med nasjonale behov og internasjonale forpliktelser, herunder tydeliggjøre ansvar og styring og fremme samarbeid mellom berørte myndigheter. Loven skal også legge til rette for lovlig bevegelse over grensene og bidra til å bekjempe grensekryssende kriminalitet, ulovlig innvandring og trusler mot folkehelsen.</article><article class="changesToParent">Endret ved lov <a href="lov/2022-04-29-26">29 april 2022 nr. 26</a>.</article></article><article class="legalArticle" data-lovdata-URL="NL/lov/2018-04-20-8/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Lovens saklige virkeområde og forholdet til andre regler</span></h3><article class="legalP" id="kapittel-1-paragraf-2-ledd-1">Loven gir regler om rettslige og fysiske forhold i tilknytning til riksgrensen og om grensepassering og grensekontroll av personer. Regler om utlendingers adgang til riket og deres opphold her følger av <a href="lov/2008-05-15-35">utlendingsloven</a>.</article><article class="legalP" id="kapittel-1-paragraf-2-ledd-2">Loven gjelder med de begrensninger som er anerkjent i folkeretten eller følger av overenskomst med annen stat.</article><article class="legalP" id="kapittel-1-paragraf-2-ledd-3">Loven gjelder ikke militære oppgaver, herunder for å hevde suverenitet og suverene rettigheter, kontroll av vareførselen etter <a href="lov/2007-12-21-119">tolloven</a>, eller annen kontrollvirksomhet på eller ved grensen etter annen lov.</article></article><article class="legalArticle" data-lovdata-URL="NL/lov/2018-04-20-8/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Lovens stedlige virkeområde</span></h3><article class="legalP" id="kapittel-1-paragraf-3-ledd-1">Loven gjelder i riket, på og ved innretninger og anlegg som nyttes på eller er tilknyttet norsk kontinentalsokkel, og i tilstøtende sone, jf. <a href="lov/2003-06-27-57/§4">lov 27. juni 2003 nr. 57 om Norges territorialfarvann og tilstøtende sone § 4</a>.</article><article class="legalP" id="kapittel-1-paragraf-3-ledd-2">Loven gjelder på annen stats jurisdiksjonsområde når det følger av avtale med staten, og på områder hvor ingen stat har suverenitet når det følger av folkeretten.</article><article class="changesToParent">Endret ved lov <a href="lov/2023-12-20-110">20 des 2023 nr. 110</a> (i kraft 24 mai 2024 iflg. <a href="forskrift/2024-05-24-811">res. 24 mai 2024 nr. 811</a>).</article></article><article class="legalArticle" data-lovdata-URL="NL/lov/2018-04-20-8/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Politiets ansvar og samarbeid med andre myndigheter</span></h3><article class="legalP" id="kapittel-1-paragraf-4-ledd-1">Politiet har ansvar for utøvelsen av grenseovervåking og inn- og utreisekontroll av personer etter loven. Myndighetsutøvelse på vegne av politiet og bistand til politiets grensekontroll etter <a href="lov/2018-04-20-8/§6">§§ 6</a> og <a href="lov/2018-04-20-8/§7">7</a> utføres under politiets ansvar og ledelse.</article><article class="legalP" id="kapittel-1-paragraf-4-ledd-2">Politiet skal samarbeide med andre myndigheter som er tillagt oppgaver som berører politiets oppgaver etter loven.</article></article><article class="legalArticle" data-lovdata-URL="NL/lov/2018-04-20-8/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Ansvar for særlige tilsynsfunksjoner</span></h3><article class="legalP" id="kapittel-1-paragraf-5-ledd-1">Kongen oppnevner myndighet med ansvar for å ivareta særlige forpliktelser og tilsynsfunksjoner i tilknytning til riksgrensen, og fastsetter instruks for myndighetens virksomhet.</article></article><article class="legalArticle" data-lovdata-URL="NL/lov/2018-04-20-8/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Forsvarets myndighetsutøvelse og bistand til politiets grensekontroll</span></h3><article class="legalP" id="kapittel-1-paragraf-6-ledd-1">Forsvaret kan på vegne av politiet utøve grenseovervåking etter <a href="lov/2018-04-20-8/§19">§ 19</a> på den norsk-russiske grensen. Ved utøvelse av slik grenseovervåking kan Forsvaret utøve makt innenfor rammene av <a href="lov/1995-08-04-53/§6">politiloven § 6</a>.</article><article class="legalP" id="kapittel-1-paragraf-6-ledd-2">Kongen gir nærmere regler om Forsvarets grenseovervåking etter første ledd, herunder om opplæring, bevæpning og ledelse av militært mannskap som benyttes.</article><article class="legalP" id="kapittel-1-paragraf-6-ledd-3">Bistand fra Forsvaret til andre grensekontrolloppgaver gjennomføres etter reglene om bistand fra Forsvaret i og i medhold av <a href="lov/1995-08-04-53/§27a">politiloven § 27 a</a>. Kystvaktens virksomhet reguleres av <a href="lov/1997-06-13-42">kystvaktloven</a>.</article></article><article class="legalArticle" data-lovdata-URL="NL/lov/2018-04-20-8/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Tolletatens bistand til politiets inn- og utreisekontroll</span></h3><article class="legalP" id="kapittel-1-paragraf-7-ledd-1">Tolletaten skal bistå politiet med gjennomføring av inn- og utreisekontroll etter loven. Ved utførelsen av slik bistand har Tolletaten de samme rettighetene og pliktene som politiet har etter <a href="lov/2018-04-20-8/§15">§ 15</a>.</article><article class="legalP" id="kapittel-1-paragraf-7-ledd-2">Kongen gir forskrift om Tolletatens bistand til politiets inn- og utreisekontroll.</article></article><article class="legalArticle" data-lovdata-URL="NL/lov/2018-04-20-8/§8" data-name="§8" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Gjennomføring av EU-rettsakter og bistand fra europeiske grensekontrollteam</span></h3><article class="legalP" id="kapittel-1-paragraf-8-ledd-1">Følgende rettsakter gjelder som lov:<ol class="defaultList" type="1"><li data-name="1." value="1"><article class="listArticle" id="kapittel-1-paragraf-8-ledd-1-punkt-1"><article class="legalP" id="kapittel-1-paragraf-8-ledd-1-punkt-1-ledd-1">Forordning <a href="eu/32016r0399">(EU) 2016/399</a> om bevegelsen av personer over grenser (grenseforordningen), som endret ved: <ul class="defaultList"><li data-name="-" value=""><article class="listArticle" id="kapittel-1-paragraf-8-ledd-1-punkt-1-ledd-1-punkt-1"><article class="legalP" id="kapittel-1-paragraf-8-ledd-1-punkt-1-ledd-1-punkt-1-ledd-1">forordning <a href="eu/32017r0458">(EU) 2017/458</a>,</article></article></li><li data-name="-" value=""><article class="listArticle" id="kapittel-1-paragraf-8-ledd-1-punkt-1-ledd-1-punkt-2"><article class="legalP" id="kapittel-1-paragraf-8-ledd-1-punkt-1-ledd-1-punkt-2-ledd-1">forordning <a href="eu/32017r2225">(EU) 2017/2225</a>,</article></article></li><li data-name="-" value=""><article class="listArticle" id="kapittel-1-paragraf-8-ledd-1-punkt-1-ledd-1-punkt-3"><article class="legalP" id="kapittel-1-paragraf-8-ledd-1-punkt-1-ledd-1-punkt-3-ledd-1">forordning <a href="eu/32018r1240">(EU) 2018/1240</a>,</article></article></li><li data-name="-" value=""><article class="listArticle" id="kapittel-1-paragraf-8-ledd-1-punkt-1-ledd-1-punkt-4"><article class="legalP" id="kapittel-1-paragraf-8-ledd-1-punkt-1-ledd-1-punkt-4-ledd-1">forordning <a href="eu/32019r0817">(EU) 2019/817</a>,</article></article></li><li data-name="-" value=""><article class="listArticle" id="kapittel-1-paragraf-8-ledd-1-punkt-1-ledd-1-punkt-5"><article class="legalP" id="kapittel-1-paragraf-8-ledd-1-punkt-1-ledd-1-punkt-5-ledd-1">forordning <a href="eu/32021r1134">(EU) 2021/1134</a>, og</article></article></li><li data-name="-" value=""><article class="listArticle" id="kapittel-1-paragraf-8-ledd-1-punkt-1-ledd-1-punkt-6"><article class="legalP" id="kapittel-1-paragraf-8-ledd-1-punkt-1-ledd-1-punkt-6-ledd-1">forordning <a href="eu/32024r1717">(EU) 2024/1717</a>.</article></article></li></ul></article></article></li><li data-name="2." value="2"><article class="listArticle" id="kapittel-1-paragraf-8-ledd-1-punkt-2"><article class="legalP" id="kapittel-1-paragraf-8-ledd-1-punkt-2-ledd-1">Forordning <a href="eu/32017r2226">(EU) 2017/2226</a> om etableringen av inn- og utreisesystemet (EES-forordningen)<sup class="footnotereference" data-footnotereferencevalue="1" data-unique-footnote-counter="1">1</sup>, som endret ved forordning <a href="eu/32018r1240">(EU) 2018/1240</a>, forordning <a href="eu/32019r0817">(EU) 2019/817</a>, forordning <a href="eu/32021r1134">(EU) 2021/1134</a> og forordning <a href="eu/32021r1152">(EU) 2021/1152</a></article></article></li><li data-name="3." value="3"><article class="listArticle" id="kapittel-1-paragraf-8-ledd-1-punkt-3"><article class="legalP" id="kapittel-1-paragraf-8-ledd-1-punkt-3-ledd-1">Rådsdirektiv <a href="eu/32004l0082">2004/82/EF</a> om transportselskapers plikt til å fremsende opplysninger om passasjerer (API-direktivet)</article></article></li><li data-name="4." value="4"><article class="listArticle" id="kapittel-1-paragraf-8-ledd-1-punkt-4"><article class="legalP" id="kapittel-1-paragraf-8-ledd-1-punkt-4-ledd-1">Forordning <a href="eu/32019r0817">(EU) 2019/817</a> om opprettelse av en ramme for interoperabilitet mellom EU-informasjonssystemer for grenser og visum, som endret ved forordning <a href="eu/32021r1134">(EU) 2021/1134</a> og forordning <a href="eu/32021r1152">(EU) 2021/1152</a></article></article></li><li data-name="5." value="5"><article class="listArticle" id="kapittel-1-paragraf-8-ledd-1-punkt-5"><article class="legalP" id="kapittel-1-paragraf-8-ledd-1-punkt-5-ledd-1">Forordning <a href="eu/32019r0818">(EU) 2019/818</a> om opprettelse av en ramme for interoperabilitet mellom EU-informasjonssystemer for politisamarbeid og rettslig samarbeid, asyl og migrasjon, som endret ved forordning <a href="eu/32021r1133">(EU) 2021/1133</a> og forordning <a href="eu/32021r1150">(EU) 2021/1150</a>.</article></article></li></ol></article><article class="legalP" id="kapittel-1-paragraf-8-ledd-2">Europeiske grensekontrollteam kan etter anmodning bistå politiet med gjennomføring av grensekontroll. <a href="lov/1995-08-04-53/§20a">Politiloven § 20 a</a> annet og tredje ledd får tilsvarende anvendelse for utenlandske tjenestemenn som deltar under utførelsen av slike bistandsoppgaver.</article><article class="changesToParent">Endret ved lover <a href="lov/2022-04-29-26">29 april 2022 nr. 26</a>, <a href="lov/2024-06-21-47">21 juni 2024 nr. 47</a> (i kraft 12 okt 2025 iflg. <a href="forskrift/2025-09-19-1876">res. 19 sep 2025 nr. 1876</a>, endring endret ved lov <a href="lov/2025-06-20-85">20 juni 2025 nr. 85</a>).</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> EES-systemet vil starte opp gradvis, jf. <a href="forskrift/2022-04-29-665/§5A-2">grenseforskriften § 5A-2</a>.</article></footer></article></section><section class="section" data-name="kap2" id="kapittel-2" data-lovdata-URL="NL/lov/2018-04-20-8/KAPITTEL_2"><h2>Kapittel 2. Riksgrensen og grensenære områder</h2><article class="legalArticle" data-lovdata-URL="NL/lov/2018-04-20-8/§9" data-name="§9" id="kapittel-2-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Rydding og rådighet i grensegaten</span></h3><article class="legalP" id="kapittel-2-paragraf-1-ledd-1">Langs riksgrensen løper en grensegate med bredde som avtalt med nabostat. Det er forbudt for grunneier og andre å utøve rådighet i grensegaten med mindre det er gitt samtykke etter annet ledd.</article><article class="legalP" id="kapittel-2-paragraf-1-ledd-2">Tilsynsmyndigheten utfører nødvendige tiltak for å holde riksgrensen og grensegaten ryddet og oppmerket, og kan samtykke til at grunneier eller rettighetshaver avvirker skog eller benytter grunnen som beite eller slåttemark når avtale med nabostat ikke er til hinder for det og det ikke innebærer terrenginngrep eller jordbearbeiding.</article></article><article class="legalArticle" data-lovdata-URL="NL/lov/2018-04-20-8/§10" data-name="§10" id="kapittel-2-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Rådighetsbegrensninger i grensenære områder</span></h3><article class="legalP" id="kapittel-2-paragraf-2-ledd-1">Til gjennomføring av grensetilsyn og grensekontroll og for øvelses- og beredskapsformål har politiet, tilsynsmyndigheten og Forsvaret rett til adkomst til grensegaten på og utenfor vei, og til benyttelse av grunn i grensenære områder. Skade skal erstattes.</article><article class="legalP" id="kapittel-2-paragraf-2-ledd-2">De grensenære områdenes naturlige preg bør søkes opprettholdt. Kongen kan forby eller regulere enhver type virksomhet og tiltak når det anses nødvendig for å lette grensekontrollen, hindre skade på riksgrensen eller riksgrensens løp eller hindre forurensning av grensevassdrag.</article><article class="legalP" id="kapittel-2-paragraf-2-ledd-3">Når det er nødvendig for utførelse av oppgaver etter loven, kan departementet mot erstatning tvangserverve grunn og rettigheter, og la oppføre bygg og anlegg.</article></article><article class="legalArticle" data-lovdata-URL="NL/lov/2018-04-20-8/§11" data-name="§11" id="kapittel-2-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Adferdsregler</span></h3><article class="legalP" id="kapittel-2-paragraf-3-ledd-1">Skyting over riksgrensen og annen truende eller skremmende adferd ved grensen er forbudt. Det er også forbudt å skade, flytte eller tilsøle grensegate eller grensemerking tilhørende Norge eller nabostat, og å fjerne gjenstander fra dem.</article><article class="legalP" id="kapittel-2-paragraf-3-ledd-2">Kongen gir forskrift om andre påbud og forbud som følger av avtale med nabostat.</article></article><article class="legalArticle" data-lovdata-URL="NL/lov/2018-04-20-8/§12" data-name="§12" id="kapittel-2-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Ekstraordinære adgangsbegrensninger</span></h3><article class="legalP" id="kapittel-2-paragraf-4-ledd-1">Kongen kan fatte vedtak om å forby eller begrense opphold, ferdsel og krysning av grensen i situasjoner som ikke kan håndteres gjennom ordinære kontrolltiltak, når det er nødvendig<ol class="defaultList" type="1"><li data-name="1." value="1"><article class="listArticle" id="kapittel-2-paragraf-4-ledd-1-punkt-1"><article class="legalP" id="kapittel-2-paragraf-4-ledd-1-punkt-1-ledd-1">for å trygge riksgrensen, grenseovergangsstedene og forholdene der,</article></article></li><li data-name="2." value="2"><article class="listArticle" id="kapittel-2-paragraf-4-ledd-1-punkt-2"><article class="legalP" id="kapittel-2-paragraf-4-ledd-1-punkt-2-ledd-1">for å styrke kontrollen med grensepasseringer og ferdselen,</article></article></li><li data-name="3." value="3"><article class="listArticle" id="kapittel-2-paragraf-4-ledd-1-punkt-3"><article class="legalP" id="kapittel-2-paragraf-4-ledd-1-punkt-3-ledd-1">for å verne samfunnet eller naturen, eller</article></article></li><li data-name="4." value="4"><article class="listArticle" id="kapittel-2-paragraf-4-ledd-1-punkt-4"><article class="legalP" id="kapittel-2-paragraf-4-ledd-1-punkt-4-ledd-1">av andre helsemessige grunner eller sikkerhetsmessige forhold.</article></article></li></ol></article><article class="legalP" id="kapittel-2-paragraf-4-ledd-2">Tiltak etter første ledd skal være tidsmessig og geografisk avgrenset.</article><article class="legalP" id="kapittel-2-paragraf-4-ledd-3">Kongen kan gi forskrift med nærmere regler om ekstraordinære adgangsbegrensninger etter første og annet ledd.</article></article></section><section class="section" data-name="kap3" id="kapittel-3" data-lovdata-URL="NL/lov/2018-04-20-8/KAPITTEL_3"><h2>Kapittel 3. Grensepassering og inn- og utreisekontroll</h2><article class="legalArticle" data-lovdata-URL="NL/lov/2018-04-20-8/§13" data-name="§13" id="kapittel-3-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Passering av ytre Schengen-grense</span></h3><article class="legalP" id="kapittel-3-paragraf-1-ledd-1">Ytre Schengen-grense skal passeres over grenseovergangssted fastsatt av departementet eller den departementet gir fullmakt, og innenfor fastsatte åpningstider.</article><article class="legalP" id="kapittel-3-paragraf-1-ledd-2">Ved passering av grensen plikter enhver straks å fremstille seg for inn- og utreisekontroll.</article><article class="legalP" id="kapittel-3-paragraf-1-ledd-3">Kongen gir forskrift om grensepassering og om unntak fra kravene i første og annet ledd.</article><article class="changesToParent">Endret ved lov <a href="lov/2022-04-29-26">29 april 2022 nr. 26</a>.</article></article><article class="legalArticle" data-lovdata-URL="NL/lov/2018-04-20-8/§14" data-name="§14" id="kapittel-3-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Passering av indre Schengen-grense</span></h3><article class="legalP" id="kapittel-3-paragraf-2-ledd-1">Indre Schengen-grense kan passeres hvor som helst med mindre grensekontroll er midlertidig gjeninnført, jf. annet og tredje ledd.</article><article class="legalP" id="kapittel-3-paragraf-2-ledd-2">Departementet kan beslutte å gjeninnføre grensekontroll midlertidig på hele eller deler av indre Schengen-grense dersom det foreligger en alvorlig trussel mot offentlig orden eller indre sikkerhet.</article><article class="legalP" id="kapittel-3-paragraf-2-ledd-3">Når grensekontroll er midlertidig gjeninnført, skal indre Schengen-grense passereres over grenseovergangssted fastsatt av departementet. Reglene i og i medhold av <a href="lov/2018-04-20-8/§13">§§ 13</a>, <a href="lov/2018-04-20-8/§15">15</a> og <a href="lov/2018-04-20-8/§16">16</a> gjelder så langt de passer.</article></article><article class="legalArticle" data-lovdata-URL="NL/lov/2018-04-20-8/§15" data-name="§15" id="kapittel-3-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Gjennomføring av inn- og utreisekontroll</span></h3><article class="legalP" id="kapittel-3-paragraf-3-ledd-1">Inn- og utreisekontrollen kan utføres<ol class="defaultList" type="1"><li data-name="1." value="1"><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">på grenseovergangssted eller der hvor den reisende melder seg eller påtreffes,</article></article></li><li data-name="2." value="2"><article class="listArticle" id="kapittel-3-paragraf-3-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1">på offentlige transportmidler og sjøfartøy etter siste avgang i utlandet og senest ved første stans i Norge,</article></article></li><li data-name="3." value="3"><article class="listArticle" id="kapittel-3-paragraf-3-ledd-1-punkt-3"><article class="legalP" id="kapittel-3-paragraf-3-ledd-1-punkt-3-ledd-1">i territorialfarvannet på sjøfartøy underveis til eller fra norsk havn eller indre farvann,</article></article></li><li data-name="4." value="4"><article class="listArticle" id="kapittel-3-paragraf-3-ledd-1-punkt-4"><article class="legalP" id="kapittel-3-paragraf-3-ledd-1-punkt-4-ledd-1">i tilstøtende sone, og</article></article></li><li data-name="5." value="5"><article class="listArticle" id="kapittel-3-paragraf-3-ledd-1-punkt-5"><article class="legalP" id="kapittel-3-paragraf-3-ledd-1-punkt-5-ledd-1">etter begjæring på innretninger og anlegg som nyttes på eller er tilknyttet norsk kontinentalsokkel.</article></article></li></ol></article><article class="legalP" id="kapittel-3-paragraf-3-ledd-2">Ved inn- og utreisekontroll skal det påses at enhver har pass eller annet legitimasjonsdokument som er godkjent som reisedokument etter <a href="lov/2008-05-15-35">utlendingsloven</a>, at visumpliktige har gyldig visum, og at det ikke er grunnlag for bortvisning etter <a href="lov/2008-05-15-35/§17">utlendingsloven §§ 17</a> eller <a href="lov/2008-05-15-35/§121">121</a>.</article><article class="legalP" id="kapittel-3-paragraf-3-ledd-3">Ved inn- og utreisekontroll kan det også foretas andre former for identitetskontroll, herunder iriskontroll, kontroll av fingeravtrykk og ansiktsgjenkjenning.</article><article class="legalP" id="kapittel-3-paragraf-3-ledd-4">Politiet kan visitere person og undersøke transportmidler for å fremskaffe pass eller annet legitimasjonsdokument dersom det ikke fremvises, eller det er grunn til mistanke om at den oppgitte identiteten er falsk eller at personen skjuler andres legitimasjonsdokumenter. Transportmidler kan også undersøkes for å fastslå om det finnes personer der som forsøker å unndra seg inn- og utreisekontroll.</article><article class="changesToParent">Endret ved lover <a href="lov/2022-04-29-26">29 april 2022 nr. 26</a>, <a href="lov/2025-06-20-85">20 juni 2025 nr. 85</a> (i kraft 12 okt 2025 iflg. <a href="forskrift/2025-09-19-1877">res. 19 sep 2025 nr. 1877</a>).</article></article><article class="legalArticle" data-lovdata-URL="NL/lov/2018-04-20-8/§16" data-name="§16" id="kapittel-3-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Forhåndsmelding om reisende og mannskap</span></h3><article class="legalP" id="kapittel-3-paragraf-4-ledd-1">Transportør av luftfartøy som kommer fra eller går til utlandet, og fører av sjøfartøy på vei til eller fra indre farvann eller norsk havn, skal, med mindre annet er bestemt, oversende opplysninger om reisende og mannskap til politiet, og melde planlagt tid og sted for ankomst eller anløp og avreise.</article><article class="changesToParent">Endret ved lov <a href="lov/2022-04-29-26">29 april 2022 nr. 26</a>.</article></article><article class="legalArticle" data-lovdata-URL="NL/lov/2018-04-20-8/§16a" data-name="§16a" id="kapittel-3-paragraf-5"><h3 class="legalArticleHeader"><span class="legalArticleValue">§ 16 a</span>. <span class="legalArticleTitle">Forhåndsmelding om passasjerer (PNR-opplysninger)</span></h3><article class="legalP" id="kapittel-3-paragraf-5-ledd-1">For det formål å bekjempe terrorisme og annen alvorlig kriminalitet plikter luftfartsselskaper ved flyvning til eller fra utlandet å overføre opplysninger om passasjerene (PNR-opplysninger) til PNR-enheten. Opplysningene skal overføres i samme omfang som de er innsamlet i selskapenes ordinære forretningsdrift.</article><article class="legalP" id="kapittel-3-paragraf-5-ledd-2">Dersom flyturen deles med ett eller flere luftfartsselskaper, skal selskapet som utfører flyvningen overføre PNR-opplysningene over samtlige passasjerer.</article><article class="legalP" id="kapittel-3-paragraf-5-ledd-3">PNR-opplysningene skal overføres<ol class="defaultList" type="1"><li data-name="1." value="1"><article class="listArticle" id="kapittel-3-paragraf-5-ledd-3-punkt-1"><article class="legalP" id="kapittel-3-paragraf-5-ledd-3-punkt-1-ledd-1">24–48 timer før avgang og</article></article></li><li data-name="2." value="2"><article class="listArticle" id="kapittel-3-paragraf-5-ledd-3-punkt-2"><article class="legalP" id="kapittel-3-paragraf-5-ledd-3-punkt-2-ledd-1">umiddelbart etter at passasjerene har gått om bord i luftfartøyet, og fartøyets dører er lukket.</article></article></li></ol></article><article class="legalP" id="kapittel-3-paragraf-5-ledd-4">Overføringer etter nr. 2 begrenses til oppdateringer og utfyllende opplysninger til de opplysninger som er avgitt etter nr. 1.</article><article class="legalP" id="kapittel-3-paragraf-5-ledd-5">Når det unntaksvis er nødvendig med tilgang til PNR-opplysninger for å avverge en konkret og reell trussel i forbindelse med terrorhandlinger eller alvorlig kriminalitet, skal luftfartsselskapene etter anmodning fra PNR-enheten overføre PNR-opplysninger til andre tidspunkter enn de som er nevnt i tredje ledd nr. 1 og 2.</article><article class="legalP" id="kapittel-3-paragraf-5-ledd-6">Luftfartsselskapene skal overføre PNR-opplysningene i elektronisk form til PNR-enheten.</article><article class="legalP" id="kapittel-3-paragraf-5-ledd-7">Kongen gir forskrift om behandling av PNR-opplysninger, og kan gi forskrift om overføringen av slike opplysninger til andre tidspunkter enn de som er nevnt i tredje ledd.</article><article class="changesToParent">Tilføyd ved lov <a href="lov/2022-04-29-26">29 april 2022 nr. 26</a>.</article></article><article class="legalArticle" data-lovdata-URL="NL/lov/2018-04-20-8/§17" data-name="§17" id="kapittel-3-paragraf-6"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Kontroll av sjøfolk som fratrer stilling på fartøy mv.</span></h3><article class="legalP" id="kapittel-3-paragraf-6-ledd-1">En utlending som fratrer sin stilling om bord på et sjøfartøy, kan ikke forlate fartøyet før innreisekontrollen skal gjennomføres. Det samme gjelder en utlending som er blindpassasjer om bord i et sjøfartøy. Politiet bestemmer hvor og når innreisekontrollen skal finne sted.</article><article class="changesToParent">Endret ved lov <a href="lov/2022-04-29-26">29 april 2022 nr. 26</a>.</article></article></section><section class="section" data-name="kap4" id="kapittel-4" data-lovdata-URL="NL/lov/2018-04-20-8/KAPITTEL_4"><h2>Kapittel 4. Grenseovervåking</h2><article class="legalArticle" data-lovdata-URL="NL/lov/2018-04-20-8/§18" data-name="§18" id="kapittel-4-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Definisjon</span></h3><article class="legalP" id="kapittel-4-paragraf-1-ledd-1">Med grenseovervåking forstås overvåking av grenseovergangssteder og grensene på strekningene mellom grenseovergangssteder for å forhindre at personer omgår inn- og utreisekontrollen, for å avdekke uautoriserte grensepasseringer, bidra til skjerpet situasjonsbevissthet, bekjempe grensekryssende kriminalitet og iverksette tiltak mot personer som har passert grensen ulovlig.</article><article class="changesToParent">Endret ved lov <a href="lov/2025-06-20-85">20 juni 2025 nr. 85</a> (i kraft 12 okt 2025 iflg. <a href="forskrift/2025-09-19-1877">res. 19 sep 2025 nr. 1877</a>).</article></article><article class="legalArticle" data-lovdata-URL="NL/lov/2018-04-20-8/§19" data-name="§19" id="kapittel-4-paragraf-2"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Overvåking av ytre Schengen-grense</span></h3><article class="legalP" id="kapittel-4-paragraf-2-ledd-1">Politiet kan overvåke ytre Schengen-grense med nærliggende områder, territorialfarvannet og tilstøtende sone samt ferdselen til og fra de overvåkede områdene.</article><article class="changesToParent">Endret ved lov <a href="lov/2025-06-20-85">20 juni 2025 nr. 85</a> (i kraft 12 okt 2025 iflg. <a href="forskrift/2025-09-19-1877">res. 19 sep 2025 nr. 1877</a>).</article></article><article class="legalArticle" data-lovdata-URL="NL/lov/2018-04-20-8/§20" data-name="§20" id="kapittel-4-paragraf-3"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Overvåking av indre Schengen-grense</span></h3><article class="legalP" id="kapittel-4-paragraf-3-ledd-1">Indre Schengen-grense kan bare overvåkes sporadisk eller når grensekontroll er midlertidig gjeninnført etter <a href="lov/2018-04-20-8/§14">§ 14</a>.</article></article><article class="legalArticle" data-lovdata-URL="NL/lov/2018-04-20-8/§21" data-name="§21" id="kapittel-4-paragraf-4"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Kontroll av personer ved grenseovervåking</span></h3><article class="legalP" id="kapittel-4-paragraf-4-ledd-1">Hvis det under utførelse av grenseovervåking oppstår tjenstlig behov for identifisering, kan personer avkreves pass eller annen egnet legitimasjon og forklaring om oppholdet ved grensen.</article><article class="legalP" id="kapittel-4-paragraf-4-ledd-2">Ved rimelig grunn til mistanke om ulovlig grensepassering eller forsøk på unndragelse fra inn- og utreisekontroll, kan militært personell som overvåker grensen på vegne av politiet utføre kontrolltiltak etter <a href="lov/2018-04-20-8/§15">§ 15</a> i samråd med politiet.</article></article></section><section class="section" data-name="kap5" id="kapittel-5" data-lovdata-URL="NL/lov/2018-04-20-8/KAPITTEL_5"><h2>Kapittel 5. Behandling av personopplysninger og taushetsplikt</h2><article class="changesToParent">Kapitteloverskrift endret ved lov <a href="lov/2025-06-20-85">20 juni 2025 nr. 85</a> (i kraft 12 okt 2025 iflg. <a href="forskrift/2025-09-19-1877">res. 19 sep 2025 nr. 1877</a>).</article><article class="legalArticle" data-lovdata-URL="NL/lov/2018-04-20-8/§22" data-name="§22" id="kapittel-5-paragraf-1"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Behandling av opplysninger til gjennomføring av grensekontroll</span></h3><article class="legalP" id="kapittel-5-paragraf-1-ledd-1">Politiet kan behandle personopplysninger, herunder særlige kategorier av personopplysninger, som er nødvendige for gjennomføring av grensekontroll etter loven.</article><article class="legalP" id="kapittel-5-paragraf-1-ledd-2">Politiet kan behandle opplysninger om reisende i et register som grunnlag for gjennomføring av inn- og utreisekontroll. Registeret kan kobles til andre registre med opplysninger som er nødvendige for gjennomføring av inn- og utreisekontroll.</article><article class="legalP" id="kapittel-5-paragraf-1-ledd-3">Biometrisk personinformasjon (ansiktsfoto og fingeravtrykk) kan innhentes elektronisk av alle som passerer grensekontroll eller annet kontrollsted for kontroll av reisedokumenter.</article><article class="changesToParent">Endret ved lov <a href="lov/2025-06-20-85">20 juni 2025 nr. 85</a> (i kraft 12 okt 2025 iflg. <a href="forskrift/2025-09-19-1877">res. 19 sep 2025 nr. 1877</a>).</article></article><article class="legalArticle" data-lovdata-URL="NL/lov/2018-04-20-8/§23" data-name="§23" id="kapittel-5-paragraf-2"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Overvåkingsmetoder og bruk av teknisk overvåkingsutstyr</span></h3><article class="legalP" id="kapittel-5-paragraf-2-ledd-1">Grenseovervåking kan skje fra faste og mobile enheter og ved bruk av kamera og andre tekniske, herunder elektroniske, hjelpemidler.</article><article class="legalP" id="kapittel-5-paragraf-2-ledd-2">Det skal settes opp synlig varsel om grenseovervåking langs landegrensen og ved grenseovergangssteder der teknisk overvåkingsutstyr kan bli brukt periodisk eller permanent.</article></article><article class="legalArticle" data-lovdata-URL="NL/lov/2018-04-20-8/§24" data-name="§24" id="kapittel-5-paragraf-3"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Taushetsplikt</span></h3><article class="legalP" id="kapittel-5-paragraf-3-ledd-1">Reglene om taushetsplikt og informasjonsutveksling i <a href="lov/1967-02-10/§13">forvaltningsloven §§ 13</a> til <a href="lov/1967-02-10/§13f">13 f</a> gjelder når politiet og myndighet med særlige tilsynsfunksjoner utfører oppgaver etter denne loven. Det samme gjelder for andre som utfører oppgaver etter loven.</article><article class="legalP" id="kapittel-5-paragraf-3-ledd-2">For behandling av opplysninger som reguleres av <a href="lov/2010-05-28-16">politiregisterloven</a> gjelder taushetspliktbestemmelsene i <a href="lov/2010-05-28-16/kap5">politiregisterloven kapittel V</a> og <a href="lov/2010-05-28-16/kap6">VI</a>.</article></article></section><section class="section" data-name="kap6" id="kapittel-6" data-lovdata-URL="NL/lov/2018-04-20-8/KAPITTEL_6"><h2>Kapittel 6. Forskrifter, straff og ikrafttredelse mv.</h2><article class="legalArticle" data-lovdata-URL="NL/lov/2018-04-20-8/§25" data-name="§25" id="kapittel-6-paragraf-1"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Forskrifter</span></h3><article class="legalP" id="kapittel-6-paragraf-1-ledd-1">Kongen kan gi forskrift om gjennomføring av loven, blant annet om<ol class="defaultList" type="1"><li data-name="1." value="1"><article class="listArticle" id="kapittel-6-paragraf-1-ledd-1-punkt-1"><article class="legalP" id="kapittel-6-paragraf-1-ledd-1-punkt-1-ledd-1">lovens anvendelse for Svalbard, Jan Mayen og bilandene Bouvetøya, Peter I Øy og Dronning Maud Land, blant annet om kontroll med reisende og andre særlige regler av hensyn til de stedlige forholdene, jf. <a href="lov/2018-04-20-8/§3">§ 3</a>,</article></article></li><li data-name="2." value="2"><article class="listArticle" id="kapittel-6-paragraf-1-ledd-1-punkt-2"><article class="legalP" id="kapittel-6-paragraf-1-ledd-1-punkt-2-ledd-1">gjennomføring av forpliktelser etter avtale med nabostat, blant annet om immunitet og privilegier, jf. <a href="lov/2018-04-20-8/kap2">kapittel 2</a>,</article></article></li><li data-name="3." value="3"><article class="listArticle" id="kapittel-6-paragraf-1-ledd-1-punkt-3"><article class="legalP" id="kapittel-6-paragraf-1-ledd-1-punkt-3-ledd-1">grenseovergangssteder, blant annet om fastsetting, innretting av kontrollen og samarbeid mellom grensekontrollmyndigheten og eier eller driver av grenseovergangssted, jf. <a href="lov/2018-04-20-8/§13">§ 13</a>,</article></article></li><li data-name="4." value="4"><article class="listArticle" id="kapittel-6-paragraf-1-ledd-1-punkt-4"><article class="legalP" id="kapittel-6-paragraf-1-ledd-1-punkt-4-ledd-1">midlertidig gjeninnføring av grensekontroll på indre Schengen-grense, jf. <a href="lov/2018-04-20-8/§14">§ 14</a>,</article></article></li><li data-name="5." value="5"><article class="listArticle" id="kapittel-6-paragraf-1-ledd-1-punkt-5"><article class="legalP" id="kapittel-6-paragraf-1-ledd-1-punkt-5-ledd-1">gjennomføring av inn- og utreisekontroll, blant annet for reisende som kommer fra eller reiser til Svalbard eller innretninger og anlegg som nyttes på eller er tilknyttet norsk kontinentalsokkel, jf. <a href="lov/2018-04-20-8/§15">§ 15</a>,</article></article></li><li data-name="6." value="6"><article class="listArticle" id="kapittel-6-paragraf-1-ledd-1-punkt-6"><article class="legalP" id="kapittel-6-paragraf-1-ledd-1-punkt-6-ledd-1">politiets myndighet til å kreve inn pass og andre reise- eller legitimasjonsdokumenter fra utlending før innreise, samt til å ta kopi av slike dokumenter, jf. <a href="lov/2018-04-20-8/§15">§ 15</a>,</article></article></li><li data-name="7." value="7"><article class="listArticle" id="kapittel-6-paragraf-1-ledd-1-punkt-7"><article class="legalP" id="kapittel-6-paragraf-1-ledd-1-punkt-7-ledd-1">plikt for transportør av sjøfartøy, luftfartøy eller yrkesmessig landtransport av personer til å kontrollere at de reisende har gyldige reise- eller legitimasjonsdokument og visum, samt plikt til å ta kopi av disse, jf. <a href="lov/2018-04-20-8/§15">§ 15</a>,</article></article></li><li data-name="8." value="8"><article class="listArticle" id="kapittel-6-paragraf-1-ledd-1-punkt-8"><article class="legalP" id="kapittel-6-paragraf-1-ledd-1-punkt-8-ledd-1">hvilke fartøy og opplysninger som omfattes av <a href="lov/2018-04-20-8/§16">§ 16</a>, av hvem, når og hvordan opplysningene skal oversendes og om plikt for fører til å rette seg etter politiets anvisning om ankomst-, anløps- eller avreisested for gjennomføring av inn- og utreisekontroll,</article></article></li><li data-name="9." value="9"><article class="listArticle" id="kapittel-6-paragraf-1-ledd-1-punkt-9"><article class="legalP" id="kapittel-6-paragraf-1-ledd-1-punkt-9-ledd-1">sjøfolks landlov og sjøfolks og blindpassasjerers adgang til å gå i land i riket, og om saksbehandling og klageadgang i slike saker, jf. <a href="lov/2018-04-20-8/§17">§ 17</a>,</article></article></li><li data-name="10." value="10"><article class="listArticle" id="kapittel-6-paragraf-1-ledd-1-punkt-10"><article class="legalP" id="kapittel-6-paragraf-1-ledd-1-punkt-10-ledd-1">behandling av personopplysninger, blant annet om innsyn, retting og sletting og om behandling, herunder utveksling, av opplysninger i koordineringssenteret for Eurosur, jf. <a href="lov/2018-04-20-8/§22">§ 22</a>,</article></article></li><li data-name="11." value="11"><article class="listArticle" id="kapittel-6-paragraf-1-ledd-1-punkt-11"><article class="legalP" id="kapittel-6-paragraf-1-ledd-1-punkt-11-ledd-1">bruk av teknisk overvåkingsutstyr, jf. <a href="lov/2018-04-20-8/§23">§ 23</a>,</article></article></li><li data-name="12." value="12"><article class="listArticle" id="kapittel-6-paragraf-1-ledd-1-punkt-12"><article class="legalP" id="kapittel-6-paragraf-1-ledd-1-punkt-12-ledd-1">gjennomføringen av rettsakter som nevnt i <a href="lov/2018-04-20-8/§8/ledd/1">§ 8 første ledd</a>, blant annet om behandling av personopplysninger,</article></article></li><li data-name="13." value="13"><article class="listArticle" id="kapittel-6-paragraf-1-ledd-1-punkt-13"><article class="legalP" id="kapittel-6-paragraf-1-ledd-1-punkt-13-ledd-1">gjennomføringen av forordning <a href="eu/32019r0817">(EU) 2019/817</a> artikkel 20 og forordning <a href="eu/32019r0818">(EU) 2019/818</a> artikkel 20,</article></article></li><li data-name="14." value="14"><article class="listArticle" id="kapittel-6-paragraf-1-ledd-1-punkt-14"><article class="legalP" id="kapittel-6-paragraf-1-ledd-1-punkt-14-ledd-1">gjennomføring av endringer i vedlegg III, IV, VIII og XI til forordning <a href="eu/32016r0399">(EU) 2016/399</a> (grenseforordningen) med senere endringer vedtatt av Europakommisjonen i medhold av grenseforordningen artikkel 36, jf. <a href="lov/2008-05-15-35/§8/ledd/1/nummer/1">§ 8 første ledd nr. 1</a>.</article></article></li></ol></article><article class="changesToParent">Endret ved lover <a href="lov/2022-04-29-26">29 april 2022 nr. 26</a>, <a href="lov/2024-06-21-47">21 juni 2024 nr. 47</a> (i kraft 12 okt 2025 iflg. <a href="forskrift/2025-09-19-1876">res. 19 sep 2025 nr. 1876</a>, endring endret ved lov <a href="lov/2025-06-20-85">20 juni 2025 nr. 85</a>), <a href="lov/2025-06-20-85">20 juni 2025 nr. 85</a> (i kraft 12 okt 2025 iflg. <a href="forskrift/2025-09-19-1877">res. 19 sep 2025 nr. 1877</a>).</article></article><article class="legalArticle" data-lovdata-URL="NL/lov/2018-04-20-8/§26" data-name="§26" id="kapittel-6-paragraf-2"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Straff</span></h3><article class="legalP" id="kapittel-6-paragraf-2-ledd-1">Med bot eller fengsel inntil seks måneder eller begge deler straffes den som forsettlig eller uaktsomt overtrer bestemmelser, påbud, forbud eller vilkår gitt i eller i medhold av <a href="lov/2018-04-20-8/§9">§ 9</a> første ledd annet punktum, <a href="lov/2018-04-20-8/§10">§ 10</a> annet ledd annet punktum, §<a href="lov/2018-04-20-8/§11">§ 11</a>, <a href="lov/2018-04-20-8/§12">12</a> eller <a href="lov/2018-04-20-8/§13">13</a>, <a href="lov/2018-04-20-8/§14">§ 14</a> tredje ledd, <a href="lov/2018-04-20-8/§16">§ 16</a>, <a href="lov/2018-04-20-8/§16a">§ 16 a</a>, <a href="lov/2018-04-20-8/§17">§ 17</a> eller <a href="lov/2018-04-20-8/§25">§ 25</a> nr. 1, 2, 7 eller 8. Forsøk straffes på samme måte.</article><article class="changesToParent">Endret ved lov <a href="lov/2022-04-29-26">29 april 2022 nr. 26</a>.</article></article><article class="legalArticle" data-lovdata-URL="NL/lov/2018-04-20-8/§27" data-name="§27" id="kapittel-6-paragraf-3"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Ikrafttredelse</span></h3><article class="legalP" id="kapittel-6-paragraf-3-ledd-1">Loven gjelder fra den tid<sup class="footnotereference" data-footnotereferencevalue="1" data-unique-footnote-counter="1">1</sup> Kongen bestemmer. Kongen kan sette i kraft de enkelte bestemmelsene til forskjellig tid.</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Fra 1. mai 2022 med unntak av <a href="lov/2018-04-20-8/§8">§ 8</a> første ledd nr. 2 iflg. <a href="forskrift/2022-04-29-638">res. 29 april 2022 nr. 638</a>.<br />Fra 12. oktober 2025 for <a href="lov/2018-04-20-8/§8">§ 8</a> første ledd nr. 2 iflg. <a href="forskrift/2025-09-19-1875">res. 19 sep 2025 nr. 1875</a>.</article></footer></article><article class="legalArticle" data-lovdata-URL="NL/lov/2018-04-20-8/§28" data-name="§28" id="kapittel-6-paragraf-4"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Oppheving av og endringer i andre lover</span></h3><article class="legalP" id="kapittel-6-paragraf-4-ledd-1">Fra det tidspunkt loven trer i kraft oppheves <a href="lov/1950-07-14-2">lov 14. juli 1950 nr. 2</a> om forskjellige tiltak til gjennomføring av oppmerking og overvåking av riksgrensen.</article><article class="legalP" id="kapittel-6-paragraf-4-ledd-2">Fra det tidspunkt loven trer i kraft gjøres følgende endringer i andre lover:</article><article class="defaultP"><strong>1.</strong> I <a href="lov/1995-08-04-53">lov 4. august 1995 nr. 53</a> om politiet gjøres følgende endringer: – – –</article><article class="defaultP"><strong>2.</strong> I <a href="lov/1997-06-13-42">lov 13. juni 1997 nr. 42</a> om Kystvakten skal <a href="lov/1997-06-13-42/§3">§ 3</a> andre ledd annet punktum lyde: – – –</article><article class="defaultP"><strong>3.</strong> I <a href="lov/1997-06-19-82">lov 19. juni 1997 nr. 82</a> om pass oppheves <a href="lov/1997-06-19-82/§6a">§ 6 a</a>.</article><article class="defaultP"><strong>4.</strong> I <a href="lov/2008-05-15-35">lov 15. mai 2008 nr. 35</a> om utlendingers adgang til riket og deres opphold her gjøres følgende endringer: – – –</article><article class="changesToParent">Endret ved lover <a href="lov/2019-06-21-70">21 juni 2019 nr. 70</a> (i kraft 1 jan 2022 iflg. <a href="forskrift/2019-06-21-872">res. 21 juni 2019 nr. 872</a>), <a href="lov/2022-04-29-26">29 april 2022 nr. 26</a>.</article></article></section></main></body></html>