<!DOCTYPE html><html lang="no"><head><title>Lov om organisert kampaktivitet som tillater knockout [knockoutloven]</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2001-06-15-73</dd><dt class="dokid">DokumentID</dt><dd class="dokid">NL/lov/2001-06-15-73</dd><dt class="ministry">Departement</dt><dd class="ministry"><ul><li>Kultur- og likestillingsdepartementet</li></ul></dd><dt class="dateInForce">I kraft fra</dt><dd class="dateInForce">2002-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2015-10-01</dd><dt class="lastChangedBy">Sist endret ved</dt><dd class="lastChangedBy"><a href="lov/2015-06-19-65">lov/2015-06-19-65</a> fra 2015-10-01</dd><dt class="legalArea">Rettsområde</dt><dd class="legalArea"><ul><li><a href="legal-areas/19" title="Kultur, idrett og underholdning">Kultur, idrett og underholdning</a> &gt; <a href="legal-areas/19.04" title="Idrett. Sport">Idrett. Sport</a></li></ul></dd><dt class="lastupdated">Rettet</dt><dd class="lastupdated">2021-06-22 (faglige noter fjernet, struktur)</dd><dt class="titleShort">Korttittel</dt><dd class="titleShort">Knockoutloven</dd><dt class="title">Tittel</dt><dd class="title">Lov om organisert kampaktivitet som tillater knockout [knockoutloven]</dd><dt class="refid">RefID</dt><dd class="refid">lov/2001-06-15-73</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om organisert kampaktivitet som tillater knockout [knockoutloven]</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li></ul></li></ul></dd></dl></header><main class="documentBody" data-lovdata-URL="NL/lov/2001-06-15-73" id="dokument"><h1>Lov om organisert kampaktivitet som tillater knockout [knockoutloven]</h1><article class="legalArticle" data-lovdata-URL="NL/lov/2001-06-15-73/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Organisert konkurranse, oppvisning eller treningskamp der knockout er tillatt, kan bare finne sted etter godkjenning av Kongen. Med knockout menes at en deltaker må avbryte kampen på grunn av støt mot hodet.</article><article class="legalP" id="paragraf-1-ledd-2">I vurderingen av om godkjenning skal gis, skal det blant annet legges vekt på om kampaktiviteten i tilstrekkelig grad tar hensyn til utøverens helse og sikkerhet.</article><article class="legalP" id="paragraf-1-ledd-3">Kongen kan fastsette nærmere sikkerhetsbestemmelser som en godkjent kampaktivitet må følge.</article></article><article class="legalArticle" data-lovdata-URL="NL/lov/2001-06-15-73/§2" data-name="§2" id="paragraf-2"><h2 class="legalArticleHeader"><span class="legalArticleValue" data-legalArea="31.16">§ 2</span>.</h2><article class="legalP" id="paragraf-2-ledd-1">Med bøter eller fengsel i inntil tre måneder straffes den som uten å ha innhentet godkjenning:<ol class="defaultList" type="1"><li data-name="1." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">arrangerer, deltar, gir økonomisk støtte til eller stiller lokaler til rådighet for kampaktivitet som nevnt i <a href="lov/2001-06-15-73/§1">§ 1</a> første ledd,</article></article></li><li data-name="2." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">inngår avtale om kampaktivitet som nevnt i <a href="lov/2001-06-15-73/§1">§ 1</a> første ledd, eller</article></article></li><li data-name="3." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">gjør tjeneste som dommer eller sekundant ved kampaktivitet som nevnt i <a href="lov/2001-06-15-73/§1">§ 1</a> første ledd.</article></article></li></ol></article><article class="changesToParent">Endret ved <a href="lov/2015-06-19-65">lov 19 juni 2015 nr. 65</a> (ikr. 1 okt 2015).</article></article><article class="legalArticle" data-lovdata-URL="NL/lov/2001-06-15-73/§3" data-name="§3" id="paragraf-3"><h2 class="legalArticleHeader"><span class="legalArticleValue" data-legalArea="32.04">§ 3</span>.</h2><article class="legalP" id="paragraf-3-ledd-1">Loven gjelder her i riket, herunder Svalbard.</article></article><article class="legalArticle" data-lovdata-URL="NL/lov/2001-06-15-73/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Loven trer i kraft fra den tid Kongen bestemmer.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1 jan 2002 iflg. <a href="forskrift/2001-06-15-667">res. 15 juni 2001 nr. 667</a>.</article></footer></article></main></body></html>