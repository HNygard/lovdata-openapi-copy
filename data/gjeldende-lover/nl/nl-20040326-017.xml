<!DOCTYPE html><html lang="no"><head><title>Lov om finansiell sikkerhetsstillelse</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2004-03-26-17</dd><dt class="dokid">DokumentID</dt><dd class="dokid">NL/lov/2004-03-26-17</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2004-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2020-01-01</dd><dt class="lastChangedBy">Sist endret ved</dt><dd class="lastChangedBy"><a href="lov/2019-03-15-6">lov/2019-03-15-6</a> fra 2020-01-01</dd><dt class="legalArea">Rettsområde</dt><dd class="legalArea"><ul><li><a href="legal-areas/03" title="Bank, finans og regnskapsrett">Bank, finans og regnskapsrett</a> &gt; <a href="legal-areas/03.02" title="Betalingsformidling">Betalingsformidling</a></li> <li><a href="legal-areas/03" title="Bank, finans og regnskapsrett">Bank, finans og regnskapsrett</a> &gt; <a href="legal-areas/03.03" title="Børs- og verdipapir">Børs- og verdipapir</a></li> <li><a href="legal-areas/03" title="Bank, finans og regnskapsrett">Bank, finans og regnskapsrett</a> &gt; <a href="legal-areas/03.05" title="Obligasjoner">Obligasjoner</a></li> <li><a href="legal-areas/06" title="EU/EØS-rett">EU/EØS-rett</a> &gt; <a href="legal-areas/06.03" title="Finansielle tjenester">Finansielle tjenester</a></li> <li><a href="legal-areas/18" title="Konkurs, gjeld og pant">Konkurs, gjeld og pant</a> &gt; <a href="legal-areas/18.02" title="Gjeldsforhandling. Konkurs">Gjeldsforhandling. Konkurs</a></li></ul></dd><dt class="dateOfPublication">Kunngjort</dt><dd class="dateOfPublication">2004-03-26</dd><dt class="lastupdated">Rettet</dt><dd class="lastupdated">2021-08-26 (faglige fotnoter fjernet, UU-tilpasset)</dd><dt class="eeaReferences">EØS-henvisning</dt><dd class="eeaReferences"><a href="avtale/avt-1992-05-02-1-v12">EØS-avtalen vedlegg XII</a> <br />nr. 4 (direktiv <a href="eu/32002l0047">2002/47</a>).</dd><dt class="titleShort">Korttittel</dt><dd class="titleShort">Lov om finansiell sikkerhetsstillelse</dd><dt class="title">Tittel</dt><dd class="title">Lov om finansiell sikkerhetsstillelse</dd><dt class="refid">RefID</dt><dd class="refid">lov/2004-03-26-17</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om finansiell sikkerhetsstillelse</a><ul class="tocSubUl"><li><a href="#paragraf-1">§ 1. Virkeområde og formål</a></li><li><a href="#paragraf-2">§ 2. Definisjoner mv.</a></li><li><a href="#paragraf-3">§ 3. Overdragelse av eiendomsrett</a></li><li><a href="#paragraf-4">§ 4. Bruksrett til pantsatt finansiell sikkerhet</a></li><li><a href="#paragraf-5">§ 4 a. Rettsvern</a></li><li><a href="#paragraf-6">§ 5. Felles gjeldsforfølgning</a></li><li><a href="#paragraf-7">§ 6. Sluttavregning</a></li><li><a href="#paragraf-8">§ 7. Fullbyrdelse av krav</a></li><li><a href="#paragraf-9">§ 8. Kommersielt rimelige vilkår</a></li><li><a href="#paragraf-10">§ 9. Lovvalg</a></li><li><a href="#paragraf-11">§ 10. Ikrafttredelse</a></li><li><a href="#paragraf-12">§ 11. Endringer i andre lover</a></li></ul></li></ul></dd></dl></header><main class="documentBody" data-lovdata-URL="NL/lov/2004-03-26-17" id="dokument"><h1>Lov om finansiell sikkerhetsstillelse</h1><article class="legalArticle" data-lovdata-URL="NL/lov/2004-03-26-17/§1" data-name="§1" id="paragraf-1"><h2 class="legalArticleHeader"><span class="legalArticleValue" data-legalArea="32.04">§ 1</span>. <span class="legalArticleTitle">Virkeområde og formål</span></h2><article class="legalP" id="paragraf-1-ledd-1">Lovens formål er å styrke det finansielle markedet og ivareta hensynet til finansiell stabilitet ved å bidra til sikker, ordnet og effektiv finansiell sikkerhetsstillelse.</article><article class="legalP" id="paragraf-1-ledd-2">Loven gjelder avtaler om finansiell sikkerhetsstillelse.</article><article class="legalP" id="paragraf-1-ledd-3">Loven kommer til anvendelse når både sikkerhetsstiller og sikkerhetshaver tilhører en av følgende kategorier:<ol class="defaultList" type="a"><li data-name="a." value="1"><article class="listArticle" id="paragraf-1-ledd-3-punkt-1"><article class="legalP" id="paragraf-1-ledd-3-punkt-1-ledd-1">offentlige myndigheter, herunder myndigheter som er ansvarlig for eller medvirker til forvaltning av offentlig gjeld eller fører konti for kunder,</article></article></li><li data-name="b." value="2"><article class="listArticle" id="paragraf-1-ledd-3-punkt-2"><article class="legalP" id="paragraf-1-ledd-3-punkt-2-ledd-1">sentralbanker, Den Europeiske Sentralbank, Den Internasjonale Betalingsbank, Det internasjonale Valutafond, Den Europeiske Investeringsbank, Den internasjonale bank for gjenoppbygging og utvikling, Det internasjonale finansieringsinstitutt, Den interamerikanske utviklingsbank, Den asiatiske utviklingsbank, Den afrikanske utviklingsbank, Europarådets bosettingsfond, Den nordiske investeringsbank, Den karibiske utviklingsbank, Den europeiske bank for gjenoppbygging og utvikling, Det europeiske investeringsfond og Det interamerikanske investeringsselskap,</article></article></li><li data-name="c." value="3"><article class="listArticle" id="paragraf-1-ledd-3-punkt-3"><article class="legalP" id="paragraf-1-ledd-3-punkt-3-ledd-1">finansinstitusjoner, pensjonskasser, verdipapirforetak, verdipapirfond og forvaltningsselskaper for verdipapirfond,</article></article></li><li data-name="d." value="4"><article class="listArticle" id="paragraf-1-ledd-3-punkt-4"><article class="legalP" id="paragraf-1-ledd-3-punkt-4-ledd-1">avregningssentraler, sentrale motparter og lignende lovregulerte institusjoner som handler med finansielle instrumenter som nevnt i <a href="lov/2007-06-29-75/§2-4">verdipapirhandelloven § 2-4</a> syvende ledd, eller juridiske personer som handler i egenskap av formuesforvalter eller etter fullmakt fra en eller flere personer, for eksempel tillitsmenn for obligasjonseiere i obligasjonsmarkedet eller spesialforetak opprettet i forbindelse med verdipapirisering.</article></article></li></ol></article><article class="legalP" id="paragraf-1-ledd-4">Loven kommer også til anvendelse på avtaler om finansiell sikkerhetsstillelse som er inngått mellom enhver juridisk person og en institusjon som nevnt i tredje ledd.</article><article class="legalP" id="paragraf-1-ledd-5">Kongen kan bestemme at loven helt eller delvis skal gjelde for Svalbard og Jan Mayen.</article><article class="changesToParent">Endret ved <a href="lov/2007-06-29-75">lover 29 juni 2007 nr. 75</a> (ikr. 1 nov 2007 iflg. <a href="forskrift/2007-06-29-752">res. 29 juni 2007 nr. 752</a>), <a href="lov/2016-12-16-91">16 des 2016 nr. 91</a> (ikr. 1 jan 2017 iflg. <a href="forskrift/2016-12-16-1607">res. 16 des 2016 nr. 1607</a>), <a href="lov/2019-03-15-6">15 mars 2019 nr. 6</a> (ikr. 1 jan 2020 iflg. <a href="forskrift/2019-12-06-1656">res. 6 des 2019 nr. 1656</a>).</article></article><article class="legalArticle" data-lovdata-URL="NL/lov/2004-03-26-17/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner mv.</span></h2><article class="legalP" id="paragraf-2-ledd-1">I denne lov menes med:<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">avtale om finansiell sikkerhetsstillelse: avtale om overdragelse av eiendomsrett til finansiell sikkerhet, herunder gjenkjøpsavtale, og avtale om pantsettelse av finansiell sikkerhet, med det formål å sikre oppfyllelsen av finansielle forpliktelser,</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">finansiell forpliktelse: forpliktelse som omfattes av avtalen om finansiell sikkerhetsstillelse, og som gir rett til kontant avregning eller levering av finansielle instrumenter,</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">finansiell sikkerhet: kontante innskudd, finansielle instrumenter og gjeldsfordringer,</article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">kontante innskudd: innskudd i kredittinstitusjon og lignende kontante fordringer i enhver valuta, herunder pengemarkedsinnskudd,</article></article></li><li data-name="e." value="5"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">sikkerhetsstiller: den som overdrar eller pantsetter finansiell sikkerhet til sikkerhet for finansielle forpliktelser,</article></article></li><li data-name="f." value="6"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">sikkerhetshaver: den som erverver eiendomsrett til eller panterett i finansiell sikkerhet til sikkerhet for finansielle forpliktelser.</article></article></li><li data-name="g." value="7"><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1">gjeldsfordring: pengekrav som oppstår som følge av at en kredittinstitusjon bevilger kreditt i form av et lån. Lån til en forbruker regnes likevel bare som gjeldsfordring hvis sikkerhetshaveren eller sikkerhetsstilleren er en institusjon som nevnt i <a href="lov/2004-03-26-17/§1">§ 1</a> tredje ledd bokstav b.</article></article></li></ol></article><article class="legalP" id="paragraf-2-ledd-2">Etter denne lov anses sikkerhet ikke som stilt før rettsvern er etablert.</article><article class="changesToParent">Endret ved <a href="lov/2011-11-18-42">lover 18 nov 2011 nr. 42</a> (ikr. 1 jan 2012 iflg. <a href="forskrift/2011-11-18-1107">res. 18 nov 2011 nr. 1107</a>), <a href="lov/2016-12-16-90">16 des 2016 nr. 90</a> (ikr. 1 jan 2017 iflg. <a href="forskrift/2016-12-16-1592">res. 16 des 2016 nr. 1592</a>).</article></article><article class="legalArticle" data-lovdata-URL="NL/lov/2004-03-26-17/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Overdragelse av eiendomsrett</span></h2><article class="legalP" id="paragraf-3-ledd-1">Det er adgang til å avtale finansiell sikkerhetsstillelse i form av overdragelse av eiendomsrett til finansiell sikkerhet.</article></article><article class="legalArticle" data-lovdata-URL="NL/lov/2004-03-26-17/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Bruksrett til pantsatt finansiell sikkerhet</span></h2><article class="legalP" id="paragraf-4-ledd-1">Det kan avtales at sikkerhetshaver skal ha bruksrett til stilt finansiell sikkerhet, men slik bruksrett kan ikke avtales til gjeldsfordringer. Avtalen kan gi rett til utlån, pantsettelse, salg eller annen gjenbruk av sikkerheten.</article><article class="legalP" id="paragraf-4-ledd-2">Ved å utøve bruksrett får sikkerhetshaver en plikt til å overføre tilsvarende sikkerhet til sikkerhetsstiller senest på forfallstidspunktet for sikkerhetsstillers finansielle forpliktelser. Det kan avtales at plikten til å overføre tilsvarende sikkerhet kan oppfylles på annen måte, herunder ved at verdien av den tilsvarende sikkerhet i de finansielle forpliktelser motregnes. Sikkerhetshaver bevarer det opprinnelige rettsvern i forhold til tilsvarende sikkerhet som er overført i samsvar med første punktum.</article><article class="legalP" id="paragraf-4-ledd-3">Med tilsvarende sikkerhet menes:<ol class="defaultList" type="a"><li data-name="a." value="1"><article class="listArticle" id="paragraf-4-ledd-3-punkt-1"><article class="legalP" id="paragraf-4-ledd-3-punkt-1-ledd-1">når sikkerheten består av kontant innskudd: betaling av samme beløp i samme valuta, og</article></article></li><li data-name="b." value="2"><article class="listArticle" id="paragraf-4-ledd-3-punkt-2"><article class="legalP" id="paragraf-4-ledd-3-punkt-2-ledd-1">når sikkerheten består av finansielle instrumenter: finansielle instrumenter som er en del av samme utstedelse eller klasse, som er utstedt på samme nominelle beløp og i samme valuta og som ellers er av samme beskaffenhet som sikkerheten, eller andre aktiva dersom avtalen gir rett til å overføre slike ved en hendelse som påvirker de aktuelle finansielle instrumentene.</article></article></li></ol></article><article class="changesToParent">Endret ved <a href="lov/2011-11-18-42">lov 18 nov 2011 nr. 42</a> (ikr. 1 jan 2012 iflg. <a href="forskrift/2011-11-18-1107">res. 18 nov 2011 nr. 1107</a>).</article></article><article class="legalArticle" data-lovdata-URL="NL/lov/2004-03-26-17/§4a" data-name="§4a" id="paragraf-5"><h2 class="legalArticleHeader"><span class="legalArticleValue">§ 4 a</span>. <span class="legalArticleTitle">Rettsvern</span></h2><article class="legalP" id="paragraf-5-ledd-1">Norges Bank kan inngå avtale om finansiell sikkerhetsstillelse der den finansielle sikkerheten er en eller flere angitte gjeldsfordringer. Sikkerhetsstilleren beholder rådigheten over gjeldsfordringene, med mindre annet følger av det som er avtalt.</article><article class="legalP" id="paragraf-5-ledd-2">Sikkerheten i fordringene gir også sikkerhet i sikkerhet for fordringene. Norges Bank har rettsvern for sin sikkerhet uten særskilt rettsvernsakt. Dette gjelder ikke der en gjeldsfordring er knyttet til et omsetnings- eller innløsningspapir.</article><article class="legalP" id="paragraf-5-ledd-3">Departementet kan i forskrift gi nærmere regler om vilkårene for slik avtale om finansiell sikkerhetsstillelse, herunder om avgrensning og identifikasjon av lån og underliggende sikkerheter.</article><article class="changesToParent">Tilføyd ved <a href="lov/2016-12-16-90">lov 16 des 2016 nr. 90</a> (ikr. 1 jan 2017 iflg. <a href="forskrift/2016-12-16-1592">res. 16 des 2016 nr. 1592</a>).</article></article><article class="legalArticle" data-lovdata-URL="NL/lov/2004-03-26-17/§5" data-name="§5" id="paragraf-6"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Felles gjeldsforfølgning</span></h2><article class="legalP" id="paragraf-6-ledd-1">Avtale om finansiell sikkerhetsstillelse kan inngås, finansiell sikkerhet kan stilles, og finansiell forpliktelse kan oppstå frem til tidspunktet for åpning av felles gjeldsforfølgning mot sikkerhetsstilleren. Er avtale inngått, sikkerhet stilt eller finansiell forpliktelse oppstått på dagen for, men etter tidspunktet for åpning av felles gjeldsforfølgning, står avtalen, sikkerhetsstillelsen eller kravet seg i forhold til fellesforfølgningen dersom sikkerhetshaveren var i aktsom god tro med hensyn til at fellesforfølgning var åpnet.</article><article class="legalP" id="paragraf-6-ledd-2">En sikkerhetsstillelse kan ikke omstøtes alene på det grunnlag at den er stilt for en finansiell forpliktelse som allerede er pådratt.</article><article class="legalP" id="paragraf-6-ledd-3">Med felles gjeldsforfølgning menes gjeldsforhandling etter <a href="lov/1984-06-08-58">konkursloven</a>, konkurs og offentlig administrasjon.</article></article><article class="legalArticle" data-lovdata-URL="NL/lov/2004-03-26-17/§6" data-name="§6" id="paragraf-7"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Sluttavregning</span></h2><article class="legalP" id="paragraf-7-ledd-1">Finansielle forpliktelser som omfattes av en avtale om finansiell sikkerhetsstillelse kan sluttavregnes på de vilkår som følger av skriftlig avtale mellom partene. Avtale om sluttavregning kan gjøres gjeldende uten hinder av <a href="lov/1984-06-08-59/§7-3">dekningsloven §§ 7-3</a> og <a href="lov/1984-06-08-59/§8-1">8-1</a> eller <a href="lov/1939-02-17-1/§26">gjeldsbrevloven § 26</a>.</article><article class="legalP" id="paragraf-7-ledd-2">Med sluttavregning menes at partenes forpliktelser ved inntreden av en på forhånd avtalt situasjon fastsettes til pengekrav i henhold til avtalte kriterier, og gjøres opp ved motregning. Den part som skylder det største beløpet plikter å betale en nettosum svarende til differansen mellom partenes forpliktelser til den annen part.</article></article><article class="legalArticle" data-lovdata-URL="NL/lov/2004-03-26-17/§7" data-name="§7" id="paragraf-8"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Fullbyrdelse av krav</span></h2><article class="legalP" id="paragraf-8-ledd-1">Stilt finansiell sikkerhet kan realiseres på den måte og på de vilkår som følger av skriftlig avtale mellom partene.</article><article class="legalP" id="paragraf-8-ledd-2">Foreligger det ikke skriftlig avtale om realisasjon, gjelder reglene i <a href="lov/1992-06-26-86">tvangsfullbyrdelsesloven</a>, <a href="lov/1984-06-08-58">konkursloven</a> og <a href="lov/1980-02-08-2">panteloven</a>.</article></article><article class="legalArticle" data-lovdata-URL="NL/lov/2004-03-26-17/§8" data-name="§8" id="paragraf-9"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Kommersielt rimelige vilkår</span></h2><article class="legalP" id="paragraf-9-ledd-1">Realisasjon, verdifastsettelse av finansiell sikkerhet, samt beregning av finansielle forpliktelser skal skje på kommersielt rimelige vilkår.</article></article><article class="legalArticle" data-lovdata-URL="NL/lov/2004-03-26-17/§9" data-name="§9" id="paragraf-10"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Lovvalg</span></h2><article class="legalP" id="paragraf-10-ledd-1">For finansiell sikkerhet i form av registrerte finansielle instrumenter reguleres ethvert spørsmål om sikkerhetens rettslige karakter og de virkninger som kan utledes herav, forholdet til tredjepersoner, herunder sikkerhetsstillerens konkursbo, og realisasjon av sikkerheten, av retten i staten hvor den relevante kontoen føres. Det skal ikke tas hensyn til lovvalgsregler om tilbakevisning eller viderehenvisning.</article></article><article class="legalArticle" data-lovdata-URL="NL/lov/2004-03-26-17/§10" data-name="§10" id="paragraf-11"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-11-ledd-1">Loven gjelder fra den tid Kongen bestemmer.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" id="paragraf-11-ledd-2">Kongen kan gi overgangsregler.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1 juli 2004 iflg. <a href="forskrift/2004-03-26-575">res. 26 mars 2004 nr. 575</a>.</article></footer></article><article class="legalArticle" data-lovdata-URL="NL/lov/2004-03-26-17/§11" data-name="§11" id="paragraf-12"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Endringer i andre lover</span></h2><article class="legalP" id="paragraf-12-ledd-1">Fra den tid loven trer i kraft, gjøres følgende endringer i andre lover: – – –</article></article></main></body></html>