<!DOCTYPE html><html lang="no"><head><title>Lov om Norges institusjon for menneskerettigheter (NIM-loven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2015-05-22-33</dd><dt class="dokid">DokumentID</dt><dd class="dokid">NL/lov/2015-05-22-33</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2015-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-01-01</dd><dt class="lastChangedBy">Sist endret ved</dt><dd class="lastChangedBy"><a href="lov/2022-12-20-117">lov/2022-12-20-117</a> fra 2023-01-01</dd><dt class="legalArea">Rettsområde</dt><dd class="legalArea"><ul><li><a href="legal-areas/17" title="Internasjonal rett">Internasjonal rett</a> &gt; <a href="legal-areas/17.01" title="Folkerett">Folkerett</a></li> <li><a href="legal-areas/17" title="Internasjonal rett">Internasjonal rett</a> &gt; <a href="legal-areas/17.03" title="Internasjonale organisasjoner">Internasjonale organisasjoner</a></li> <li><a href="legal-areas/17" title="Internasjonal rett">Internasjonal rett</a> &gt; <a href="legal-areas/17.06" title="Konvensjoner. Overenskomster">Konvensjoner. Overenskomster</a></li></ul></dd><dt class="dateOfPublication">Kunngjort</dt><dd class="dateOfPublication">2015-05-22 15:20</dd><dt class="lastupdated">Rettet</dt><dd class="lastupdated">2022-03-24 (tegnsetting i lister tilpasset universell utforming)</dd><dt class="titleShort">Korttittel</dt><dd class="titleShort">NIM-loven</dd><dt class="title">Tittel</dt><dd class="title">Lov om Norges institusjon for menneskerettigheter (NIM-loven)</dd><dt class="miscInformation">Annet om dokumentet</dt><dd class="miscInformation">Lovens tittel endret ved lov <a href="lov/2022-12-20-117">20 des 2022 nr. 117</a> (i kraft 1 jan 2023).</dd><dt class="refid">RefID</dt><dd class="refid">lov/2015-05-22-33</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om Norges institusjon for menneskerettigheter (NIM-loven)</a><ul class="tocSubUl"><li><a href="#paragraf-1">§ 1. Formål og virkeområde</a></li><li><a href="#paragraf-2">§ 2. Forholdet til Stortinget</a></li><li><a href="#paragraf-3">§ 3. Institusjonens oppgaver</a></li><li><a href="#paragraf-4">§ 4. Institusjonens ledelse</a></li><li><a href="#paragraf-5">§ 5. Styrets sammensetning og oppnevning</a></li><li><a href="#paragraf-6">§ 6. Styrets oppgaver</a></li><li><a href="#paragraf-7">§ 7. Direktøren</a></li><li><a href="#paragraf-8">§ 8. Personalet</a></li><li><a href="#paragraf-9">§ 9. Rådgivende utvalg</a></li><li><a href="#paragraf-10">§ 10. Offentlige myndigheters bistand til institusjonen</a></li><li><a href="#paragraf-11">§ 11. Dokumentoffentlighet</a></li><li><a href="#paragraf-12">§ 12. Taushetsplikt</a></li><li><a href="#paragraf-13">§ 13. Behandling av personopplysninger</a></li><li><a href="#paragraf-14">§ 14. Sikkerhetslovens anvendelse</a></li></ul></li></ul></dd></dl></header><main class="documentBody" data-lovdata-URL="NL/lov/2015-05-22-33" id="dokument"><h1>Lov om Norges institusjon for menneskerettigheter (NIM-loven)</h1><article class="legalArticle" data-lovdata-URL="NL/lov/2015-05-22-33/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Formålet med loven er å etablere en nasjonal institusjon for menneskerettigheter, Norges institusjon for menneskerettigheter (NIM) .</article><article class="legalP" id="paragraf-1-ledd-2">Norges institusjon for menneskerettigheter har som hovedoppgave å fremme og beskytte menneskerettighetene i tråd med <a href="lov/1814-05-17">Grunnloven</a>, <a href="lov/1999-05-21-30">menneskerettsloven</a> og den øvrige lovgivning, internasjonale traktater og folkeretten for øvrig.</article><article class="changesToParent">Endret ved lov <a href="lov/2022-12-20-117">20 des 2022 nr. 117</a> (i kraft 1 jan 2023).</article></article><article class="legalArticle" data-lovdata-URL="NL/lov/2015-05-22-33/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forholdet til Stortinget</span></h2><article class="legalP" id="paragraf-2-ledd-1">Norges institusjon for menneskerettigheter utfører sine oppgaver selvstendig og uavhengig, og bestemmer selv hvordan arbeidet skal innrettes og organiseres.</article><article class="legalP" id="paragraf-2-ledd-2">Institusjonen skal årlig avgi en melding til Stortinget om institusjonens virksomhet og utviklingen av menneskerettighetssituasjonen i Norge. Slike meldinger skal gis innen 1. april hvert år og omfatte institusjonens virksomhet i perioden 1. januar til 31. desember det foregående året.</article><article class="legalP" id="paragraf-2-ledd-3">Institusjonen kan, dersom den avdekker forhold av en slik karakter at Stortinget bør varsles, gi særskilte meldinger til Stortinget.</article><article class="legalP" id="paragraf-2-ledd-4">Institusjonens meldinger skal være offentlige.</article><article class="legalP" id="paragraf-2-ledd-5">Stortinget kan gi utfyllende bestemmelser om institusjonens virksomhet.</article><article class="changesToParent">Endret ved lov <a href="lov/2022-12-20-117">20 des 2022 nr. 117</a> (i kraft 1 jan 2023).</article></article><article class="legalArticle" data-lovdata-URL="NL/lov/2015-05-22-33/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Institusjonens oppgaver</span></h2><article class="legalP" id="paragraf-3-ledd-1">Norges institusjon for menneskerettigheter skal bidra til å styrke gjennomføringen av menneskerettighetene i samsvar med Paris-prinsippene om nasjonale institusjoners status, særlig ved å:<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">overvåke og rapportere om menneskerettighetenes stilling i Norge, herunder legge frem anbefalinger for å sikre at Norges menneskerettslige forpliktelser oppfylles,</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">rådgi Stortinget, regjeringen, Sametinget og andre offentlige organer og private aktører om gjennomføringen av menneskerettighetene,</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">informere om menneskerettighetene, herunder veilede enkeltpersoner om nasjonale og internasjonale klageordninger,</article></article></li><li data-name="d." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">fremme opplæring, utdanning og forskning på menneskerettighetene,</article></article></li><li data-name="e." value="5"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">legge til rette for samarbeid med relevante offentlige organer og andre aktører som arbeider med menneskerettighetene,</article></article></li><li data-name="f." value="6"><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1">delta i internasjonalt samarbeid for å fremme og beskytte menneskerettighetene.</article></article></li></ol></article><article class="legalP" id="paragraf-3-ledd-2">Institusjonen skal ikke prøve enkeltsaker om krenkelse av menneskerettigheter.</article><article class="changesToParent">Endret ved lov <a href="lov/2022-12-20-117">20 des 2022 nr. 117</a> (i kraft 1 jan 2023).</article></article><article class="legalArticle" data-lovdata-URL="NL/lov/2015-05-22-33/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Institusjonens ledelse</span></h2><article class="legalP" id="paragraf-4-ledd-1">Norges institusjon for menneskerettigheter ledes av et styre og en direktør.</article><article class="changesToParent">Endret ved lov <a href="lov/2022-12-20-117">20 des 2022 nr. 117</a> (i kraft 1 jan 2023).</article></article><article class="legalArticle" data-lovdata-URL="NL/lov/2015-05-22-33/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Styrets sammensetning og oppnevning</span></h2><article class="legalP" id="paragraf-5-ledd-1">Norges institusjon for menneskerettigheters styre skal bestå av fem medlemmer.</article><article class="legalP" id="paragraf-5-ledd-2">Styremedlemmene skal representere ulike fagfelt, herunder juridisk kompetanse om menneskerettigheter, og styret skal ha kompetanse om virksomhetsstyring. Ett av medlemmene skal ha særskilt kjennskap til samiske spørsmål. I styret skal hvert kjønn være representert med minst to medlemmer.</article><article class="legalP" id="paragraf-5-ledd-3">Stortinget velger styret, herunder leder og nestleder, etter innstilling fra Stortingets presidentskap. Det skal aktivt informeres om adgangen til å fremme forslag til kandidater til styret, for å sikre en åpen og konsultativ prosess.</article><article class="legalP" id="paragraf-5-ledd-4">Styremedlemmene velges for en periode på fire år. Medlemmene kan gjenvelges, men ingen kan sitte i styret i mer enn to perioder. Det bør unngås at flere enn tre medlemmer skiftes ut samtidig.</article><article class="legalP" id="paragraf-5-ledd-5">Stortingets presidentskap fastsetter godtgjørelse til styrets medlemmer.</article><article class="changesToParent">Endret ved lov <a href="lov/2022-12-20-117">20 des 2022 nr. 117</a> (i kraft 1 jan 2023).</article></article><article class="legalArticle" data-lovdata-URL="NL/lov/2015-05-22-33/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Styrets oppgaver</span></h2><article class="legalP" id="paragraf-6-ledd-1">Styret har det overordnete ansvaret for institusjonens faglige virksomhet, økonomi og drift. Styret skal vedta en overordnet strategi for virksomheten, godkjenne institusjonens virksomhetsplan, legge frem årlig melding til Stortinget, avgi årsregnskap og fremme forslag til budsjett for Stortingets presidentskap. Styret fastsetter eget økonomireglement basert på statens økonomireglement.</article><article class="legalP" id="paragraf-6-ledd-2">Styret er beslutningsdyktig når minst tre medlemmer er til stede.</article><article class="changesToParent">Endret ved lov <a href="lov/2022-12-20-117">20 des 2022 nr. 117</a> (i kraft 1 jan 2023).</article></article><article class="legalArticle" data-lovdata-URL="NL/lov/2015-05-22-33/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Direktøren</span></h2><article class="legalP" id="paragraf-7-ledd-1">Norges institusjon for menneskerettigheters daglige virksomhet ledes av en direktør.</article><article class="legalP" id="paragraf-7-ledd-2">Direktøren ansettes for en periode på seks år av institusjonens styre etter ekstern kunngjøring. Etter ny kunngjøring kan vedkommende ansettes for ytterligere en periode på seks år. Styret fastsetter direktørens lønn, pensjon og øvrige arbeidsvilkår etter de avtaler og bestemmelser som gjelder for arbeidstakere i statlig stilling.</article><article class="legalP" id="paragraf-7-ledd-3">Direktøren skal tilfredsstille høye krav til faglige kvalifikasjoner og personlig egnethet, herunder inneha juridisk kompetanse eller annen kompetanse om menneskerettigheter, og bør ha erfaring fra menneskerettighetsarbeid.</article><article class="legalP" id="paragraf-7-ledd-4">Styret kan bare si opp direktøren som følge av at denne har gjort seg skyldig i grovt pliktbrudd eller annet vesentlig mislighold av arbeidsavtalen som ikke er forenlig med den tillit stillingen som direktør for institusjonen krever. <a href="lov/2017-06-16-67">Statsansattelovens</a> saksbehandlingsregler gjelder, så langt de passer.</article><article class="legalP" id="paragraf-7-ledd-5">Direktøren har ansvaret for den daglige administrative, personalmessige og faglige ledelse av institusjonen og for institusjonens interne organisering innenfor de rammer som styret fastsetter. Direktøren er sekretær for styret, forbereder og gir sin anbefaling i saker som legges frem for styret, og er ansvarlig for å iverksette styrevedtak. Direktøren deltar i styremøtene, men har ikke stemmerett.</article><article class="changesToParent">Endret ved lov <a href="lov/2022-12-20-117">20 des 2022 nr. 117</a> (i kraft 1 jan 2023, se endringsloven del II for overgangsregel).</article></article><article class="legalArticle" data-lovdata-URL="NL/lov/2015-05-22-33/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Personalet</span></h2><article class="legalP" id="paragraf-8-ledd-1">Direktøren har det daglige arbeidsgiveransvaret for personalet ved institusjonen. Personalet ansettes av styret etter innstilling fra direktøren. <a href="lov/2017-06-16-67/§4">Statsansatteloven §§ 4</a> til <a href="lov/2017-06-16-67/§7">7</a> om utlysning, innstilling og ansettelse gjelder. Tvister om fortrinnsrett etter <a href="lov/2017-06-16-67/§13">statsansatteloven § 13</a> avgjøres av styret.</article><article class="legalP" id="paragraf-8-ledd-2">Nærmere regler om fremgangsmåten ved ansettelse og adgang til delegering av styrets myndighet fastsettes av styret i et personalreglement. Stortingets presidentskap kan revidere personalreglementet.</article><article class="legalP" id="paragraf-8-ledd-3">Ved ansettelser skal det tas hensyn til at institusjonen skal ha bred faglig kompetanse, herunder kompetanse om urfolks- og minoritetsrettigheter.</article><article class="legalP" id="paragraf-8-ledd-4">For ansatte i institusjonen fastsetter direktøren lønn, pensjon og arbeidsvilkår etter de avtaler og bestemmelser som gjelder for arbeidstakere i statlig stilling.</article><article class="legalP" id="paragraf-8-ledd-5"><a href="lov/1967-02-10">Forvaltningsloven</a> gjelder i saker om ordensstraff, oppsigelse, suspensjon eller avskjed. Klageorganet er Stortingets presidentskap.</article><article class="legalP" id="paragraf-8-ledd-6"><a href="lov/1958-07-18-2">Lov 18. juli 1958 nr. 2 om offentlige tjenestetvister</a> gjelder for ansatte i institusjonen.</article><article class="changesToParent">Endret ved lov <a href="lov/2022-12-20-117">20 des 2022 nr. 117</a> (i kraft 1 jan 2023).</article></article><article class="legalArticle" data-lovdata-URL="NL/lov/2015-05-22-33/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Rådgivende utvalg</span></h2><article class="legalP" id="paragraf-9-ledd-1">Styret oppnevner et rådgivende utvalg tilknyttet institusjonen bestående av minst 10 og høyst 15 medlemmer. Direktøren skal fremsette forslag til medlemmer.</article><article class="legalP" id="paragraf-9-ledd-2">Det rådgivende utvalget skal bidra med informasjon, råd og innspill til arbeidet som nasjonal institusjon.</article><article class="legalP" id="paragraf-9-ledd-3">Det rådgivende utvalget skal bestå av medlemmer fra frivillige organisasjoner, det akademiske miljø eller andre særlig kvalifiserte profesjonsgrupper, Sivilombudet, Barneombudet, Likestillings- og diskrimineringsombudet og andre særlig berørte offentlige institusjoner. Minst ett medlem skal ha særskilt kjennskap til samiske spørsmål.</article><article class="legalP" id="paragraf-9-ledd-4">Direktøren kaller inn og leder møtene i det rådgivende utvalget.</article><article class="changesToParent">Endret ved lov <a href="lov/2022-12-20-117">20 des 2022 nr. 117</a> (i kraft 1 jan 2023).</article></article><article class="legalArticle" data-lovdata-URL="NL/lov/2015-05-22-33/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Offentlige myndigheters bistand til institusjonen</span></h2><article class="legalP" id="paragraf-10-ledd-1">Offentlige myndigheter og andre som utfører oppgaver på vegne av det offentlige, skal yte den bistand som er nødvendig for at Norges institusjon for menneskerettigheter kan utføre sine oppgaver etter denne lov.</article><article class="changesToParent">Endret ved lov <a href="lov/2022-12-20-117">20 des 2022 nr. 117</a> (i kraft 1 jan 2023).</article></article><article class="legalArticle" data-lovdata-URL="NL/lov/2015-05-22-33/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Dokumentoffentlighet</span></h2><article class="legalP" id="paragraf-11-ledd-1">Alle kan hos institusjonen kreve innsyn i institusjonens saksdokumenter, journaler og lignende registre. Bestemmelsene i <a href="lov/2006-05-19-16">offentleglova</a> med tilhørende forskrifter gjelder tilsvarende så langt de passer. Dokumenter som utveksles mellom Stortinget og institusjonen, og som gjelder institusjonens budsjett og interne administrasjon, kan unntas fra offentlighet.</article><article class="legalP" id="paragraf-11-ledd-2"><a href="lov/1992-12-04-126/kapII">Arkivlova kapittel II</a>, med unntak av <a href="lov/1992-12-04-126/§7">§§ 7</a> og <a href="lov/1992-12-04-126/§8">8</a>, gjelder for institusjonens virksomhet. Tilhørende forskrifter gjelder så langt de passer.</article><article class="legalP" id="paragraf-11-ledd-3">Direktøren, eller den direktøren bemyndiger, avgjør om et dokument helt eller delvis skal unntas fra offentlighet. Slike avgjørelser kan påklages til styret.</article><article class="changesToParent">Endret ved lov <a href="lov/2022-12-20-117">20 des 2022 nr. 117</a> (i kraft 1 jan 2023, tidligere § 12). <strong>Endres</strong> ved lov <a href="lov/2025-06-20-96">20 juni 2025 nr. 96</a> (i kraft 1 jan 2026 iflg. <a href="forskrift/2025-06-20-1103">res. 20 juni 2025 nr. 1103</a>).</article></article><article class="legalArticle" data-lovdata-URL="NL/lov/2015-05-22-33/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Taushetsplikt</span></h2><article class="legalP" id="paragraf-12-ledd-1">Enhver som utfører tjeneste eller arbeid for institusjonen, plikter å unngå at andre får adgang eller kjennskap til det han eller hun i forbindelse med tjenesten eller arbeidet får vite om forhold av personlig karakter. Taushetsplikten gjelder også opplysninger om drifts- og forretningshemmeligheter og informasjon som er gradert i henhold til <a href="lov/2018-06-01-24">sikkerhetsloven</a> eller <a href="forskrift/1972-03-17-3352">beskyttelsesinstruksen</a>.</article><article class="legalP" id="paragraf-12-ledd-2">Taushetsplikten gjelder også etter at vedkommende har avsluttet tjenesten eller arbeidet. Han eller hun kan heller ikke utnytte opplysninger som nevnt i første ledd i egen virksomhet eller i tjeneste eller arbeid for andre.</article><article class="legalP" id="paragraf-12-ledd-3">For øvrig gjelder bestemmelsene i <a href="lov/1967-02-10/§13a">forvaltningsloven §§ 13 a</a> til <a href="lov/1967-02-10/§13g">13 g</a> så langt de passer.</article><article class="changesToParent">Endret ved lover <a href="lov/2021-06-18-127">18 juni 2021 nr. 127</a> (ikr. 1 juli 2021 iflg. <a href="forskrift/2021-06-18-2026">res. 18 juni 2021 nr. 2026</a>), <a href="lov/2022-12-20-117">20 des 2022 nr. 117</a> (i kraft 1 jan 2023, tidligere § 13).</article></article><article class="legalArticle" data-lovdata-URL="NL/lov/2015-05-22-33/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Behandling av personopplysninger</span></h2><article class="legalP" id="paragraf-13-ledd-1">Norges institusjon for menneskerettigheter kan behandle personopplysninger, herunder personopplysninger som nevnt i <a href="lov/2018-06-15-38/gdpr/a9">personvernforordningen artikkel 9</a> og <a href="lov/2018-06-15-38/gdpr/a10">10</a>, når dette er nødvendig for å utføre oppgaver etter loven her.</article><article class="changesToParent">Tilføyd ved lov <a href="lov/2022-12-20-117">20 des 2022 nr. 117</a> (i kraft 1 jan 2023).</article></article><article class="legalArticle" data-lovdata-URL="NL/lov/2015-05-22-33/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Sikkerhetslovens anvendelse</span></h2><article class="legalP" id="paragraf-14-ledd-1">For institusjonens styre og personale gjelder bestemmelsene om behandling av sikkerhetsgradert informasjon og personellsikkerhet i <a href="lov/2018-06-01-24">sikkerhetsloven</a> med forskrifter samt <a href="forskrift/1972-03-17-3352">beskyttelsesinstruksen</a>. Stortingets administrasjon er klareringsmyndighet. Stortingets presidentskap er klagemyndighet for avgjørelser truffet av Stortingets administrasjon.</article><article class="legalP" id="paragraf-14-ledd-2">Hvis institusjonen er i tvil om graderingen av en opplysning i en melding, eller mener at av- eller nedgradering bør skje, forelegger institusjonen spørsmålet for den offentlige myndighet som har utstedt informasjonen. Avgjørelsen fra vedkommende myndighet er bindende for institusjonen.</article><article class="changesToParent">Tilføyd ved lov <a href="lov/2022-12-20-117">20 des 2022 nr. 117</a> (i kraft 1 jan 2023, ved tilføyelse av ny § 14 ble det ikke angitt omparagrafering av tidligere § 14 (Ikrafttredelse), som dermed utgår, tidligere § 14 lød: «Loven trer i kraft 1. juli 2015.»).</article></article></main></body></html>