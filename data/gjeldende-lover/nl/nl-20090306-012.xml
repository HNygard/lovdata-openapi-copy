<!DOCTYPE html><html lang="no"><head><title>Lov om Statens finansfond</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2009-03-06-12</dd><dt class="dokid">DokumentID</dt><dd class="dokid">NL/lov/2009-03-06-12</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2009-03-06</dd><dt class="legalArea">Rettsområde</dt><dd class="legalArea"><ul><li><a href="legal-areas/26" title="Selskaper, fond og foreninger">Selskaper, fond og foreninger</a> &gt; <a href="legal-areas/26.03" title="Fond">Fond</a></li></ul></dd><dt class="dateOfPublication">Kunngjort</dt><dd class="dateOfPublication">2009-03-06 13:45</dd><dt class="lastupdated">Rettet</dt><dd class="lastupdated">2021-09-09 (faglige fotnoter fjernet, UU-tilpasset)</dd><dt class="titleShort">Korttittel</dt><dd class="titleShort">Statens finansfond-loven</dd><dt class="title">Tittel</dt><dd class="title">Lov om Statens finansfond</dd><dt class="refid">RefID</dt><dd class="refid">lov/2009-03-06-12</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om Statens finansfond</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Finansfondets kapital og statens ansvar</a></li><li><a href="#paragraf-3">§ 3. Organisasjon og ledelse</a></li><li><a href="#paragraf-4">§ 4. Forvaltning av Finansfondets midler, departementets instruksjonsmyndighet mv.</a></li><li><a href="#paragraf-5">§ 5. Finansfondets plasseringer</a></li><li><a href="#paragraf-6">§ 6. Årsregnskap, årsberetning og meddelelse til Stortinget</a></li><li><a href="#paragraf-7">§ 7. Revisjon</a></li><li><a href="#paragraf-8">§ 8. Forholdet til annen lovgivning</a></li><li><a href="#paragraf-9">§ 9. Avvikling og omdanning</a></li><li><a href="#paragraf-10">§ 10. Utfyllende regler</a></li><li><a href="#paragraf-11">§ 11. Andre lovendringer</a></li><li><a href="#paragraf-12">§ 12. Ikrafttredelse og overgangsbestemmelser</a></li></ul></li></ul></dd></dl></header><main class="documentBody" data-lovdata-URL="NL/lov/2009-03-06-12" id="dokument"><h1>Lov om Statens finansfond</h1><article class="legalArticle" data-lovdata-URL="NL/lov/2009-03-06-12/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Statens finansfond (Finansfondet) har til formål å bidra midlertidig med kjernekapital til norske banker for å styrke bankene og sette bankene bedre i stand til å opprettholde normal utlånsvirksomhet.</article></article><article class="legalArticle" data-lovdata-URL="NL/lov/2009-03-06-12/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Finansfondets kapital og statens ansvar</span></h2><article class="legalP" id="paragraf-2-ledd-1">Finansfondets kapital bevilges av Stortinget. Fondet tilhører staten. Departementet fastsetter den årlige avkastningen av kapitalen som betales til staten.</article><article class="legalP" id="paragraf-2-ledd-2">Statens ansvar for Finansfondet er begrenset til den kapital fondet har til enhver tid.</article></article><article class="legalArticle" data-lovdata-URL="NL/lov/2009-03-06-12/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Organisasjon og ledelse</span></h2><article class="legalP" id="paragraf-3-ledd-1">Finansfondet er et eget rettssubjekt. Finansfondet skal registreres i Foretaksregisteret.</article><article class="legalP" id="paragraf-3-ledd-2">Finansfondet ledes av et styre med tre medlemmer. Kongen oppnevner medlemmene og utpeker styrets leder og nestleder for en periode av tre år. Kongen oppnevner også to varamedlemmer.</article><article class="legalP" id="paragraf-3-ledd-3">Styremedlemmer og varamedlemmer skal ha godtgjøring som fastsettes av departementet.</article><article class="legalP" id="paragraf-3-ledd-4">Styret skal sørge for forsvarlig organisering av virksomheten og påse at kontrollen med formuesforvaltning, regnskap og øvrig virksomhet er betryggende.</article><article class="legalP" id="paragraf-3-ledd-5"><a href="lov/1997-06-13-44/§6-17">Aksjeloven § 6-17</a> gjelder tilsvarende for styret i Finansfondet.</article><article class="legalP" id="paragraf-3-ledd-6">Departementet fastsetter vedtekter for Finansfondet.</article></article><article class="legalArticle" data-lovdata-URL="NL/lov/2009-03-06-12/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forvaltning av Finansfondets midler, departementets instruksjonsmyndighet mv.</span></h2><article class="legalP" id="paragraf-4-ledd-1">Styret forestår forvaltningen av Finansfondets midler. Styret representerer Finansfondet utad og tegner dets firma. Styret kan gi fullmakt til å tegne fondets firma. Slik fullmakt kan også fastsettes i vedtektene.</article><article class="legalP" id="paragraf-4-ledd-2">Før styret treffer vedtak av særlig viktighet, skal saken skriftlig forelegges departementet.</article><article class="legalP" id="paragraf-4-ledd-3">Departementet kan i særlige tilfelle instruere styret skriftlig i enkeltsaker. Styret skal ha adgang til å uttale seg før departementet treffer slikt vedtak.</article></article><article class="legalArticle" data-lovdata-URL="NL/lov/2009-03-06-12/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Finansfondets plasseringer</span></h2><article class="legalP" id="paragraf-5-ledd-1">Finansfondets midler kan plasseres på følgende måte:<ol class="defaultList" type="a"><li data-name="a." value="1"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">Erverv av kjernekapitalinstrumenter utstedt av norske banker, og rettigheter til slike. Departementet kan i forskrift fastsette at Finansfondet kan erverve kjernekapitalinstrumenter utstedt av morselskap i finanskonsern.</article></article></li><li data-name="b." value="2"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">Kontolån til staten.</article></article></li><li data-name="c." value="3"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">Betaling av avkastning til staten.</article></article></li></ol></article><article class="legalP" id="paragraf-5-ledd-2">Finansfondet kan ikke ta opp lån eller stille garanti for andres forpliktelser.</article><article class="legalP" id="paragraf-5-ledd-3">Finansfondet kan påta seg slike forpliktelser som er nødvendig i forbindelse med ledelse og administrasjon av fondets virksomhet.</article><article class="legalP" id="paragraf-5-ledd-4">Departementet kan i forskrift fastsette nærmere regler om hvilke kjernekapitalinstrumenter fondet kan investere i og om utforming av vilkår for statens kapitalinnskudd.</article></article><article class="legalArticle" data-lovdata-URL="NL/lov/2009-03-06-12/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Årsregnskap, årsberetning og meddelelse til Stortinget</span></h2><article class="legalP" id="paragraf-6-ledd-1">Finansfondet skal hvert år utarbeide årsregnskap og årsberetning som skal sendes departementet innen utgangen av mars måned.</article><article class="legalP" id="paragraf-6-ledd-2">Bestemmelsene i <a href="lov/1998-07-17-56">regnskapsloven</a> og <a href="lov/2004-11-19-73">bokføringsloven</a> skal følges. Departementet kan i forskrift utfylle eller fravike bestemmelsene om <a href="lov/1998-07-17-56">regnskapsloven</a> og <a href="lov/2004-11-19-73">bokføringsloven</a> for Statens finansfond.</article><article class="legalP" id="paragraf-6-ledd-3">Meddelelse fra departementet til Stortinget om virksomheten i Finansfondet skal finne sted minst én gang hver stortingsperiode, og oftere dersom særlige grunner tilsier det.</article></article><article class="legalArticle" data-lovdata-URL="NL/lov/2009-03-06-12/§7" data-name="§7" id="paragraf-7"><h2 class="legalArticleHeader"><span class="legalArticleValue" data-legalArea="03.07">§ 7</span>. <span class="legalArticleTitle">Revisjon</span></h2><article class="legalP" id="paragraf-7-ledd-1">Finansfondet skal ha en revisor som utpekes av departementet. Departementet kan i forskrift gi nærmere bestemmelser om revisjon.</article><article class="legalP" id="paragraf-7-ledd-2">Revisors godtgjøring fastsettes av departementet.</article></article><article class="legalArticle" data-lovdata-URL="NL/lov/2009-03-06-12/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Forholdet til annen lovgivning</span></h2><article class="legalP" id="paragraf-8-ledd-1"><a href="lov/1967-02-10">Forvaltningsloven</a> gjelder ikke for Finansfondet. Forvaltningslovens regler om inhabilitet og taushetsplikt gjelder likevel for enhver som utfører tjenester eller arbeid for fondet. Taushetsplikt gjelder ikke overfor departementet, Finanstilsynet og Norges Bank. Departementet kan gi nærmere regler om avgrensning av taushetsplikten.</article><article class="legalP" id="paragraf-8-ledd-2">Statens finansfond regnes som offentlig organ etter <a href="lov/1992-12-04-126">lov 4. desember 1992 nr. 126</a> om arkiv <a href="lov/1992-12-04-126/§2">§ 2</a> bokstav g.</article><article class="changesToParent">Endret ved lov <a href="lov/2009-06-19-48">19 juni 2009 nr. 48</a> (ikr. 21 des 2009 iflg. <a href="forskrift/2009-12-18-1603">res. 18 des 2009 nr. 1603</a>). <strong>Endres</strong> ved lov <a href="lov/2025-06-20-96">20 juni 2025 nr. 96</a> (i kraft 1 jan 2026 iflg. <a href="forskrift/2025-06-20-1103">res. 20 juni 2025 nr. 1103</a>).</article></article><article class="legalArticle" data-lovdata-URL="NL/lov/2009-03-06-12/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Avvikling og omdanning</span></h2><article class="legalP" id="paragraf-9-ledd-1">Kongen kan beslutte at Finansfondet skal avvikles eller omdannes. Kongen kan i slike tilfeller beslutte at hele eller deler av Finansfondets kapital skal tilbakeføres til statskassen.</article></article><article class="legalArticle" data-lovdata-URL="NL/lov/2009-03-06-12/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Utfyllende regler</span></h2><article class="legalP" id="paragraf-10-ledd-1">Departementet kan gi forskrift med nærmere regler for Finansfondet og dets virksomhet, og utfyllende bestemmelser til gjennomføring av loven.</article></article><article class="legalArticle" data-lovdata-URL="NL/lov/2009-03-06-12/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Andre lovendringer</span></h2><article class="defaultP">– – –</article></article><article class="legalArticle" data-lovdata-URL="NL/lov/2009-03-06-12/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse og overgangsbestemmelser</span></h2><article class="legalP" id="paragraf-12-ledd-1">Loven trer i kraft fra den tid Kongen bestemmer.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" id="paragraf-12-ledd-2">Det er adgang til å sette i kraft forskjellige deler av loven til forskjellig tid.</article><article class="legalP" id="paragraf-12-ledd-3">Kongen kan gi overgangsregler.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 6 mars 2009 iflg. <a href="forskrift/2009-03-06-266">res. 6 mars 2009 nr. 266</a>.</article></footer></article></main></body></html>