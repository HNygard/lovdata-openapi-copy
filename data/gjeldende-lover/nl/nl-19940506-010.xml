<!DOCTYPE html><html lang="nn"><head><title>Lov om gjennomføring av Konvensjonen om forbod mot utvikling, produksjon, lagring og bruk av kjemiske våpen samt øydelegging av dei</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1994-05-06-10</dd><dt class="dokid">DokumentID</dt><dd class="dokid">NL/lov/1994-05-06-10</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="dateInForce">I kraft frå</dt><dd class="dateInForce">1997-04-29 – Konvensjonens ikrafttredelse</dd><dt class="lastChangeInForce">Ikrafttreding av siste endring</dt><dd class="lastChangeInForce">2015-10-01</dd><dt class="lastChangedBy">Sist endra ved</dt><dd class="lastChangedBy"><a href="lov/2015-06-19-65">lov/2015-06-19-65</a> fra 2015-10-01</dd><dt class="legalArea">Rettsområde</dt><dd class="legalArea"><ul><li><a href="legal-areas/17" title="Internasjonal rett">Internasjonal rett</a> &gt; <a href="legal-areas/17.06" title="Konvensjoner. Overenskomster">Konvensjoner. Overenskomster</a></li> <li><a href="legal-areas/29" title="Stats-, statsforfatnings- og statsborgerrett">Stats-, statsforfatnings- og statsborgerrett</a> &gt; <a href="legal-areas/29.01" title="Forsvaret">Forsvaret</a></li></ul></dd><dt class="lastupdated">Rettet</dt><dd class="lastupdated">2021-07-07 (faglige fotnoter fjernet, struktur)</dd><dt class="titleShort">Korttittel</dt><dd class="titleShort">Lov om konvensjon om kjemiske våpen</dd><dt class="title">Tittel</dt><dd class="title">Lov om gjennomføring av Konvensjonen om forbod mot utvikling, produksjon, lagring og bruk av kjemiske våpen samt øydelegging av dei</dd><dt class="refid">RefID</dt><dd class="refid">lov/1994-05-06-10</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om gjennomføring av Konvensjonen om forbod mot utvikling, produksjon, lagring og bruk av kjemiske våpen samt øydelegging av dei</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li><li><a href="#paragraf-5">§ 5.</a></li><li><a href="#paragraf-6">§ 6.</a></li></ul></li></ul></dd></dl></header><main class="documentBody" data-lovdata-URL="NL/lov/1994-05-06-10" id="dokument"><h1>Lov om gjennomføring av Konvensjonen om forbod mot utvikling, produksjon, lagring og bruk av kjemiske våpen samt øydelegging av dei</h1><article class="legalArticle" data-lovdata-URL="NL/lov/1994-05-06-10/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Det er forbode å utvikle, produsere, skaffe, lagre, overføre m.m. kjemiske våpen i strid med Konvensjonen om forbod mot utvikling, produksjon, lagring og bruk av kjemiske våpen samt øydelegging av dei av 13. januar 1993.</article><article class="legalP" id="paragraf-1-ledd-2">Kongen får fullmakt til å gje nærmare reglar for å oppfylle Noregs plikter etter konvensjonen, medrekna føresegner om øydelegging av kjemiske våpen og produksjonsmiddel m.m.</article></article><article class="legalArticle" data-lovdata-URL="NL/lov/1994-05-06-10/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Dei personane som etter Konvensjonen om forbod mot utvikling, produksjon, lagring og bruk av kjemiske våpen samt øydelegging av dei skal ha immunitet og privilegium, får utan hinder av norsk lov immunitet og privilegium i samsvar med føresegnene i denne konvensjonen.</article><article class="legalP" id="paragraf-2-ledd-2">Kongen kan gje nærmare reglar for korleis føresegnene om immunitet og privilegium skal gjennomførast.</article></article><article class="legalArticle" data-lovdata-URL="NL/lov/1994-05-06-10/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Det kan setjast i verk inspeksjonar av område, installasjonar og andre innreiingar som staten ikkje sjølv eig eller har råderett over, i samsvar med føresegnene i Konvensjonen om forbod mot utvikling, produksjon, lagring og bruk av kjemiske våpen samt øydelegging av dei.</article><article class="legalP" id="paragraf-3-ledd-2">Kongen eller den han gjev fullmakt til det, kan leggje på grunneigaren eller andre rettshavarar slike plikter som trengst for at ein inspeksjon skal kunne gjennomførast.</article></article><article class="legalArticle" data-lovdata-URL="NL/lov/1994-05-06-10/§4" data-name="§4" id="paragraf-4"><h2 class="legalArticleHeader"><span class="legalArticleValue" data-legalArea="32.04">§ 4</span>.</h2><article class="legalP" id="paragraf-4-ledd-1">Denne lova gjeld også for Svalbard, Jan Mayen og dei norske bilanda.</article></article><article class="legalArticle" data-lovdata-URL="NL/lov/1994-05-06-10/§5" data-name="§5" id="paragraf-5"><h2 class="legalArticleHeader"><span class="legalArticleValue" data-legalArea="31.16">§ 5</span>.</h2><article class="legalP" id="paragraf-5-ledd-1">Den som bryt denne lova eller føresegner som er gjevne med heimel i lova, vert straffa med bot eller fengsel i opptil fem år dersom handlinga ikkje vert ramma av strengare strafføresegner som til dømes <a href="lov/2005-05-20-28/§107">straffelova §§ 107</a> og <a href="lov/2005-05-20-28/§142">142</a>. Aktlause handlingar vert straffa med bøter eller fengsel i opptil to år.</article><article class="changesToParent">Endra med <a href="lov/2015-06-19-65">lov 19 juni 2015 nr. 65</a> (ikr. 1 okt 2015).</article></article><article class="legalArticle" data-lovdata-URL="NL/lov/1994-05-06-10/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Lova trer i kraft på det tidspunktet som Konvensjonen om forbod mot utvikling, produksjon, lagring og bruk av kjemiske våpen samt øydelegging av dei<sup class="footnotereference" data-footnotereferencevalue="1" data-unique-footnote-counter="1">1</sup> trer i kraft.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 29 april 1997.</article></footer></article></main></body></html>