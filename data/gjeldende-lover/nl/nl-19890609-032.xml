<?xml version="1.0"?>
<!DOCTYPE html>
<html lang="nn">
  <head>
    <title>Lov om avleveringsplikt for allment tilgjengelege dokument (pliktavleveringslova)</title>
    <base href="https://lovdata.no/"/>
  </head>
  <body>
    <header class="documentHeader" id="hode">
      <dl class="data-document-key-info">
        <dt class="legacyID">Datokode</dt>
        <dd class="legacyID">LOV-1989-06-09-32</dd>
        <dt class="dokid">DokumentID</dt>
        <dd class="dokid">NL/lov/1989-06-09-32</dd>
        <dt class="ministry">Departement</dt>
        <dd class="ministry">
          <ul>
            <li>Kultur- og likestillingsdepartementet</li>
          </ul>
        </dd>
        <dt class="dateInForce">I kraft fr&#xE5;</dt>
        <dd class="dateInForce">1990-07-01</dd>
        <dt class="lastChangeInForce">Ikrafttreding av siste endring</dt>
        <dd class="lastChangeInForce">2016-01-01</dd>
        <dt class="lastChangedBy">Sist endra ved</dt>
        <dd class="lastChangedBy"><a href="lov/2015-06-19-72">lov/2015-06-19-72</a> fra 2016-01-01</dd>
        <dt class="legalArea">Rettsomr&#xE5;de</dt>
        <dd class="legalArea">
          <ul>
            <li><a href="legal-areas/11" title="Forvaltnings- og kommunalrett">Forvaltnings- og kommunalrett</a> &gt; <a href="legal-areas/11.03" title="Offentlig forvaltning">Offentlig forvaltning</a></li>
            <li><a href="legal-areas/19" title="Kultur, idrett og underholdning">Kultur, idrett og underholdning</a> &gt; <a href="legal-areas/19.01" title="Arkiv">Arkiv</a></li>
            <li><a href="legal-areas/19" title="Kultur, idrett og underholdning">Kultur, idrett og underholdning</a> &gt; <a href="legal-areas/19.02" title="Bibliotek">Bibliotek</a></li>
          </ul>
        </dd>
        <dt class="lastupdated">Rettet</dt>
        <dd class="lastupdated">2022-04-22 (tegnsetting i lister tilpasset universell utforming)</dd>
        <dt class="titleShort">Korttittel</dt>
        <dd class="titleShort">Pliktavleveringslova &#x2013; avlvl</dd>
        <dt class="title">Tittel</dt>
        <dd class="title">Lov om avleveringsplikt for allment tilgjengelege dokument (pliktavleveringslova)</dd>
        <dt class="miscInformation">Anna om dokumentet</dt>
        <dd class="miscInformation">Lovas tittel endra med lov <a href="lov/2015-06-19-72">19 juni 2015 nr. 72</a> (ikr. 1 jan 2016, etter res. 19 juni 2015 nr. 732). &#x2013; Jf. <i>tidlegare</i> anordn. 25 apr 1732 og 10 jan 1781, res. 21 feb. 1815, lover 15 juli 1839 &#xA7; 89, 20 juni 1882 og <a href="lov/1939-06-09-2">9 juni 1939 nr. 2</a>.</dd>
        <dt class="refid">RefID</dt>
        <dd class="refid">lov/1989-06-09-32</dd>
        <dt class="table-of-contents">Innhold</dt>
        <dd class="table-of-contents">
          <ul class="tocTopUl">
            <li>
              <a href="#dokument">Lov om avleveringsplikt for allment tilgjengelege dokument (pliktavleveringslova)</a>
              <ul class="tocSubUl">
                <li>
                  <a href="#paragraf-1">&#xA7; 1. F&#xF8;rem&#xE5;l</a>
                </li>
                <li>
                  <a href="#paragraf-2">&#xA7; 2. Geografisk verkeomr&#xE5;de</a>
                </li>
                <li>
                  <a href="#paragraf-3">&#xA7; 3. Definisjonar</a>
                </li>
                <li>
                  <a href="#paragraf-4">&#xA7; 4. Kva som skal avleverast</a>
                </li>
                <li>
                  <a href="#paragraf-5">&#xA7; 4 a. Innsamling av digitale dokument</a>
                </li>
                <li>
                  <a href="#paragraf-6">&#xA7; 4 b. Handsaming av personopplysningar i det digitale nettarkivet</a>
                </li>
                <li>
                  <a href="#paragraf-7">&#xA7; 4 c. Tilgang til det digitale nettarkivet</a>
                </li>
                <li>
                  <a href="#paragraf-8">&#xA7; 5. Kven som skal avlevera m.m.</a>
                </li>
                <li>
                  <a href="#paragraf-9">&#xA7; 6. N&#xE5;r den avleveringspliktige ikkje er handlef&#xF8;r</a>
                </li>
                <li>
                  <a href="#paragraf-10">&#xA7; 7. Inndrege dokument</a>
                </li>
                <li>
                  <a href="#paragraf-11">&#xA7; 8. Tvangsfullf&#xF8;ring</a>
                </li>
                <li>
                  <a href="#paragraf-12">&#xA7; 9. Straff</a>
                </li>
                <li>
                  <a href="#paragraf-13">&#xA7; 10. Ikraftsetjing</a>
                </li>
              </ul>
            </li>
          </ul>
        </dd>
      </dl>
    </header>
    <main class="documentBody" data-lovdata-URL="NL/lov/1989-06-09-32" id="dokument">
      <h1>Lov om avleveringsplikt for allment tilgjengelege dokument (pliktavleveringslova)</h1>
      <article class="legalArticle" data-lovdata-URL="NL/lov/1989-06-09-32/&#xA7;1" data-name="&#xA7;1" id="paragraf-1">
        <h2 class="legalArticleHeader"><span class="legalArticleValue">&#xA7; 1</span>. <span class="legalArticleTitle">F&#xF8;rem&#xE5;l</span></h2>
        <article class="legalP" id="paragraf-1-ledd-1">F&#xF8;rem&#xE5;let med denne lova er &#xE5; tryggja avleveringa av dokument med allment tilgjengeleg informasjon til nasjonale samlingar, slik at desse vitnem&#xE5;la om norsk kultur og samfunnsliv kan verta bevarte og gjorde tilgjengelege som kjeldemateriale for forsking og dokumentasjon.</article>
      </article>
      <article class="legalArticle" data-lovdata-URL="NL/lov/1989-06-09-32/&#xA7;2" data-name="&#xA7;2" id="paragraf-2">
        <h2 class="legalArticleHeader"><span class="legalArticleValue" data-legalArea="32.04">&#xA7; 2</span>. <span class="legalArticleTitle">Geografisk verkeomr&#xE5;de</span></h2>
        <article class="legalP" id="paragraf-2-ledd-1">Kongen kan fastsetja at lova &#xF2;g skal gjelda for Svalbard og den norske delen av kontinentalsokkelen.</article>
      </article>
      <article class="legalArticle" data-lovdata-URL="NL/lov/1989-06-09-32/&#xA7;3" data-name="&#xA7;3" id="paragraf-3">
        <h2 class="legalArticleHeader"><span class="legalArticleValue">&#xA7; 3</span>. <span class="legalArticleTitle">Definisjonar</span></h2>
        <article class="legalP" id="paragraf-3-ledd-1">I denne lova vert desse omgrepa nytta slik:<ul class="defaultList"><li data-li-identifier="-" data-name="-"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Medium: noko som kan lagra informasjon.</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Dokument: ei logisk avgrensa informasjonsmengd som er lagra p&#xE5; eit medium for seinare lesing, lyding, framsyning, overf&#xF8;ring eller liknande.</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Utgjevar: den som for eiga rekning lagar eller f&#xE5;r laga eit dokument for &#xE5; gjera det tilgjengeleg for allmenta.</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">Produsent: den som framstiller eksemplar av eit dokument for ein utgjevar.</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">Import&#xF8;r: den som for eiga rekning tek inn i landet dokument utgjeve i utlandet, for &#xE5; gjera det tilgjengeleg for allmenta i Noreg.</article></article></li></ul></article>
        <article class="legalP" id="paragraf-3-ledd-2">Eit dokument er gjort tilgjengeleg for allmenta n&#xE5;r<ul class="defaultList"><li data-li-identifier="-" data-name="-"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">eksemplar av dokumentet vert bode fram for sal, utleige eller utl&#xE5;n, eller n&#xE5;r dokumentet p&#xE5; annan m&#xE5;te vert spreidd utanfor ein privat krins,</article></article></li><li data-li-identifier="-" data-name="-"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">informasjonen i dokumentet vert gjord tilgjengeleg utanfor ein privat krins gjennom framf&#xF8;ring, framsyning, kringkasting, direktekopling e.l.</article></article></li></ul></article>
        <article class="changesToParent">Endra med <a href="lov/2015-06-19-72">lov 19 juni 2015 nr. 72</a> (ikr. 1 jan 2016 iflg. res. 19 juni 2015 nr. 732).</article>
      </article>
      <article class="legalArticle" data-lovdata-URL="NL/lov/1989-06-09-32/&#xA7;4" data-name="&#xA7;4" id="paragraf-4">
        <h2 class="legalArticleHeader"><span class="legalArticleValue">&#xA7; 4</span>. <span class="legalArticleTitle">Kva som skal avleverast</span></h2>
        <article class="legalP" id="paragraf-4-ledd-1">B&#xE5;de fysiske og digitale dokument som er gjorde tilgjengelege for allmenta skal avleverast i inntil sju eksemplar. Digitale grunnlagsdokument kan krevjast avleverte i tillegg til utgjevingsmedium.</article>
        <article class="legalP" id="paragraf-4-ledd-2">Dokument laga i utlandet skal berre avleverast dersom det er laga for norsk utgjevar eller s&#xE6;rskilt tilpassa allmenta i Noreg.</article>
        <article class="legalP" id="paragraf-4-ledd-3">Kongen kan gjera unnatak fr&#xE5; eller avgrensa avleveringsplikta og gje s&#xE6;rskilde f&#xF8;resegner om talet p&#xE5; eksemplar, kva form eller kvalitet avleveringseksemplar skal ha, og om kva opplysningar som skal f&#xF8;lgja dokumentet.</article>
        <article class="changesToParent">Endra med <a href="lov/2015-06-19-72">lov 19 juni 2015 nr. 72</a> (ikr. 1 jan 2016 iflg. res. 19 juni 2015 nr. 732).</article>
      </article>
      <article class="legalArticle" data-lovdata-URL="NL/lov/1989-06-09-32/&#xA7;4a" data-name="&#xA7;4a" id="paragraf-5">
        <h2 class="legalArticleHeader"><span class="legalArticleValue">&#xA7; 4 a</span>. <span class="legalArticleTitle">Innsamling av digitale dokument</span></h2>
        <article class="legalP" id="paragraf-5-ledd-1">Norsk materiale som vert gjort allment tilgjengeleg gjennom elektronisk kommunikasjonsnett, kan samlast inn.</article>
        <article class="legalP" id="paragraf-5-ledd-2">Digitale dokument som er verna med passord, skal ikkje samlast inn eller avleverast. Unnataket er dei tilfella der det passordverna dokumentet ville ha vore omfatta av avleveringsplikt om det vart utgjeve i eit anna format. Passordverna dokument som ikkje er omfatta av avleveringsplikta, og som inneheld personopplysningar, kan samlast inn eller avleverast dersom den personopplysningane gjeld, har gjeve eit uttrykkjeleg og informert samtykke.</article>
        <article class="legalP" id="paragraf-5-ledd-3">N&#xE5;r det er naudsynt for &#xE5; gjennomf&#xF8;ra digital innsamling, kan det framstillast nye eksemplar uavhengig av &#xE5;ndsverklova.</article>
        <article class="changesToParent">F&#xF8;yd til med <a href="lov/2015-06-19-72">lov 19 juni 2015 nr. 72</a> (ikr. 1 jan 2016 iflg. res. 19 juni 2015 nr. 732).</article>
      </article>
      <article class="legalArticle" data-lovdata-URL="NL/lov/1989-06-09-32/&#xA7;4b" data-name="&#xA7;4b" id="paragraf-6">
        <h2 class="legalArticleHeader"><span class="legalArticleValue">&#xA7; 4 b</span>. <span class="legalArticleTitle">Handsaming av personopplysningar i det digitale nettarkivet</span></h2>
        <article class="legalP" id="paragraf-6-ledd-1">Informasjon som er lagra i nettarkivet, skal som hovudregel ikkje slettast. Personar kan knyta merknader til personopplysningar om dei sj&#xF8;lve som er lagra i nettarkivet.</article>
        <article class="legalP" id="paragraf-6-ledd-2">Eit digitalt dokument som er lagra i det digitale nettarkivet og som inneheld personopplysningar, kan krevjast klausulert eller sletta dersom informasjonen er gjord allment tilgjengeleg ved ein feil.</article>
        <article class="legalP" id="paragraf-6-ledd-3">Eit digitalt dokument som er lagra i det digitale nettarkivet, som er utgjeve utan ansvarleg redakt&#xF8;r, og som inneheld personopplysningar, kan likevel krevjast klausulert eller sletta dersom eitt eller fleire av vilk&#xE5;ra nedanfor er oppfylte:<ol class="defaultList" type="a"><li data-name="a." value="1"><article class="listArticle" id="paragraf-6-ledd-3-punkt-1"><article class="legalP" id="paragraf-6-ledd-3-punkt-1-ledd-1">Informasjonen ikkje har vore spreidd utanfor ein lukka krins, og informasjonen aldri var meint &#xE5; verta gjord allment tilgjengeleg.</article></article></li><li data-name="b." value="2"><article class="listArticle" id="paragraf-6-ledd-3-punkt-2"><article class="legalP" id="paragraf-6-ledd-3-punkt-2-ledd-1">Informasjonen er lagt ut av ein tredjeperson utan samtykke, og den omtalte sj&#xF8;lv ikkje har gjort informasjonen allment kjend.</article></article></li><li data-name="c." value="3"><article class="listArticle" id="paragraf-6-ledd-3-punkt-3"><article class="legalP" id="paragraf-6-ledd-3-punkt-3-ledd-1">Det vil vera til vesentleg ulempe for den opplysningane gjeld, at informasjonen blir oppbevart til forskingsf&#xF8;rem&#xE5;l.</article></article></li></ol></article>
        <article class="legalP" id="paragraf-6-ledd-4">Informasjon som ikkje er allment kjend, og som omhandlar mindre&#xE5;rige eller personar som er sette under verjem&#xE5;l, skal p&#xE5; f&#xF8;respurnad klausulerast eller slettast.</article>
        <article class="legalP" id="paragraf-6-ledd-5">Avslag p&#xE5; ein s&#xF8;knad om klausulering eller sletting kan p&#xE5;klagast til ei s&#xE6;rskild nemnd. Kongen gjev f&#xF8;resegner om ei slik nemnd.</article>
        <article class="changesToParent">F&#xF8;yd til med <a href="lov/2015-06-19-72">lov 19 juni 2015 nr. 72</a> (ikr. 1 jan 2016 iflg. res. 19 juni 2015 nr. 732).</article>
      </article>
      <article class="legalArticle" data-lovdata-URL="NL/lov/1989-06-09-32/&#xA7;4c" data-name="&#xA7;4c" id="paragraf-7">
        <h2 class="legalArticleHeader"><span class="legalArticleValue">&#xA7; 4 c</span>. <span class="legalArticleTitle">Tilgang til det digitale nettarkivet</span></h2>
        <article class="legalP" id="paragraf-7-ledd-1">Det digitale nettarkivet kan nyttast til forsking og dokumentasjon.</article>
        <article class="legalP" id="paragraf-7-ledd-2">Digitale dokument i nettarkivet som er utgjevne utan ansvarleg redakt&#xF8;r, og som inneheld personopplysningar som ikkje er allment kjende, skal etter s&#xF8;knad berre gjerast tilgjengelege for forskarar p&#xE5; s&#xE6;rskilde terminalar hos Nasjonalbiblioteket.</article>
        <article class="legalP" id="paragraf-7-ledd-3">Klausulerte digitale dokument i nettarkivet kan berre gjerast tilgjengelege etter s&#xE6;rskild avtale.</article>
        <article class="legalP" id="paragraf-7-ledd-4">Kongen gjev f&#xF8;resegner om tilgang til det digitale nettarkivet. F&#xF8;resegnene i &#xE5;ndsverklova gjeld for tilgang til materiale som er verna med opphavsrett.</article>
        <article class="changesToParent">F&#xF8;yd til med <a href="lov/2015-06-19-72">lov 19 juni 2015 nr. 72</a> (ikr. 1 jan 2016 iflg. res. 19 juni 2015 nr. 732).</article>
      </article>
      <article class="legalArticle" data-lovdata-URL="NL/lov/1989-06-09-32/&#xA7;5" data-name="&#xA7;5" id="paragraf-8">
        <h2 class="legalArticleHeader"><span class="legalArticleValue">&#xA7; 5</span>. <span class="legalArticleTitle">Kven som skal avlevera m.m.</span></h2>
        <article class="legalP" id="paragraf-8-ledd-1">Avleveringsplikt kan p&#xE5;leggjast utgjevar, produsent og import&#xF8;r av dokument som vert gjort tilgjengeleg for allmenta.</article>
        <article class="legalP" id="paragraf-8-ledd-2">Dokument skal avleverast utan vederlag. N&#xE5;r avleveringseksemplara representerer ein sv&#xE6;rt stor kostnad for den avleveringspliktige, kan mottaksinstitusjonen etter s&#xF8;knad gje heil eller delvis refusjon for produksjonskostnadene.</article>
        <article class="legalP" id="paragraf-8-ledd-3">Sending av dokument til mottaksinstitusjonen skal kostast av den avleveringspliktige.</article>
        <article class="legalP" id="paragraf-8-ledd-4">Kongen fastset n&#xE6;rare reglar om kven som har avleveringsplikt, kvar avleveringspliktig dokument skal sendast, tidspunktet for innsending og korleis sendinga skal skje.</article>
        <article class="changesToParent">Endra med <a href="lov/2015-06-19-72">lov 19 juni 2015 nr. 72</a> (ikr. 1 jan 2016 iflg. res. 19 juni 2015 nr. 732).</article>
      </article>
      <article class="legalArticle" data-lovdata-URL="NL/lov/1989-06-09-32/&#xA7;6" data-name="&#xA7;6" id="paragraf-9">
        <h2 class="legalArticleHeader"><span class="legalArticleValue">&#xA7; 6</span>. <span class="legalArticleTitle">N&#xE5;r den avleveringspliktige ikkje er handlef&#xF8;r</span></h2>
        <article class="legalP" id="paragraf-9-ledd-1">Ved konkurs eller d&#xF8;d skal buet oppfylla avleveringsplikta.</article>
      </article>
      <article class="legalArticle" data-lovdata-URL="NL/lov/1989-06-09-32/&#xA7;7" data-name="&#xA7;7" id="paragraf-10">
        <h2 class="legalArticleHeader"><span class="legalArticleValue">&#xA7; 7</span>. <span class="legalArticleTitle">Inndrege dokument</span></h2>
        <article class="legalP" id="paragraf-10-ledd-1">Kongen kan p&#xE5;leggja p&#xE5;talemakta &#xE5; syta for avleveringa, dersom avleveringspliktig dokument vert inndrege.</article>
      </article>
      <article class="legalArticle" data-lovdata-URL="NL/lov/1989-06-09-32/&#xA7;8" data-name="&#xA7;8" id="paragraf-11">
        <h2 class="legalArticleHeader"><span class="legalArticleValue">&#xA7; 8</span>. <span class="legalArticleTitle">Tvangsfullf&#xF8;ring</span></h2>
        <article class="legalP" id="paragraf-11-ledd-1">Avleveringskrav etter f&#xF8;resegner gjevne i eller i medhald av denne lova er tvangsgrunnlag.</article>
      </article>
      <article class="legalArticle" data-lovdata-URL="NL/lov/1989-06-09-32/&#xA7;9" data-name="&#xA7;9" id="paragraf-12">
        <h2 class="legalArticleHeader"><span class="legalArticleValue" data-legalArea="31.16">&#xA7; 9</span>. <span class="legalArticleTitle">Straff</span></h2>
        <article class="legalP" id="paragraf-12-ledd-1">Den som med vilje eller aktlaust handlar i strid med f&#xF8;resegner gjevne i eller i medhald av denne lova, kan straffast med b&#xF8;ter.</article>
      </article>
      <article class="legalArticle" data-lovdata-URL="NL/lov/1989-06-09-32/&#xA7;10" data-name="&#xA7;10" id="paragraf-13">
        <h2 class="legalArticleHeader"><span class="legalArticleValue">&#xA7; 10</span>. <span class="legalArticleTitle">Ikraftsetjing</span></h2>
        <article class="legalP" id="paragraf-13-ledd-1">Kongen fastset n&#xE5;r<sup class="footnotereference" data-footnotereferencevalue="1" data-unique-footnote-counter="1">1</sup> denne lova skal ta til &#xE5; gjelda. &#x2013; &#x2013; &#x2013;</article>
        <footer class="footnotes">
          <article class="footnote" data-name="1" data-unique-footnote-counter="1"><span class="footnoteLabel">1</span> Fr&#xE5; 1 juli 1990 iflg. <a href="forskrift/1990-05-25-366">res. 25 mai 1990 nr. 366</a>.</article>
        </footer>
      </article>
    </main>
  </body>
</html>
