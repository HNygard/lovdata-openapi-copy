<!DOCTYPE html><html lang="nn"><head><title>Lov om sjøtrygdelag [sjøtrygdelagloven]</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1953-07-03-2</dd><dt class="dokid">DokumentID</dt><dd class="dokid">NL/lov/1953-07-03-2</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft frå</dt><dd class="dateInForce">1953-07-01</dd><dt class="lastChangeInForce">Ikrafttreding av siste endring</dt><dd class="lastChangeInForce">2015-10-01</dd><dt class="lastChangedBy">Sist endra ved</dt><dd class="lastChangedBy"><a href="lov/2015-06-19-65">lov/2015-06-19-65</a> fra 2015-10-01</dd><dt class="legalArea">Rettsområde</dt><dd class="legalArea"><ul><li><a href="legal-areas/03" title="Bank, finans og regnskapsrett">Bank, finans og regnskapsrett</a> &gt; <a href="legal-areas/03.04" title="Forsikring">Forsikring</a></li> <li><a href="legal-areas/05" title="Erstatnings- og forsikringsrett">Erstatnings- og forsikringsrett</a> &gt; <a href="legal-areas/05.01" title="Ansvarsforsikringer">Ansvarsforsikringer</a></li></ul></dd><dt class="lastupdated">Rettet</dt><dd class="lastupdated">2021-09-09 (faglige fotnoter fjernet, struktur)</dd><dt class="titleShort">Korttittel</dt><dd class="titleShort">Sjøtrygdelagloven</dd><dt class="title">Tittel</dt><dd class="title">Lov om sjøtrygdelag [sjøtrygdelagloven]</dd><dt class="miscInformation">Anna om dokumentet</dt><dd class="miscInformation">Jf. <a href="lov/2005-06-10-44">lover 10 juni 2005 nr. 44</a> (forsikringsvirksomhetsloven) og <a href="lov/2015-04-10-17">10 apr 2015 nr. 17</a> (finansforetaksloven).</dd><dt class="refid">RefID</dt><dd class="refid">lov/1953-07-03-2</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om sjøtrygdelag [sjøtrygdelagloven]</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3. (Oppheva)</a></li><li><a href="#paragraf-4">§ 4.</a></li><li><a href="#paragraf-5">§ 5.</a></li><li><a href="#paragraf-6">§ 6.</a></li><li><a href="#paragraf-7">§ 7. (Oppheva)</a></li><li><a href="#paragraf-8">§ 8. (Oppheva)</a></li><li><a href="#paragraf-9">§ 9.</a></li><li><a href="#paragraf-10">§ 10.</a></li><li><a href="#paragraf-11">§ 11. (Oppheva)</a></li><li><a href="#paragraf-12">§ 12.</a></li><li><a href="#paragraf-13">§ 13.</a></li></ul></li></ul></dd></dl></header><main class="documentBody" data-lovdata-URL="NL/lov/1953-07-03-2" id="dokument"><h1>Lov om sjøtrygdelag [sjøtrygdelagloven]</h1><article class="legalArticle" data-lovdata-URL="NL/lov/1953-07-03-2/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Denne lova gjeld tilsyn med ymsesidige sjøtrygdelag som etter sine vedtekter har eit geografisk avgrensa virkeområde, og som ikkje kan teikna større trygd enn kr. 25.000 for eiga rekning på ein vågnad, og berre trygdar farty, fiskereiskap, utstyr og fengd, og reiaransvar, tidstap og andre trygdingar som går inn som eit naturleg ledd i moderne fiskeridrift. Finanstilsynet kan i serlege høve godkjenne høgare sum enn kr. 25.000 for eiga rekning på ein vågnad, men ikkje høgare enn kr. 100.000.</article><article class="legalP" id="paragraf-1-ledd-2">Områdeavgrensinga i første leden gjeld ikkje for attertrygding i samsvar med attertrygdskipnad som Finanstilsynet har godkjent. Arbeidsområdet kan vera meir enn ti kommunar når det kjem av at talet på kommunar i området aukar etter at laget er skipa.</article><article class="legalP" id="paragraf-1-ledd-3">Har laget gjort ei attertrygdavtale som er godkjent av Finanstilsynet, kan høgstesummen for eiga rekning på ein vågnad aukast til kr 100.000. Dersom Finanstilsynet finn det forsvarleg, kan det for det einskilde lag godkjenne høgare sum, men ikkje utover kr 300.000.</article><article class="legalP" id="paragraf-1-ledd-4">Kongen kan endra summane i første og tredje leden for trygd for eiga rekning på ein vågnad.</article><article class="legalP" id="paragraf-1-ledd-5">Ein kjøl, garnlenk, anna reiskapseining eller ein lagringsplass vert rekna for ei vågnadseining.</article><article class="changesToParent">Endra med lover 22 mars 1963 nr. 4, <a href="lov/1982-03-26-10">26 mars 1982 nr. 10</a>, <a href="lov/1985-06-07-47">7 juni 1985 nr. 47</a>, <a href="lov/2004-12-10-80">10 des 2004 nr. 80</a> (ikr. 1 jan 2005, etter <a href="forskrift/2004-12-21-1685">vedtak 21 des 2004 nr. 1685</a>), <a href="lov/2009-06-19-48">19 juni 2009 nr. 48</a> (ikr. 21 des 2009 iflg. <a href="forskrift/2009-12-18-1603">res. 18 des 2009 nr. 1603</a>).</article></article><article class="legalArticle" data-lovdata-URL="NL/lov/1953-07-03-2/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Kongen kan fastsetja at lova og skal gjelda andre sjøtrygdelag når det er rimelegt etter den verksemd dei driv.</article><article class="legalP" id="paragraf-2-ledd-2">Kongen kan fastsetja at eit ymsesidig sjøtrygdelag skal gå inn under <a href="lov/2005-06-10-44">forsikringsloven</a><sup class="footnotereference" data-footnotereferencevalue="1" data-unique-footnote-counter="1">1</sup> når det trengst etter den verksemd laget driv. Eit slikt lag står då ikkje lenger under denne lova her.</article><article class="changesToParent">Endra med <a href="lov/2003-06-20-45">lover 20 juni 2003 nr. 45</a> (ikr. 1 juli 2003 iflg. <a href="forskrift/2003-06-20-712">res. 20 juni 2003 nr. 712</a>), <a href="lov/2005-06-10-44">10 juni 2005 nr. 44</a> (ikr. 1 juli 2006 iflg. <a href="forskrift/2006-06-30-776">res. 30 juni 2006 nr. 776</a>).</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Inkurie: Loven heter nå <a href="lov/2005-06-10-44">forsikringsvirksomhetsloven</a>.</article></footer></article><article class="legalArticle" data-lovdata-URL="NL/lov/1953-07-03-2/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">(Oppheva)</span></h2><article class="changesToParent">Endra med lov 30 juni 1955 nr. 7, oppheva med <a href="lov/1985-06-07-47">lov 7 juni 1985 nr. 47</a>.</article></article><article class="legalArticle" data-lovdata-URL="NL/lov/1953-07-03-2/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Kongen kan gjeva reglar om lagskiping og styreskipnad.</article></article><article class="legalArticle" data-lovdata-URL="NL/lov/1953-07-03-2/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Foretaksnamnet åt laget skal syna kva slag trygdeverksemd laget driv, og at det er eit ymsesidigt trygdelag. Laget må ikkje ta eit foretaksnamn som svarar til eller lett kan føra til mistak med noko namn som alt er nytta av eit anna norsk trygdelag eller av utanlandsk lag som arbeider her i riket.</article><article class="changesToParent">Endra med <a href="lov/2003-09-05-91">lov 5 sep 2003 nr. 91</a> (ikr. 1 mars 2004 iflg. <a href="forskrift/2003-09-05-1118">res. 5 sep 2003 nr. 1118</a>).</article></article><article class="legalArticle" data-lovdata-URL="NL/lov/1953-07-03-2/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Kvart trygdelag skal ha vedtekt for verksemda med føresegner om kva slag verksemd laget skal driva og omfanget av den, om lagsorgan og deira avgjeringsmakt, om kva rett og skyldnad lagsmennene har innbyrdes og til tridjemann, og om korleis rekneskap skal leggjast fram og avgjerast.</article><article class="legalP" id="paragraf-6-ledd-2">Kongen gjev nærare reglar om kva det skal stå i vedtekta. Reglane kan ha form av ei normalvedtekt.</article><article class="legalP" id="paragraf-6-ledd-3">Vedtekter og brigde i dei treng godkjenning av Kongen eller den han gjev fullmakt.</article></article><article class="legalArticle" data-lovdata-URL="NL/lov/1953-07-03-2/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">(Oppheva)</span></h2><article class="changesToParent">Oppheva med <a href="lov/1985-06-07-47">lov 7 juni 1985 nr. 47</a>.</article></article><article class="legalArticle" data-lovdata-URL="NL/lov/1953-07-03-2/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">(Oppheva)</span></h2><article class="changesToParent">Endra med <a href="lov/1973-06-08-50">lov 8 juni 1973 nr. 50</a>, oppheva med <a href="lov/1985-06-07-47">lov 7 juni 1985 nr. 47</a>.</article></article><article class="legalArticle" data-lovdata-URL="NL/lov/1953-07-03-2/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" id="paragraf-9-ledd-1">Kjem Finanstilsynet til at eit trygdelag driv verksemda si i strid med lov, vedtekt eller reglar som er gjevne med heimel i denne lova, eller at verksemda ikkje har trygt nok grunnlag, skal rådet gjeva laget påbod om, innan ein fastsett frist, å gjera dei tiltaka som trengst.</article><article class="legalP" id="paragraf-9-ledd-2">Meiner Finanstilsynet at det er turvande av omsyn til trygdetakarane, kan rådet til ei kvar tid krevja at trygdelaget skal stogga verksemda si heilt eller noko, til dess påboda frå Finanstilsynet er fylgde.</article><article class="legalP" id="paragraf-9-ledd-3">Vert eit påbod ikke fylgt i rett tid, skal Finanstilsynet senda fråsegn om saka til Kongen. Kongen avgjer då kva rådgjerd som skal takast, og kan, etter at trygdelaget har fått høve til å gjeva utsegn, fastsetja at laget skal avskipast. Kongen kan og fastsetja at det ikkje skal takast utlegg i lagseiga før det er avgjort om laget skal avskipast, og at tvangssal berre kan haldast når ein heilt rettsverna panterett var til før Kongen gjorde vedtaket, eller før Finanstilsynet gav påbod om å stogga verksemda.</article><article class="legalP" id="paragraf-9-ledd-4">Held Finanstilsynet det truleg at eit trygdelag ikkje vert i stand til å svara skyldnaden sin, kan Kongen fastsetja at laget straks skal avskipast.</article><article class="changesToParent">Endra med <a href="lov/1985-06-07-47">lover 7 juni 1985 nr. 47</a>, <a href="lov/1992-06-26-86">26 juni 1992 nr. 86</a>, <a href="lov/2009-06-19-48">19 juni 2009 nr. 48</a> (ikr. 21 des 2009 iflg. <a href="forskrift/2009-12-18-1603">res. 18 des 2009 nr. 1603</a>).</article></article><article class="legalArticle" data-lovdata-URL="NL/lov/1953-07-03-2/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" id="paragraf-10-ledd-1">Når eit trygdelag skal avskipast, fastset Finanstilsynet korleis dette skal gjerast. Vert avskipinga gjord etter føresegnene i <a href="lov/1953-07-03-2/§9">§ 9</a>, kan kravsmennene korkje med utlegg eller på annan måte få seg stettingsrett i noko som høyrer laget til.</article><article class="legalP" id="paragraf-10-ledd-2">Finanstilsynet fører tilsyn med avskipinga. Føresegnene i <a href="lov/1953-07-03-2/§8">§ 8</a> gjeld på tilsvarande måte. For slikt tilsyn skal laget svara eit vederlag som Kongen eller den han gjev fullmakt, fastset for kvart år.</article><article class="changesToParent">Endra med <a href="lov/1985-06-07-47">lover 7 juni 1985 nr. 47</a>, <a href="lov/2009-06-19-48">19 juni 2009 nr. 48</a> (ikr. 21 des 2009 iflg. <a href="forskrift/2009-12-18-1603">res. 18 des 2009 nr. 1603</a>).</article></article><article class="legalArticle" data-lovdata-URL="NL/lov/1953-07-03-2/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">(Oppheva)</span></h2><article class="changesToParent">Oppheva med <a href="lov/1985-06-07-47">lov 7 juni 1985 nr. 47</a>.</article></article><article class="legalArticle" data-lovdata-URL="NL/lov/1953-07-03-2/§12" data-name="§12" id="paragraf-12"><h2 class="legalArticleHeader"><span class="legalArticleValue" data-legalArea="31.16">§ 12</span>.</h2><article class="legalP" id="paragraf-12-ledd-1">Bryt nokon eit påbod eller forbod som er gjeve i eller med heimel i denne lova, vert han straffa med bot, om ikkje tilhøvet går inn under stridare straffebod.</article><article class="changesToParent">Endra med <a href="lov/2015-06-19-65">lov 19 juni 2015 nr. 65</a> (ikr. 1 okt 2015).</article></article><article class="legalArticle" data-lovdata-URL="NL/lov/1953-07-03-2/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>.</h2><article class="numberedLegalP" data-numerator="1" id="paragraf-13-nummer-1">1. Denne lova tek til å gjelda 1. juli 1953.<article class="legalP" id="paragraf-13-nummer-1-ledd-1">– – –</article><article class="legalP" id="paragraf-13-nummer-1-ledd-2">Finanstilsynet kan gjeva reglar om å avskipa sjøtrygdelag som ikkje vil halda fram med verksemda.</article><article class="legalP" id="paragraf-13-nummer-1-ledd-3">Kongen avgjer korleis føresegnene i lova skal setjast i verk for sjøtrygdelag som vil halda fram med verksemda, og kva tid det skal gjerast frå. Når eit lag ikkje i rett tid stettar dei krava som er sette i eller med heimel i denne lova, skal verksemda avskipast etter reglar som Finanstilsynet gjev.</article></article><article class="changesToParent">Endra med <a href="lov/1985-06-07-47">lover 7 juni 1985 nr. 47</a>, <a href="lov/2009-06-19-48">19 juni 2009 nr. 48</a> (ikr. 21 des 2009 iflg. <a href="forskrift/2009-12-18-1603">res. 18 des 2009 nr. 1603</a>).</article></article></main></body></html>