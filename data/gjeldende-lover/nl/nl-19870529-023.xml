<!DOCTYPE html><html lang="nb"><head><title>Lov om bibliotekvederlag</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1987-05-29-23</dd><dt class="dokid">DokumentID</dt><dd class="dokid">NL/lov/1987-05-29-23</dd><dt class="ministry">Departement</dt><dd class="ministry"><ul><li>Kultur- og likestillingsdepartementet</li></ul></dd><dt class="dateInForce">I kraft fra</dt><dd class="dateInForce">1987-05-29</dd><dt class="lastChangeInForce">Ikrafttredelse av siste endring</dt><dd class="lastChangeInForce">2019-08-01</dd><dt class="lastChangedBy">Sist endret ved</dt><dd class="lastChangedBy"><a href="lov/2018-12-20-120">lov/2018-12-20-120</a> fra 2019-08-01</dd><dt class="legalArea">Rettsområde</dt><dd class="legalArea"><ul><li><a href="legal-areas/16" title="Immaterialrett">Immaterialrett</a> &gt; <a href="legal-areas/16.03" title="Opphavsrett">Opphavsrett</a></li> <li><a href="legal-areas/19" title="Kultur, idrett og underholdning">Kultur, idrett og underholdning</a> &gt; <a href="legal-areas/19.02" title="Bibliotek">Bibliotek</a></li></ul></dd><dt class="lastupdated">Rettet</dt><dd class="lastupdated">2021-09-27 (faglige fotnoter fjernet)</dd><dt class="titleShort">Korttittel</dt><dd class="titleShort">Bibliotekvederlagsloven</dd><dt class="title">Tittel</dt><dd class="title">Lov om bibliotekvederlag</dd><dt class="miscInformation">Annet om dokumentet</dt><dd class="miscInformation">Jf. <a href="lov/1992-11-27-109/eøsl/a4">EØS-avtalen artikkel 4</a>. Jf. <i>tidligere</i> lover 12 des 1947 nr. 12 § 12, <a href="lov/1971-06-18-80/§18">18 juni 1971 nr. 80 § 18</a> og <a href="lov/1985-12-20-108/§15">20 des 1985 nr. 108 § 15</a>.</dd><dt class="refid">RefID</dt><dd class="refid">lov/1987-05-29-23</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om bibliotekvederlag</a><ul class="tocSubUl"><li><a href="#paragraf-1">§ 1. Vederlag for utlån mv.</a></li><li><a href="#paragraf-2">§ 2. Beregning av vederlag</a></li><li><a href="#paragraf-3">§ 3. Fastsettelse av vederlagssats</a></li><li><a href="#paragraf-4">§ 4. Fordeling til fond</a></li><li><a href="#paragraf-5">§ 5. Ikrafttredelse</a></li></ul></li></ul></dd></dl></header><main class="documentBody" data-lovdata-URL="NL/lov/1987-05-29-23" id="dokument"><h1>Lov om bibliotekvederlag</h1><article class="legalArticle" data-lovdata-URL="NL/lov/1987-05-29-23/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Vederlag for utlån mv.</span></h2><article class="legalP" id="paragraf-1-ledd-1">Opphavere til verk som disponeres til utlån i offentlige bibliotek, skal ytes vederlag gjennom årlige bevilgninger over statsbudsjettet. Vederlaget ytes kollektivt, og utbetales til slike fond som nevnt i <a href="lov/1987-05-29-23/§4">§ 4</a> til støtte for visse opphavergrupper.</article><article class="changesToParent">Endret ved <a href="lov/2018-12-20-120">lov 20 des 2018 nr. 120</a> (ikr. 1 aug 2019 iflg. <a href="forskrift/2019-06-21-807">res. 21 juni 2019 nr. 807</a>).</article></article><article class="legalArticle" data-lovdata-URL="NL/lov/1987-05-29-23/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Beregning av vederlag</span></h2><article class="legalP" id="paragraf-2-ledd-1">Vederlaget beregnes etter en sats for hver utlånsenhet.</article><article class="legalP" id="paragraf-2-ledd-2">For bøker er utlånsenheten ett bind. Departementet kan bestemme hva som ellers skal regnes som utlånsenhet. Ved beregning av antallet utlånsenheter legges til grunn de verk som er utgitt i Norge og som disponeres til utlån ved offentlig bibliotek. Departementet kan bestemme hvilke bibliotek, samlinger m.v. som skal regnes med ved beregningen.</article><article class="legalP" id="paragraf-2-ledd-3">Beregningene skal bygge på statistikk over antallet utlånsenheter som disponeres til utlån i de enkelte bibliotekene, og hvilke typer verk som inngår i disse.</article></article><article class="legalArticle" data-lovdata-URL="NL/lov/1987-05-29-23/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fastsettelse av vederlagssats</span></h2><article class="legalP" id="paragraf-3-ledd-1">Vederlagssatsen (jf. <a href="lov/1987-05-29-23/§2">§ 2</a> første ledd) fastsettes etter forhandlinger med en felles sammenslutning som er godkjent av departementet, og som består av organisasjoner som representerer en vesentlig del av norske opphavere på området.</article><article class="legalP" id="paragraf-3-ledd-2">Dersom det ikke oppnås enighet om avtale om vederlagssats, kan hver av partene kreve megling etter nærmere regler fastsatt av departementet.</article><article class="changesToParent">Endret ved <a href="lov/2018-12-20-120">lov 20 des 2018 nr. 120</a> (ikr. 1 aug 2019 iflg. <a href="forskrift/2019-06-21-807">res. 21 juni 2019 nr. 807</a>).</article></article><article class="legalArticle" data-lovdata-URL="NL/lov/1987-05-29-23/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fordeling til fond</span></h2><article class="legalP" id="paragraf-4-ledd-1">Vederlaget fordeles til fond som forvaltes av de aktuelle opphaverorganisasjoner. Fondenes vedtekter skal være godkjent av departementet.</article><article class="legalP" id="paragraf-4-ledd-2">Fondenes midler kan disponeres til fordel for opphavere, eller til fordel for formål som gjelder vedkommende gruppe opphavere. Ved utbetaling til enkelte opphavere skal det ikke kunne tas hensyn til organisasjonstilhørighet. Til en enkelt opphaver skal det ikke kunne ytes et årlig beløp som overstiger fire ganger folketrygdens grunnbeløp.</article><article class="legalP" id="paragraf-4-ledd-3">Departementet kan fastsette nærmere regler om fordeling av vederlaget og anvendelse av midlene.</article><article class="changesToParent">Endret ved <a href="lov/1992-12-04-128">lover 4 des 1992 nr. 128</a>, <a href="lov/2018-12-20-120">20 des 2018 nr. 120</a> (ikr. 1 aug 2019 iflg. <a href="forskrift/2019-06-21-807">res. 21 juni 2019 nr. 807</a>).</article></article><article class="legalArticle" data-lovdata-URL="NL/lov/1987-05-29-23/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Loven trer i kraft straks, men får ikke virkning for den avtale som er inngått for perioden 1986-88.</article><article class="legalP" id="paragraf-5-ledd-2">Fra samme tidspunkt oppheves <a href="lov/1985-12-20-108/§15">§ 15 i lov 20. desember 1985 nr. 108</a> om folkebibliotek.</article><article class="legalP" id="paragraf-5-ledd-3"><a href="lov/1971-06-18-80">Lov 18. juni 1971 nr. 80</a> om folke- og skolebiblioteker oppheves straks.</article></article></main></body></html>