<!DOCTYPE html><html lang="no"><head><title>Lov om en overgangsperiode ved Storbritannias uttreden av EU</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2019-03-29-8</dd><dt class="dokid">DokumentID</dt><dd class="dokid">NL/lov/2019-03-29-8</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="dateInForce">I kraft fra</dt><dd class="dateInForce">2020-02-01</dd><dt class="legalArea">Rettsområde</dt><dd class="legalArea"><ul><li><a href="legal-areas/06" title="EU/EØS-rett">EU/EØS-rett</a></li> <li><a href="legal-areas/29" title="Stats-, statsforfatnings- og statsborgerrett">Stats-, statsforfatnings- og statsborgerrett</a></li></ul></dd><dt class="dateOfPublication">Kunngjort</dt><dd class="dateOfPublication">2019-03-29</dd><dt class="titleShort">Korttittel</dt><dd class="titleShort">Lov om en overgangsperiode ved Storbritannias uttreden av EU</dd><dt class="title">Tittel</dt><dd class="title">Lov om en overgangsperiode ved Storbritannias uttreden av EU</dd><dt class="refid">RefID</dt><dd class="refid">lov/2019-03-29-8</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om en overgangsperiode ved Storbritannias uttreden av EU</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Overgangsperioden</a></li><li><a href="#paragraf-3">§ 3. Ikrafttredelse</a></li></ul></li></ul></dd></dl></header><main class="documentBody" data-lovdata-URL="NL/lov/2019-03-29-8" id="dokument"><h1>Lov om en overgangsperiode ved Storbritannias uttreden av EU</h1><article class="legalArticle" data-lovdata-URL="NL/lov/2019-03-29-8/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med loven er å gjennomføre i norsk rett en overgangsperiode i forbindelse med at Det forente kongerike Storbritannia og Nord-Irland (Storbritannia) trer ut av Den europeiske union (EU).</article></article><article class="legalArticle" data-lovdata-URL="NL/lov/2019-03-29-8/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Overgangsperioden</span></h2><article class="legalP" id="paragraf-2-ledd-1">Med overgangsperioden menes i loven her perioden fra Storbritannias uttreden av EU til og med 31. desember 2020.</article><article class="legalP" id="paragraf-2-ledd-2">Bestemmelser i lov, stortingsvedtak og forskrift som tjener til å oppfylle Norges forpliktelser etter EØS-avtalen, skal i overgangsperioden anvendes som om Storbritannia fortsatt er medlem av EU. Det samme gjelder bestemmelser i lov, stortingsvedtak og forskrift som tjener til å oppfylle Norges forpliktelser etter andre avtaler som er bindende mellom Norge og EU, mellom Norge og EUs medlemsstater når de har handlet på vegne av EU, eller med EU og medlemsstatene sammen.</article><article class="legalP" id="paragraf-2-ledd-3">Andre bestemmelser i lov, stortingsvedtak og forskrift som fastsetter rettigheter og plikter for fysiske og juridiske personer etablert innenfor Det europeiske økonomiske samarbeidsområde (EØS), eller knytter rettsvirkninger til at handlinger har skjedd innenfor EØS, skal i overgangsperioden anvendes som om Storbritannia fortsatt er medlem av EU.</article><article class="legalP" id="paragraf-2-ledd-4">Kongen kan i forskrift forlenge tidsperioden fastsatt i første ledd.</article></article><article class="legalArticle" data-lovdata-URL="NL/lov/2019-03-29-8/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ikrafttredelse</span></h2><article class="legalP" id="paragraf-3-ledd-1">Loven gjelder fra den tid<sup class="footnotereference" data-footnotereferencevalue="1" data-unique-footnote-counter="1">1</sup> Kongen bestemmer.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1 feb 2020 iflg. <a href="forskrift/2020-01-10-14">res. 10 jan 2020 nr. 14</a>.</article></footer></article></main></body></html>