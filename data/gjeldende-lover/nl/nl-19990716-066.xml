<!DOCTYPE html><html lang="no"><head><title>Lov om Schengen informasjonssystem (SIS) [SIS-loven]</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1999-07-16-66</dd><dt class="dokid">DokumentID</dt><dd class="dokid">NL/lov/1999-07-16-66</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2001-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-10-12</dd><dt class="lastChangedBy">Sist endret ved</dt><dd class="lastChangedBy"><a href="lov/2024-06-21-47">lov/2024-06-21-47</a> fra 2025-10-12</dd><dt class="legalArea">Rettsområde</dt><dd class="legalArea"><ul><li><a href="legal-areas/06" title="EU/EØS-rett">EU/EØS-rett</a> &gt; <a href="legal-areas/06.22" title="Schengen">Schengen</a></li> <li><a href="legal-areas/11" title="Forvaltnings- og kommunalrett">Forvaltnings- og kommunalrett</a> &gt; <a href="legal-areas/11.05" title="Politi">Politi</a></li> <li><a href="legal-areas/29" title="Stats-, statsforfatnings- og statsborgerrett">Stats-, statsforfatnings- og statsborgerrett</a> &gt; <a href="legal-areas/29.02" title="Fremmedrett">Fremmedrett</a></li></ul></dd><dt class="lastupdated">Rettet</dt><dd class="lastupdated">2022-03-31 (tegnsetting i lister tilpasset universell utforming)</dd><dt class="eeaReferences">EØS-henvisning</dt><dd class="eeaReferences">Schengen-avtalen <br /> forordning <a href="eu/32018r1860">(EU) 2018/1860</a>, <br /> forordning <a href="eu/32018r1861">(EU) 2018/1861</a>, <br /> forordning <a href="eu/32018r1862">(EU) 2018/1862</a>.</dd><dt class="titleShort">Korttittel</dt><dd class="titleShort">SIS-loven – SISl</dd><dt class="title">Tittel</dt><dd class="title">Lov om Schengen informasjonssystem (SIS) [SIS-loven]</dd><dt class="refid">RefID</dt><dd class="refid">lov/1999-07-16-66</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om Schengen informasjonssystem (SIS) [SIS-loven]</a><ul class="tocSubUl"><li><a href="#kapittel-1" data-child-interval="§§ 1 – 3">Kapittel 1 Generelle bestemmelser</a><ul class="tocSubUl"><li><a href="#kapittel-1-paragraf-1">§ 1. Gjennomføring av forordninger om Schengen informasjonssystem (SIS)</a></li><li><a href="#kapittel-1-paragraf-2">§ 2. SIS og SIRENE</a></li><li><a href="#kapittel-1-paragraf-3">§ 3. Geografisk virkeområde</a></li></ul></li><li><a href="#kapittel-2" data-child-interval="§§ 4 – 6">Kapittel 2 Behandlingsansvar, informasjonssikkerhet og internkontroll</a><ul class="tocSubUl"><li><a href="#kapittel-2-paragraf-1">§ 4. Behandlingsansvar</a></li><li><a href="#kapittel-2-paragraf-2">§ 5. Informasjonssikkerhet</a></li><li><a href="#kapittel-2-paragraf-3">§ 6. Internkontroll</a></li></ul></li><li><a href="#kapittel-3" data-child-interval="§§ 7 – 11">Kapittel 3 Behandling av opplysninger</a><ul class="tocSubUl"><li><a href="#kapittel-3-paragraf-1">§ 7. Opplysninger som kan behandles</a></li><li><a href="#kapittel-3-paragraf-2">§ 8. Vilkår for å behandle opplysninger om personer og gjenstander</a></li><li><a href="#kapittel-3-paragraf-3">§ 9. Kobling mellom meldinger</a></li><li><a href="#kapittel-3-paragraf-4">§ 10. Behandling av opplysninger til andre formål</a></li><li><a href="#kapittel-3-paragraf-5">§ 11. Utveksling av opplysninger som ikke formidles via SIS (supplerende opplysninger)</a></li></ul></li><li><a href="#kapittel-4" data-child-interval="§§ 12 – 14">Kapittel 4 Tilgang, utlevering og taushetsplikt</a><ul class="tocSubUl"><li><a href="#kapittel-4-paragraf-1">§ 12. Tilgang til SIS</a></li><li><a href="#kapittel-4-paragraf-2">§ 13. Utlevering av opplysninger fra SIS</a></li><li><a href="#kapittel-4-paragraf-3">§ 14. Taushetsplikt</a></li></ul></li><li><a href="#kapittel-5" data-child-interval="§§ 15 – 18">Kapittel 5 Innsyn, retting og sletting</a><ul class="tocSubUl"><li><a href="#kapittel-5-paragraf-1">§ 15. Innsyn</a></li><li><a href="#kapittel-5-paragraf-2">§ 16. Sletting av opplysninger om personer og gjenstander</a></li><li><a href="#kapittel-5-paragraf-3">§ 17. Retting og sletting av uriktige opplysninger mv.</a></li><li><a href="#kapittel-5-paragraf-4">§ 18. Saksbehandlingsregler ved begjæring om innsyn, retting og sletting</a></li></ul></li><li><a href="#kapittel-6" data-child-interval="§§ 19 – 20">Kapittel 6 Erstatning</a><ul class="tocSubUl"><li><a href="#kapittel-6-paragraf-1">§ 19. Erstatning</a></li><li><a href="#kapittel-6-paragraf-2">§ 20. Klageadgang</a></li></ul></li><li><a href="#kapittel-7" data-child-interval="§§ 21 – 22">Kapittel 7 Tilsyn</a><ul class="tocSubUl"><li><a href="#kapittel-7-paragraf-1">§ 21. Datatilsynets tilsyn og kontroll mv.</a></li><li><a href="#kapittel-7-paragraf-2">§ 22. Særregler om meldinger lagt inn av en annen stat</a></li></ul></li><li><a href="#kapittel-8" data-child-interval="§ 23">Kapittel 8 Forskrifter</a><ul class="tocSubUl"><li><a href="#kapittel-8-paragraf-1">§ 23. Forskrifter</a></li></ul></li><li><a href="#kapittel-9" data-child-interval="§ 24">Kapittel 9 Sluttbestemmelser</a><ul class="tocSubUl"><li><a href="#kapittel-9-paragraf-1">§ 24. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="NL/lov/1999-07-16-66" id="dokument"><h1>Lov om Schengen informasjonssystem (SIS) [SIS-loven]</h1><section class="section" data-name="kap1" id="kapittel-1" data-lovdata-URL="NL/lov/1999-07-16-66/KAPITTEL_1"><h2>Kapittel 1 Generelle bestemmelser</h2><article class="changesToParent">Kapitteloverskrift tilføyd ved lov <a href="lov/2022-02-18-6">8 feb 2022 nr. 6</a> (i kraft 7 mars 2023 iflg. <a href="forskrift/2023-02-10-173">res. 10 feb 2023 nr. 173</a>).</article><article class="legalArticle" data-lovdata-URL="NL/lov/1999-07-16-66/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Gjennomføring av forordninger om Schengen informasjonssystem (SIS)</span></h3><article class="legalP" id="kapittel-1-paragraf-1-ledd-1">Følgende forordninger gjelder som lov:<ol class="defaultList" type="1"><li data-name="1." value="1"><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">Forordning <a href="eu/32018r1862">(EU) 2018/1862</a> om opprettelse, drift og bruk av Schengen-informasjonssystem (SIS) innenfor politisamarbeid og strafferettslig samarbeid (politisamarbeidsforordningen), som endret ved forordning <a href="eu/32019r0818">(EU) 2019/818</a>, forordning <a href="eu/32021r1133">(EU) 2021/1133</a> og forordning <a href="eu/32021r1150">(EU) 2021/1150</a></article></article></li><li data-name="2." value="2"><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">Forordning <a href="eu/32018r1861">(EU) 2018/1861</a> om opprettelse, drift og bruk av Schengen-informasjonssystem (SIS) på området inn- og utreisekontroll (grensekontrollforordningen), som endret ved forordning <a href="eu/32019r0817">(EU) 2019/817</a>, forordning <a href="eu/32021r1134">(EU) 2021/1134</a> og forordning <a href="eu/32021r1152">(EU) 2021/1152</a></article></article></li><li data-name="3." value="3"><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1">Forordning <a href="eu/32018r1860">(EU) 2018/1860</a> om bruk av Schengen-informasjonssystem i forbindelse med retur av tredjestatsborgere med ulovlig opphold (returforordningen), som endret ved forordning <a href="eu/32021r1134">(EU) 2021/1134</a> og forordning <a href="eu/32021r1152">(EU) 2021/1152</a>.</article></article></li></ol></article><article class="changesToParent">Endret ved lover <a href="lov/2008-06-27-66">27 juni 2008 nr. 66</a> (ikr. 9 apr 2013 iflg. <a href="forskrift/2013-04-05-337">res. 5 apr 2013 nr. 337</a>), <a href="lov/2022-02-18-6">18 feb 2022 nr. 6</a> (i kraft 7 mars 2023 iflg. <a href="forskrift/2023-02-10-173">res. 10 feb 2023 nr. 173</a>), <a href="lov/2024-06-21-47">21 juni 2024 nr. 47</a> (i kraft 12 okt 2025 iflg. <a href="forskrift/2025-09-19-1876">res. 19 sep 2025 nr. 1876</a>).</article></article><article class="legalArticle" data-lovdata-URL="NL/lov/1999-07-16-66/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue" data-legalArea="11.04">§ 2</span>. <span class="legalArticleTitle">SIS og SIRENE</span></h3><article class="legalP" id="kapittel-1-paragraf-2-ledd-1">SIS er et informasjonssystem knyttet til Schengen-samarbeidet.</article><article class="legalP" id="kapittel-1-paragraf-2-ledd-2">SIRENE-kontoret er det nasjonale kontaktpunktet for utveksling av supplerende opplysninger, som Kripos har ansvaret for.</article><article class="changesToParent">Endret ved lover <a href="lov/2006-06-30-47">30 juni 2006 nr. 47</a> (ikr. 30 juni 2006 iflg. <a href="forskrift/2006-06-30-746">res. 30 juni 2006 nr. 746</a>) <a href="lov/2008-06-27-66">27 juni 2008 nr. 66</a> (ikr. 9 apr 2013 iflg. <a href="forskrift/2013-04-05-337">res. 5 apr 2013 nr. 337</a>), <a href="lov/2022-02-18-6">18 feb 2022 nr. 6</a> (i kraft 7 mars 2023 iflg. <a href="forskrift/2023-02-10-173">res. 10 feb 2023 nr. 173</a>).</article></article><article class="legalArticle" data-lovdata-URL="NL/lov/1999-07-16-66/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Geografisk virkeområde</span></h3><article class="legalP" id="kapittel-1-paragraf-3-ledd-1">Loven gjelder ikke for Svalbard.</article><article class="changesToParent">Endret ved lov <a href="lov/2022-02-18-6">18 feb 2022 nr. 6</a> (i kraft 7 mars 2023 iflg. <a href="forskrift/2023-02-10-173">res. 10 feb 2023 nr. 173</a>, tidligere § 26).</article></article></section><section class="section" data-name="kap2" id="kapittel-2" data-lovdata-URL="NL/lov/1999-07-16-66/KAPITTEL_2"><h2>Kapittel 2 Behandlingsansvar, informasjonssikkerhet og internkontroll</h2><article class="changesToParent">Kapitteloverskrift tilføyd ved lov <a href="lov/2022-02-18-6">8 feb 2022 nr. 6</a> (i kraft 7 mars 2023 iflg. <a href="forskrift/2023-02-10-173">res. 10 feb 2023 nr. 173</a>).</article><article class="legalArticle" data-lovdata-URL="NL/lov/1999-07-16-66/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Behandlingsansvar</span></h3><article class="legalP" id="kapittel-2-paragraf-1-ledd-1">Kripos er behandlingsansvarlig for behandling av opplysninger etter politisamarbeidsforordningen og grensekontrollforordningen.</article><article class="legalP" id="kapittel-2-paragraf-1-ledd-2">Utlendingsdirektoratet er behandlingsansvarlig for behandling av opplysninger etter returforordningen.</article><article class="changesToParent">Tilføyd ved lov <a href="lov/2022-02-18-6">18 feb 2022 nr. 6</a> (i kraft 7 mars 2023 iflg. <a href="forskrift/2023-02-10-173">res. 10 feb 2023 nr. 173</a>).</article></article><article class="legalArticle" data-lovdata-URL="NL/lov/1999-07-16-66/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Informasjonssikkerhet</span></h3><article class="legalP" id="kapittel-2-paragraf-2-ledd-1">Reglene om informasjonssikkerhet i <a href="lov/2010-05-28-16/§15">politiregisterloven § 15</a> gjelder for behandling av opplysninger etter politisamarbeidsforordningen.</article><article class="legalP" id="kapittel-2-paragraf-2-ledd-2">For behandling av opplysninger etter grensekontrollforordningen og returforordningen gjelder reglene om informasjonssikkerhet i <a href="lov/2018-06-15-38/gdpr">personvernforordningen</a> kapittel IV.</article><article class="changesToParent">Endret ved lover <a href="lov/2000-04-14-31">14 apr 2000 nr. 31</a> (ikr. 1 jan 2001 iflg. <a href="forskrift/2000-06-30-641">res. 30 juni 2000 nr. 641</a>), <a href="lov/2022-02-18-6">8 feb 2022 nr. 6</a> (i kraft 7 mars 2023 iflg. <a href="forskrift/2023-02-10-173">res. 10 feb 2023 nr. 173</a>, tidligere § 3).</article></article><article class="legalArticle" data-lovdata-URL="NL/lov/1999-07-16-66/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Internkontroll</span></h3><article class="legalP" id="kapittel-2-paragraf-3-ledd-1">Reglene om internkontroll i <a href="lov/2010-05-28-16/§16">politiregisterloven § 16</a> gjelder for behandling av opplysninger etter politisamarbeidsforordningen.</article><article class="legalP" id="kapittel-2-paragraf-3-ledd-2">For behandling av opplysninger etter grensekontrollforordningen og returforordningen gjelder reglene om internkontroll i <a href="lov/2018-06-15-38/gdpr">personvernforordningen</a> kapittel IV.</article><article class="changesToParent">Endret ved lover <a href="lov/2000-04-14-31">14 apr 2000 nr. 31</a> (ikr. 1 jan 2001 iflg. <a href="forskrift/2000-06-30-641">res. 30 juni 2000 nr. 641</a>), <a href="lov/2022-02-18-6">18 feb 2022 nr. 6</a> (i kraft 7 mars 2023 iflg. <a href="forskrift/2023-02-10-173">res. 10 feb 2023 nr. 173</a>, tidligere § 4).</article></article></section><section class="section" data-name="kap3" id="kapittel-3" data-lovdata-URL="NL/lov/1999-07-16-66/KAPITTEL_3"><h2>Kapittel 3 Behandling av opplysninger</h2><article class="changesToParent">Kapitteloverskrift tilføyd ved lov <a href="lov/2022-02-18-6">8 feb 2022 nr. 6</a> (i kraft 7 mars 2023 iflg. <a href="forskrift/2023-02-10-173">res. 10 feb 2023 nr. 173</a>).</article><article class="legalArticle" data-lovdata-URL="NL/lov/1999-07-16-66/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Opplysninger som kan behandles</span></h3><article class="legalP" id="kapittel-3-paragraf-1-ledd-1">Det kan behandles opplysninger om personer som nevnt i:<ol class="defaultList" type="1"><li data-name="1." value="1"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">politisamarbeidsforordningen artikkel 20</article></article></li><li data-name="2." value="2"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">grensekontrollforordningen artikkel 20</article></article></li><li data-name="3." value="3"><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">returforordningen artikkel 4.</article></article></li></ol></article><article class="legalP" id="kapittel-3-paragraf-1-ledd-2">Om gjenstander kan det behandles opplysninger som nevnt i politisamarbeidsforordningen artikkel 38 eller annet betalingsmiddel som nevnt i artikkel 36 nr. 1.</article><article class="changesToParent">Endret ved lover <a href="lov/2006-06-30-47">30 juni 2006 nr. 47</a> (ikr. 30 juni 2006 iflg. <a href="forskrift/2006-06-30-746">res. 30 juni 2006 nr. 746</a>), <a href="lov/2009-06-19-41">19 juni 2009 nr. 41</a> (ikr. 1 jan 2010 iflg. <a href="forskrift/2009-10-30-1324">res. 30 okt 2009 nr. 1324</a>), <a href="lov/2014-05-09-16">9 mai 2014 nr. 16</a> (ikr. 9 mai 2014 iflg. <a href="forskrift/2014-05-09-625">res. 9 mai 2014 nr. 625</a>), <a href="lov/2014-06-20-47">20 juni 2014 nr. 47</a> (ikr. 1 juli 2014 iflg. <a href="forskrift/2014-06-20-792">res. 20 juni 2014 nr. 792</a>), <a href="lov/2017-03-31-14">31 mars 2017 nr. 14</a> (ikr. 18 april 2017 iflg. <a href="forskrift/2017-03-31-414">res. 31 mars 2017 nr. 414</a>), <a href="lov/2018-06-22-78">22 juni 2018 nr. 78</a> (ikr. 1 nov 2018 iflg. <a href="forskrift/2018-10-05-1547">res. 5 okt 2018 nr. 1547</a>), <a href="lov/2022-02-18-6">18 feb 2022 nr. 6</a> (i kraft 7 mars 2023 iflg. <a href="forskrift/2023-02-10-173">res. 10 feb 2023 nr. 173</a>).</article></article><article class="legalArticle" data-lovdata-URL="NL/lov/1999-07-16-66/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Vilkår for å behandle opplysninger om personer og gjenstander</span></h3><article class="legalP" id="kapittel-3-paragraf-2-ledd-1">Behandling av opplysninger om personer skal skje på de vilkår som fremgår av:<ol class="defaultList" type="1"><li data-name="1." value="1"><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">politisamarbeidsforordningen artikkel 26, 32, 34, 36 og 40</article></article></li><li data-name="2." value="2"><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">grensekontrollforordningen artikkel 24, 25 og 26</article></article></li><li data-name="3." value="3"><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">returforordningen artikkel 3.</article></article></li></ol></article><article class="legalP" id="kapittel-3-paragraf-2-ledd-2">Det kan behandles opplysninger om gjenstander som ettersøkes for beslag eller som bevis i en straffesak, jf. politisamarbeidsforordningen artikkel 38, eller på vilkår som nevnt i artikkel 26 nr. 5, artikkel 32 nr. 8, artikkel 34 nr. 2 eller artikkel 36.</article><article class="legalP" id="kapittel-3-paragraf-2-ledd-3">Registreringen av opplysninger i SIS må være besluttet av kompetent myndighet.</article><article class="changesToParent">Endret ved lover <a href="lov/2006-04-28-11">28 apr 2006 nr. 11</a> (ikr. 28 apr 2006 iflg. <a href="forskrift/2006-04-28-451">res. 28 apr 2006 nr. 451</a>), <a href="lov/2008-06-27-66">27 juni 2008 nr. 66</a> (ikr. 9 apr 2013 iflg. <a href="forskrift/2013-04-05-337">res. 5 apr 2013 nr. 337</a>), <a href="lov/2022-02-18-6">18 feb 2022 nr. 6</a> (i kraft 7 mars 2023 iflg. <a href="forskrift/2023-02-10-173">res. 10 feb 2023 nr. 173</a>).</article></article><article class="legalArticle" data-lovdata-URL="NL/lov/1999-07-16-66/§9" data-name="§9" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Kobling mellom meldinger</span></h3><article class="legalP" id="kapittel-3-paragraf-3-ledd-1">Det kan opprettes koblinger mellom meldinger på vilkår som nevnt i:<ol class="defaultList" type="1"><li data-name="1." value="1"><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">politisamarbeidsforordningen artikkel 63</article></article></li><li data-name="2." value="2"><article class="listArticle" id="kapittel-3-paragraf-3-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1">grensekontrollforordningen artikkel 48</article></article></li><li data-name="3." value="3"><article class="listArticle" id="kapittel-3-paragraf-3-ledd-1-punkt-3"><article class="legalP" id="kapittel-3-paragraf-3-ledd-1-punkt-3-ledd-1">returforordningen artikkel 19.</article></article></li></ol></article><article class="changesToParent">Tilføyd ved lov <a href="lov/2008-06-27-66">27 juni 2008 nr. 66</a> (ikr. 9 apr 2013 iflg. <a href="forskrift/2013-04-05-337">res. 5 apr 2013 nr. 337</a>), endret ved lov <a href="lov/2022-02-18-6">8 feb 2022 nr. 6</a> (i kraft 7 mars 2023 iflg. <a href="forskrift/2023-02-10-173">res. 10 feb 2023 nr. 173</a>, tidligere § 9a).</article></article><article class="legalArticle" data-lovdata-URL="NL/lov/1999-07-16-66/§10" data-name="§10" id="kapittel-3-paragraf-4"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Behandling av opplysninger til andre formål</span></h3><article class="legalP" id="kapittel-3-paragraf-4-ledd-1">Opplysningene som behandles i SIS, kan ikke behandles for andre formål enn de som er fastsatt for den enkelte behandling, med mindre det er adgang til dette i samsvar med:<ol class="defaultList" type="1"><li data-name="1." value="1"><article class="listArticle" id="kapittel-3-paragraf-4-ledd-1-punkt-1"><article class="legalP" id="kapittel-3-paragraf-4-ledd-1-punkt-1-ledd-1">politisamarbeidsforordningen artikkel 56 nr. 5</article></article></li><li data-name="2." value="2"><article class="listArticle" id="kapittel-3-paragraf-4-ledd-1-punkt-2"><article class="legalP" id="kapittel-3-paragraf-4-ledd-1-punkt-2-ledd-1">grensekontrollforordningen artikkel 41 nr. 5</article></article></li><li data-name="3." value="3"><article class="listArticle" id="kapittel-3-paragraf-4-ledd-1-punkt-3"><article class="legalP" id="kapittel-3-paragraf-4-ledd-1-punkt-3-ledd-1">returforordningen artikkel 19.</article></article></li></ol></article><article class="changesToParent">Endret ved lov <a href="lov/2022-02-18-6">8 feb 2022 nr. 6</a> (i kraft 7 mars 2023 iflg. <a href="forskrift/2023-02-10-173">res. 10 feb 2023 nr. 173</a>).</article></article><article class="legalArticle" data-lovdata-URL="NL/lov/1999-07-16-66/§11" data-name="§11" id="kapittel-3-paragraf-5"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Utveksling av opplysninger som ikke formidles via SIS (supplerende opplysninger)</span></h3><article class="legalP" id="kapittel-3-paragraf-5-ledd-1">Opplysninger som ikke formidles via SIS (supplerende opplysninger), skal utveksles via SIRENE-kontoret. Supplerende opplysninger skal bare brukes for det formålet opplysningene er gitt for, med mindre det er innhentet forutgående samtykke fra den innmeldende staten som nevnt i:<ol class="defaultList" type="1"><li data-name="1." value="1"><article class="listArticle" id="kapittel-3-paragraf-5-ledd-1-punkt-1"><article class="legalP" id="kapittel-3-paragraf-5-ledd-1-punkt-1-ledd-1">politisamarbeidsforordningen artikkel 8 nr. 2</article></article></li><li data-name="2." value="2"><article class="listArticle" id="kapittel-3-paragraf-5-ledd-1-punkt-2"><article class="legalP" id="kapittel-3-paragraf-5-ledd-1-punkt-2-ledd-1">grensekontrollforordningen artikkel 8 nr. 2</article></article></li><li data-name="3." value="3"><article class="listArticle" id="kapittel-3-paragraf-5-ledd-1-punkt-3"><article class="legalP" id="kapittel-3-paragraf-5-ledd-1-punkt-3-ledd-1">returforordningen artikkel 19.</article></article></li></ol></article><article class="legalP" id="kapittel-3-paragraf-5-ledd-2">For behandlingen av supplerende opplysninger etter politisamarbeidsforordningen gjelder <a href="lov/2010-05-28-16">politiregisterloven</a>. For behandlingen av supplerende opplysninger etter grensekontrollforordningen og returforordningen gjelder <a href="lov/2018-06-15-38">personopplysningsloven</a>, med mindre det er fastsatt i eller i medhold av <a href="lov/2010-05-28-16">politiregisterloven</a> at opplysningene som skal utveksles, reguleres av <a href="lov/2010-05-28-16">politiregisterloven</a>.</article><article class="legalP" id="kapittel-3-paragraf-5-ledd-3">Supplerende opplysninger skal slettes i samsvar med:<ol class="defaultList" type="1"><li data-name="1." value="1"><article class="listArticle" id="kapittel-3-paragraf-5-ledd-3-punkt-1"><article class="legalP" id="kapittel-3-paragraf-5-ledd-3-punkt-1-ledd-1">politisamarbeidsforordningen artikkel 64</article></article></li><li data-name="2." value="2"><article class="listArticle" id="kapittel-3-paragraf-5-ledd-3-punkt-2"><article class="legalP" id="kapittel-3-paragraf-5-ledd-3-punkt-2-ledd-1">grensekontrollforordningen artikkel 49</article></article></li><li data-name="3." value="3"><article class="listArticle" id="kapittel-3-paragraf-5-ledd-3-punkt-3"><article class="legalP" id="kapittel-3-paragraf-5-ledd-3-punkt-3-ledd-1">returforordningen artikkel 19.</article></article></li></ol></article><article class="changesToParent">Endret ved lover <a href="lov/2003-06-20-45">20 juni 2003 nr. 45</a> (ikr. 1 juli 2003 iflg. <a href="forskrift/2003-06-20-712">res. 20 juni 2003 nr. 712</a>), <a href="lov/2006-04-28-11">28 apr 2006 nr. 11</a> (ikr. 28 apr 2006 iflg. <a href="forskrift/2006-04-28-451">res. 28 apr 2006 nr. 451</a>), <a href="lov/2016-04-22-3">22 apr 2016 nr. 3</a> (ikr. 22 apr 2016 iflg. <a href="forskrift/2016-04-22-407">res. 22 apr 2016 nr. 407</a>), <a href="lov/2022-02-18-6">18 feb 2022 nr. 6</a> (i kraft 7 mars 2023 iflg. <a href="forskrift/2023-02-10-173">res. 10 feb 2023 nr. 173</a>).</article></article></section><section class="section" data-name="kap4" id="kapittel-4" data-lovdata-URL="NL/lov/1999-07-16-66/KAPITTEL_4"><h2>Kapittel 4 Tilgang, utlevering og taushetsplikt</h2><article class="changesToParent">Kapitteloverskrift tilføyd ved lov <a href="lov/2022-02-18-6">8 feb 2022 nr. 6</a> (i kraft 7 mars 2023 iflg. <a href="forskrift/2023-02-10-173">res. 10 feb 2023 nr. 173</a>).</article><article class="legalArticle" data-lovdata-URL="NL/lov/1999-07-16-66/§12" data-name="§12" id="kapittel-4-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Tilgang til SIS</span></h3><article class="legalP" id="kapittel-4-paragraf-1-ledd-1">Følgende myndigheter skal ha tilgang (adgang til direkte søk) til SIS:<ol class="defaultList" type="1"><li data-name="1." value="1"><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">politi- og tollmyndighet samt Kystvakten når de utøver grensekontroll og annen kontroll</article></article></li><li data-name="2." value="2"><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1">påtale- og politimyndighet</article></article></li><li data-name="3." value="3"><article class="listArticle" id="kapittel-4-paragraf-1-ledd-1-punkt-3"><article class="legalP" id="kapittel-4-paragraf-1-ledd-1-punkt-3-ledd-1">utlendingsmyndighet, for formål som nevnt i politisamarbeidsforordningen artikkel 44 nr. 1 bokstav d og nr. 2, grensekontrollforordningen artikkel 34 nr. 1 bokstav d og f og nr. 2 og returforordningen artikkel 19</article></article></li><li data-name="4." value="4"><article class="listArticle" id="kapittel-4-paragraf-1-ledd-1-punkt-4"><article class="legalP" id="kapittel-4-paragraf-1-ledd-1-punkt-4-ledd-1">myndighet med ansvar for registrering av kjøretøyer, til formål og opplysninger som nevnt i politisamarbeidsforordningen artikkel 45</article></article></li><li data-name="5." value="5"><article class="listArticle" id="kapittel-4-paragraf-1-ledd-1-punkt-5"><article class="legalP" id="kapittel-4-paragraf-1-ledd-1-punkt-5-ledd-1">myndighet med ansvar for å utstede registreringsbevis eller sikre trafikkstyring for båter og luftfartøyer mv., til formål og opplysninger som nevnt i politisamarbeidsforordningen artikkel 46</article></article></li><li data-name="6." value="6"><article class="listArticle" id="kapittel-4-paragraf-1-ledd-1-punkt-6"><article class="legalP" id="kapittel-4-paragraf-1-ledd-1-punkt-6-ledd-1">myndighet med ansvar for å utstede løyve for skytevåpen til formål og opplysninger som nevnt i politisamarbeidsforordningen artikkel 47.</article></article></li></ol></article><article class="legalP" id="kapittel-4-paragraf-1-ledd-2">Tilgang til registeret skal kun gis til personer som har fått særskilt bemyndigelse. Brukerne kan bare søke etter opplysninger som er nødvendige for å ivareta deres oppgaver.</article><article class="changesToParent">Endret ved lover <a href="lov/2006-04-28-11">28 apr 2006 nr. 11</a> (ikr. 28 apr 2006 iflg. <a href="forskrift/2006-04-28-451">res. 28 apr 2006 nr. 451</a>), <a href="lov/2006-06-30-47">30 juni 2006 nr. 47</a> (ikr. 30 juni 2006 iflg. <a href="forskrift/2006-06-30-746">res. 30 juni 2006 nr. 746</a>), <a href="lov/2008-06-27-66">27 juni 2008 nr. 66</a> (ikr. 9 apr 2013 iflg. <a href="forskrift/2013-04-05-337">res. 5 apr 2013 nr. 337</a>), <a href="lov/2022-02-18-6">18 feb 2022 nr. 6</a> (i kraft 7 mars 2023 iflg. <a href="forskrift/2023-02-10-173">res. 10 feb 2023 nr. 173</a>).</article></article><article class="legalArticle" data-lovdata-URL="NL/lov/1999-07-16-66/§13" data-name="§13" id="kapittel-4-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Utlevering av opplysninger fra SIS</span></h3><article class="legalP" id="kapittel-4-paragraf-2-ledd-1">Opplysninger om personer og gjenstander kan etter begjæring utleveres fra registeret til:<ol class="defaultList" type="1"><li data-name="1." value="1"><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">politi- og tollmyndighet samt Kystvakten når de utøver grensekontroll</article></article></li><li data-name="2." value="2"><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1">politi- og tollmyndighet når den foretar annen kontroll enn grensekontroll, samt Kystvakten når den utøver oppgaver som ellers er tillagt politi- og tollmyndighet</article></article></li><li data-name="3." value="3"><article class="listArticle" id="kapittel-4-paragraf-2-ledd-1-punkt-3"><article class="legalP" id="kapittel-4-paragraf-2-ledd-1-punkt-3-ledd-1">påtale- og politimyndighet</article></article></li><li data-name="4." value="4"><article class="listArticle" id="kapittel-4-paragraf-2-ledd-1-punkt-4"><article class="legalP" id="kapittel-4-paragraf-2-ledd-1-punkt-4-ledd-1">utlendingsmyndighet i saker som nevnt i <a href="lov/1999-07-16-66/§12">§ 12</a> første ledd nr. 3</article></article></li><li data-name="5." value="5"><article class="listArticle" id="kapittel-4-paragraf-2-ledd-1-punkt-5"><article class="legalP" id="kapittel-4-paragraf-2-ledd-1-punkt-5-ledd-1">veimyndighet i saker som nevnt i <a href="lov/1999-07-16-66/§12">§ 12</a> første ledd nr. 4</article></article></li><li data-name="6." value="6"><article class="listArticle" id="kapittel-4-paragraf-2-ledd-1-punkt-6"><article class="legalP" id="kapittel-4-paragraf-2-ledd-1-punkt-6-ledd-1">myndighet med ansvar for å utstede registreringsbevis eller sikre trafikkstyring for båter og luftfartøyer mv. i saker som nevnt i <a href="lov/1999-07-16-66/§12">§ 12</a> første ledd nr. 5</article></article></li><li data-name="7." value="7"><article class="listArticle" id="kapittel-4-paragraf-2-ledd-1-punkt-7"><article class="legalP" id="kapittel-4-paragraf-2-ledd-1-punkt-7-ledd-1">myndighet med ansvar for å utstede løyve for skytevåpen i saker som nevnt i <a href="lov/1999-07-16-66/§12">§ 12</a> første ledd nr. 6</article></article></li><li data-name="8." value="8"><article class="listArticle" id="kapittel-4-paragraf-2-ledd-1-punkt-8"><article class="legalP" id="kapittel-4-paragraf-2-ledd-1-punkt-8-ledd-1">myndigheter som kan ha oppgaver i tilknytning til politisamarbeidsforordningen artikkel 32</article></article></li><li data-name="9." value="9"><article class="listArticle" id="kapittel-4-paragraf-2-ledd-1-punkt-9"><article class="legalP" id="kapittel-4-paragraf-2-ledd-1-punkt-9-ledd-1">departementet og Politidirektoratet i forbindelse med utøvelse av overordnet myndighet.</article></article></li></ol></article><article class="legalP" id="kapittel-4-paragraf-2-ledd-2">Det kan bare utleveres opplysninger som er nødvendige for å ivareta mottakerens oppgaver.</article><article class="changesToParent">Endret ved lover <a href="lov/2006-04-28-11">28 apr 2006 nr. 11</a> (ikr. 28 apr 2006 iflg. <a href="forskrift/2006-04-28-451">res. 28 apr 2006 nr. 451</a>), <a href="lov/2006-06-30-47">30 juni 2006 nr. 47</a> (ikr. 30 juni 2006 iflg. <a href="forskrift/2006-06-30-746">res. 30 juni 2006 nr. 746</a>), <a href="lov/2022-02-18-6">18 feb 2022 nr. 6</a> (i kraft 7 mars 2023 iflg. <a href="forskrift/2023-02-10-173">res. 10 feb 2023 nr. 173</a>).</article></article><article class="legalArticle" data-lovdata-URL="NL/lov/1999-07-16-66/§14" data-name="§14" id="kapittel-4-paragraf-3"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Taushetsplikt</span></h3><article class="legalP" id="kapittel-4-paragraf-3-ledd-1">Enhver som under utøvelse av tjeneste eller arbeid får adgang eller kjennskap til opplysninger fra SIS, plikter å hindre at uvedkommende får kjennskap til disse. Taushetsplikten gjelder også etter at vedkommende har avsluttet tjenesten eller arbeidet.</article><article class="legalP" id="kapittel-4-paragraf-3-ledd-2"><a href="lov/1967-02-10/§13">Forvaltningsloven §§ 13</a> til <a href="lov/1967-02-10/§13d">13 d</a> og <a href="lov/1967-02-10/§13g">13 g</a> gjelder ikke.</article><article class="changesToParent">Endret ved lover <a href="lov/2021-06-18-127">18 juni 2021 nr. 127</a> (ikr. 1 juli 2021 iflg. <a href="forskrift/2021-06-18-2026">res. 18 juni 2021 nr. 2026</a>), <a href="lov/2022-02-18-6">18 feb 2022 nr. 6</a> (i kraft 7 mars 2023 iflg. <a href="forskrift/2023-02-10-173">res. 10 feb 2023 nr. 173</a>).</article></article></section><section class="section" data-name="kap5" id="kapittel-5" data-lovdata-URL="NL/lov/1999-07-16-66/KAPITTEL_5"><h2>Kapittel 5 Innsyn, retting og sletting</h2><article class="changesToParent">Kapitteloverskrift tilføyd ved lov <a href="lov/2022-02-18-6">8 feb 2022 nr. 6</a> (i kraft 7 mars 2023 iflg. <a href="forskrift/2023-02-10-173">res. 10 feb 2023 nr. 173</a>).</article><article class="legalArticle" data-lovdata-URL="NL/lov/1999-07-16-66/§15" data-name="§15" id="kapittel-5-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Innsyn</span></h3><article class="legalP" id="kapittel-5-paragraf-1-ledd-1">Rett til innsyn i opplysninger som er registrert i medhold av politisamarbeidsforordningen, reguleres av <a href="lov/2010-05-28-16/§49">politiregisterloven § 49</a>.</article><article class="legalP" id="kapittel-5-paragraf-1-ledd-2">Rett til innsyn i opplysninger som er registrert i medhold av grensekontrollforordningen og returforordningen, reguleres av grensekontrollforordningen artikkel 53.</article><article class="changesToParent">Endret ved lov <a href="lov/2022-02-18-6">8 feb 2022 nr. 6</a> (i kraft 7 mars 2023 iflg. <a href="forskrift/2023-02-10-173">res. 10 feb 2023 nr. 173</a>).</article></article><article class="legalArticle" data-lovdata-URL="NL/lov/1999-07-16-66/§16" data-name="§16" id="kapittel-5-paragraf-2"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Sletting av opplysninger om personer og gjenstander</span></h3><article class="legalP" id="kapittel-5-paragraf-2-ledd-1">Opplysninger som er registrert i medhold av politisamarbeidsforordningen, skal slettes etter fristene i forordningen artikkel 53, 54, og 55.</article><article class="legalP" id="kapittel-5-paragraf-2-ledd-2">Opplysninger som er registrert i medhold av grensekontrollforordningen, skal slettes etter fristene i forordningen artikkel 39 og 40.</article><article class="legalP" id="kapittel-5-paragraf-2-ledd-3">Opplysninger som er registrert i medhold av returforordningen, skal slettes etter fristene i forordningen artikkel 6, 8 til 12 og 14.</article><article class="changesToParent">Tilføyd ved lov <a href="lov/2022-02-18-6">8 feb 2022 nr. 6</a> (i kraft 7 mars 2023 iflg. <a href="forskrift/2023-02-10-173">res. 10 feb 2023 nr. 173</a>).</article></article><article class="legalArticle" data-lovdata-URL="NL/lov/1999-07-16-66/§17" data-name="§17" id="kapittel-5-paragraf-3"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Retting og sletting av uriktige opplysninger mv.</span></h3><article class="legalP" id="kapittel-5-paragraf-3-ledd-1">For retting og sletting av uriktige eller mangelfulle opplysninger som er registrert i medhold av politisamarbeidsforordningen, gjelder <a href="lov/2010-05-28-16/§51">politiregisterloven §§ 51</a> og <a href="lov/2010-05-28-16/§53">53</a>.</article><article class="legalP" id="kapittel-5-paragraf-3-ledd-2">For retting og sletting av uriktige eller mangelfulle opplysninger som er registrert i medhold av grensekontrollforordningen og returforordningen, gjelder <a href="lov/2018-06-15-38/gdpr/a16">personvernforordningen artikkel 16</a> og <a href="lov/2018-06-15-38/gdpr/a17">17</a>. Den behandlingsansvarlige skal så vidt mulig sørge for at feilen ikke får betydning for den registrerte.</article><article class="legalP" id="kapittel-5-paragraf-3-ledd-3">Dersom registrerte opplysninger som nevnt i første og annet ledd er lagt inn av en annen stat, skal den behandlingsansvarlige uten opphold underrette denne staten med anmodning om å rette, supplere eller slette opplysningene.</article><article class="changesToParent">Endret ved lov <a href="lov/2022-02-18-6">8 feb 2022 nr. 6</a> (i kraft 7 mars 2023 iflg. <a href="forskrift/2023-02-10-173">res. 10 feb 2023 nr. 173</a>, tidligere § 16).</article></article><article class="legalArticle" data-lovdata-URL="NL/lov/1999-07-16-66/§18" data-name="§18" id="kapittel-5-paragraf-4"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Saksbehandlingsregler ved begjæring om innsyn, retting og sletting</span></h3><article class="legalP" id="kapittel-5-paragraf-4-ledd-1">Begjæring om innsyn, retting eller sletting fremsettes for den behandlingsansvarlige eller den myndighet som har besluttet registrering, men avgjøres av den behandlingsansvarlige. Dersom meldingen det begjæres innsyn i, er lagt inn av en annen stat, plikter den behandlingsansvarlige å gi denne staten anledning til å uttale seg før innsyn gis.</article><article class="legalP" id="kapittel-5-paragraf-4-ledd-2">Den registrerte kan pålegges å legge frem en skriftlig og undertegnet begjæring.</article><article class="legalP" id="kapittel-5-paragraf-4-ledd-3">Begjæringer om innsyn, retting eller sletting skal besvares skriftlig uten ugrunnet opphold og senest innen 30 dager fra den dagen henvendelsen kom inn. Dersom det er uforholdsmessig vanskelig å svare på henvendelsen innen 30 dager, kan gjennomføringen utsettes i inntil to måneder. Det skal i så fall gis et foreløpig svar med angivelse av sannsynlig tidspunkt for når svar kan gis.</article><article class="legalP" id="kapittel-5-paragraf-4-ledd-4">Dersom begjæring om innsyn i opplysninger som er registrert i medhold av politisamarbeidsforordningen, ikke tas til følge, gjelder <a href="lov/2010-05-28-16/§54">politiregisterloven § 54</a> tredje ledd tilsvarende. Begjæring om retting og sletting i slike opplysninger skal bare behandles dersom den registrerte tidligere har fått innsyn i eller underretning om den registreringen begjæringen gjelder.</article><article class="legalP" id="kapittel-5-paragraf-4-ledd-5">Den registrerte skal informeres om sine rettigheter etter <a href="lov/1999-07-16-66/§21">§ 21</a> samt adgangen til å bringe saken inn for en domstol.</article><article class="changesToParent">Endret ved lov <a href="lov/2022-02-18-6">8 feb 2022 nr. 6</a> (i kraft 7 mars 2023 iflg. <a href="forskrift/2023-02-10-173">res. 10 feb 2023 nr. 173</a>, tidligere § 17).</article></article></section><section class="section" data-name="kap6" id="kapittel-6" data-lovdata-URL="NL/lov/1999-07-16-66/KAPITTEL_6"><h2>Kapittel 6 Erstatning</h2><article class="changesToParent">Kapitteloverskrift tilføyd ved lov <a href="lov/2022-02-18-6">8 feb 2022 nr. 6</a> (i kraft 7 mars 2023 iflg. <a href="forskrift/2023-02-10-173">res. 10 feb 2023 nr. 173</a>).</article><article class="legalArticle" data-lovdata-URL="NL/lov/1999-07-16-66/§19" data-name="§19" id="kapittel-6-paragraf-1"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Erstatning</span></h3><article class="legalP" id="kapittel-6-paragraf-1-ledd-1">En person har krav på erstatning for skade som er påført som følge av at opplysninger er registrert eller brukt i strid med reglene for behandling av opplysninger i SIS. Dette gjelder uten hensyn til om det er utvist skyld av den behandlingsansvarlige eller dennes databehandler eller av noen annen som har truffet beslutning eller lagt inn melding om registrering.</article><article class="legalP" id="kapittel-6-paragraf-1-ledd-2">Erstatningen skal svare til det økonomiske tap som den registrerte er påført ved den ulovlige registreringen eller bruken av opplysningene. Erstatningen kan også omfatte erstatning for krenkelse eller annen skade av ikke-økonomisk art (oppreisning) i den utstrekning dette finnes rimelig.</article><article class="legalP" id="kapittel-6-paragraf-1-ledd-3">Krav om erstatning fremsettes for den behandlingsansvarlige eller den myndighet som har besluttet registrering, men behandles av den behandlingsansvarlige. Krav om erstatning må fremsettes senest ett år etter at den skadelidte er blitt kjent med registreringen. Når krav fremsettes etter at den skadelidte har vært siktet i en straffesak, gjelder likevel behandlingsreglene i <a href="lov/1981-05-22-25/kap31">straffeprosessloven kapittel 31</a>. <a href="lov/1981-05-22-25/§444">Straffeprosessloven § 444</a>, <a href="lov/1981-05-22-25/§445">§ 445</a> og <a href="lov/1981-05-22-25/§446">§ 446</a> gjelder ikke for krav om erstatning etter bestemmelsen her.</article><article class="changesToParent">Endret ved lov <a href="lov/2022-02-18-6">18 feb 2022 nr. 6</a> (i kraft 7 mars 2023 iflg. <a href="forskrift/2023-02-10-173">res. 10 feb 2023 nr. 173</a>, tidligere § 18).</article></article><article class="legalArticle" data-lovdata-URL="NL/lov/1999-07-16-66/§20" data-name="§20" id="kapittel-6-paragraf-2"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Klageadgang</span></h3><article class="legalP" id="kapittel-6-paragraf-2-ledd-1">Avgjørelser om erstatning som knytter seg til behandling av opplysninger etter politisamarbeidsforordningen eller grensekontrollforordningen, kan påklages til Politidirektoratet av den registrerte eller eieren av en registrert gjenstand. Avgjørelser om erstatning som knytter seg til behandling av opplysninger etter returforordningen, kan påklages til departementet av den registrerte.</article><article class="legalP" id="kapittel-6-paragraf-2-ledd-2"><a href="lov/1967-02-10/kapvi">Forvaltningsloven kapittel VI</a> gjelder tilsvarende så langt det passer.</article><article class="changesToParent">Endret ved lover <a href="lov/2006-06-30-47">30 juni 2006 nr. 47</a> (ikr. 30 juni 2006 iflg. <a href="forskrift/2006-06-30-746">res. 30 juni 2006 nr. 746</a>), <a href="lov/2008-06-27-66">27 juni 2008 nr. 66</a> (ikr. 1 jan 2011 iflg. <a href="forskrift/2010-12-17-1611">res. 17 des 2010 nr. 1611</a>), <a href="lov/2022-02-18-6">18 feb 2022 nr. 6</a> (i kraft 7 mars 2023 iflg. <a href="forskrift/2023-02-10-173">res. 10 feb 2023 nr. 173</a>, tidligere § 19).</article></article></section><section class="section" data-name="kap7" id="kapittel-7" data-lovdata-URL="NL/lov/1999-07-16-66/KAPITTEL_7"><h2>Kapittel 7 Tilsyn</h2><article class="changesToParent">Kapitteloverskrift tilføyd ved lov <a href="lov/2022-02-18-6">8 feb 2022 nr. 6</a> (i kraft 7 mars 2023 iflg. <a href="forskrift/2023-02-10-173">res. 10 feb 2023 nr. 173</a>).</article><article class="legalArticle" data-lovdata-URL="NL/lov/1999-07-16-66/§21" data-name="§21" id="kapittel-7-paragraf-1"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Datatilsynets tilsyn og kontroll mv.</span></h3><article class="legalP" id="kapittel-7-paragraf-1-ledd-1">For behandling av personopplysninger etter politisamarbeidsforordningen gjelder <a href="lov/2010-05-28-16/§58">politiregisterloven §§ 58</a> første punktum, <a href="lov/2010-05-28-16/§59">59</a>, <a href="lov/2010-05-28-16/§60">60</a> og <a href="lov/2010-05-28-16/§61">61</a> om Datatilsynets tilsyn og kontroll mv.</article><article class="legalP" id="kapittel-7-paragraf-1-ledd-2">Datatilsynets tilsyn og kontroll med behandling av personopplysninger etter grensekontrollforordningen og returforordningen reguleres av <a href="lov/2018-06-15-38/gdpr">personvernforordningen</a> kapittel VI til VIII og <a href="lov/2018-06-15-38/kap6">personopplysningsloven kapittel 6</a> og <a href="lov/2018-06-15-38/kap7">7</a>.</article><article class="legalP" id="kapittel-7-paragraf-1-ledd-3">Dersom opplysningene er lagt inn av en annen stat, skal kontrollen foretas i samråd med denne statens kontrollorgan. Saksbehandlingsreglene i <a href="lov/1999-07-16-66/§18">§ 18</a> gjelder tilsvarende.</article><article class="changesToParent">Endret ved lover <a href="lov/2008-06-27-66">27 juni 2008 nr. 66</a> (ikr. 1 jan 2011 iflg. <a href="forskrift/2010-12-17-1611">res. 17 des 2010 nr. 1611</a>), <a href="lov/2022-02-18-6">18 feb 2022 nr. 6</a> (i kraft 7 mars 2023 iflg. <a href="forskrift/2023-02-10-173">res. 10 feb 2023 nr. 173</a>).</article></article><article class="legalArticle" data-lovdata-URL="NL/lov/1999-07-16-66/§22" data-name="§22" id="kapittel-7-paragraf-2"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Særregler om meldinger lagt inn av en annen stat</span></h3><article class="legalP" id="kapittel-7-paragraf-2-ledd-1">Dersom Datatilsynets pålegg gjelder en melding som er lagt inn av en annen stat, skal den behandlingsansvarlige oversende avgjørelsen til denne staten med anmodning om fullbyrdelse.</article><article class="legalP" id="kapittel-7-paragraf-2-ledd-2">Den behandlingsansvarlige skal fullbyrde endelige avgjørelser truffet av andre staters myndigheter som gjelder meldinger lagt inn av norske myndigheter.</article><article class="changesToParent">Endret ved lover <a href="lov/2006-06-30-47">30 juni 2006 nr. 47</a> (ikr. 30 juni 2006 iflg. <a href="forskrift/2006-06-30-746">res. 30 juni 2006 nr. 746</a>), <a href="lov/2022-02-18-6">18 feb 2022 nr. 6</a> (i kraft 7 mars 2023 iflg. <a href="forskrift/2023-02-10-173">res. 10 feb 2023 nr. 173</a>, tidligere § 24).</article></article></section><section class="section" data-name="kap8" id="kapittel-8" data-lovdata-URL="NL/lov/1999-07-16-66/KAPITTEL_8"><h2>Kapittel 8 Forskrifter</h2><article class="changesToParent">Kapitteloverskrift tilføyd ved lov <a href="lov/2022-02-18-6">8 feb 2022 nr. 6</a> (i kraft 7 mars 2023 iflg. <a href="forskrift/2023-02-10-173">res. 10 feb 2023 nr. 173</a>).</article><article class="legalArticle" data-lovdata-URL="NL/lov/1999-07-16-66/§23" data-name="§23" id="kapittel-8-paragraf-1"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Forskrifter</span></h3><article class="legalP" id="kapittel-8-paragraf-1-ledd-1">Departementet kan gi forskrift til utfylling og gjennomføring av denne loven, herunder om behandlingsansvaret etter <a href="lov/1999-07-16-66/§4">§ 4</a>.</article><article class="changesToParent">Endret ved lov <a href="lov/2022-02-18-6">18 feb 2022 nr. 6</a> (i kraft 7 mars 2023 iflg. <a href="forskrift/2023-02-10-173">res. 10 feb 2023 nr. 173</a>, tidligere § 25).</article></article></section><section class="section" data-name="kap9" id="kapittel-9" data-lovdata-URL="NL/lov/1999-07-16-66/KAPITTEL_9"><h2>Kapittel 9 Sluttbestemmelser</h2><article class="changesToParent">Kapitteloverskrift tilføyd ved lov <a href="lov/2022-02-18-6">8 feb 2022 nr. 6</a> (i kraft 7 mars 2023 iflg. <a href="forskrift/2023-02-10-173">res. 10 feb 2023 nr. 173</a>).</article><article class="legalArticle" data-lovdata-URL="NL/lov/1999-07-16-66/§24" data-name="§24" id="kapittel-9-paragraf-1"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Ikrafttredelse</span></h3><article class="legalP" id="kapittel-9-paragraf-1-ledd-1">Loven trer i kraft fra den tid<sup class="footnotereference" data-footnotereferencevalue="1" data-unique-footnote-counter="1">1</sup> Kongen bestemmer.</article><article class="changesToParent">Endret ved lov <a href="lov/2022-02-18-6">18 feb 2022 nr. 6</a> (i kraft 7 mars 2023 iflg. <a href="forskrift/2023-02-10-173">res. 10 feb 2023 nr. 173</a>, tidligere § 27).</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1 jan 2001 iflg. <a href="forskrift/2000-12-21-1347">res. 21 des 2000 nr. 1347</a>.</article></footer></article></section></main></body></html>