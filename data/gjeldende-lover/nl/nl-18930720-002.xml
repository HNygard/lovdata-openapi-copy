<!DOCTYPE html><html lang="no"><head><title>Lov om Stranding og Vrag [vrakloven]</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1893-07-20-2</dd><dt class="dokid">DokumentID</dt><dd class="dokid">NL/lov/1893-07-20-2</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">1894-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-01-01</dd><dt class="lastChangedBy">Sist endret ved</dt><dd class="lastChangedBy"><a href="lov/2022-03-11-8">lov/2022-03-11-8</a> fra 2023-01-01</dd><dt class="legalArea">Rettsområde</dt><dd class="legalArea"><ul><li><a href="legal-areas/33" title="Transport og kommunikasjoner">Transport og kommunikasjoner</a> &gt; <a href="legal-areas/33.05" title="Skipsfart">Skipsfart</a></li></ul></dd><dt class="lastupdated">Rettet</dt><dd class="lastupdated">2021-08-26 (faglige fotnoter fjernet, struktur)</dd><dt class="titleShort">Korttittel</dt><dd class="titleShort">Vrakloven</dd><dt class="title">Tittel</dt><dd class="title">Lov om Stranding og Vrag [vrakloven]</dd><dt class="miscInformation">Annet om dokumentet</dt><dd class="miscInformation">Jf. <a href="lov/1994-06-24-39/kap16">sjøl. kap. 16</a>, <a href="lov/2008-06-06-37/§29">lover 6 juni 2008 nr. 37 § 29</a>, <a href="lov/1993-06-11-101/kapxii">11 juni 1993 nr. 101 kap. XII</a>, <a href="lov/1953-05-29-3">29 mai 1953 nr. 3</a>. – Jf. <i>tidligere</i> NL 4-4, forordninger 21 mars 1705, 20 okt 1769, 7 des 1775, 12 mars 1790, plakat 11 juli 1794, forordning 4 okt 1799, lov 24 mars 1860 §§ 83-90 og 92.</dd><dt class="refid">RefID</dt><dd class="refid">lov/1893-07-20-2</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om Stranding og Vrag [vrakloven]</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li><li><a href="#paragraf-5">§ 5.</a></li><li><a href="#paragraf-6">§ 6.</a></li><li><a href="#paragraf-7">§ 7.</a></li><li><a href="#paragraf-8">§ 8.</a></li><li><a href="#paragraf-9">§ 9.</a></li><li><a href="#paragraf-10">§ 10.</a></li><li><a href="#paragraf-11">§ 11.</a></li><li><a href="#paragraf-12">§ 12.</a></li><li><a href="#paragraf-13">§ 13.</a></li><li><a href="#paragraf-14">§ 14.</a></li><li><a href="#paragraf-15">§ 15.</a></li></ul></li></ul></dd></dl></header><main class="documentBody" data-lovdata-URL="NL/lov/1893-07-20-2" id="dokument"><h1>Lov om Stranding og Vrag [vrakloven]</h1><article class="legalArticle" data-lovdata-URL="NL/lov/1893-07-20-2/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Naar et Skib er strandet eller paa Vei til at strande eller paa anden Maade i Havsnød under Land, skal den, som bliver det var, paa hurtigste Maade underrette politiet derom, for hvilket der kan tilstaaes ham en passende Godtgjørelse.</article><article class="legalP" id="paragraf-1-ledd-2">Det samme gjælder, naar Gods, Vrag eller Vragstykker driver ind paa Stranden.</article><article class="legalP" id="paragraf-1-ledd-3">I det i første Punktum omhandlede Tilfælde skal derhos, hvor Redningsstation findes, denne ufortøvet varsles.</article><article class="legalP" id="paragraf-1-ledd-4">Politiet skal i de tilfelle som er nevnt i første og annet ledd, straks varsle nærmeste tollsted eller tollstasjon.</article><article class="changesToParent">Endret ved lover 12 juni 1964 nr. 4, <a href="lov/2004-06-25-53">25 juni 2004 nr. 53</a> (ikr. 1 jan 2006 iflg. <a href="forskrift/2005-08-19-901">res. 19 aug 2005 nr. 901</a>).</article></article><article class="legalArticle" data-lovdata-URL="NL/lov/1893-07-20-2/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Indtil politiet eller toldvæsenets repræsentant kommer tilstede, skal de tilstedeværende handle efter bedste skjøn og evne for at yde hjælp til skibbrudne eller for at iverksætte bjergning av gods; men saadan bjergning maa ikke paatvinges og nødlidende eller strandet skib ikke bordes mot et uttrykkelig og beføiet forbud av skibsføreren eller av den, som har kommandoen ombord. Foretages bjergning av gods, bør der optages vidnefast fortegnelse over dette med angivelse av merker eller kjendetegn, og bedst mulig sørges for dets forvaring.</article><article class="changesToParent">Endret ved lover 21 juni 1913 nr. 5, <a href="lov/2004-06-25-53">25 juni 2004 nr. 53</a> (ikr. 1 jan 2006 iflg. <a href="forskrift/2005-08-19-901">res. 19 aug 2005 nr. 901</a>).</article></article><article class="legalArticle" data-lovdata-URL="NL/lov/1893-07-20-2/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Politiet skal, forsaavidt ikke Tilfældet gaar ind under <a href="lov/1893-07-20-2/§4">§ 4</a>, uden Ophold indfinde sig paa Strandingsstedet.</article><article class="legalP" id="paragraf-3-ledd-2">Er Skibsfører, Styrmand eller Eier der tilstede, har politiet efter Opfordring at gaa dem tilhaande med Bergningen ligesom ogsaa, naar det forlanges fra deres Side eller af Bergerne, at optage vidnefast Fortegnelse over det Bergede.</article><article class="legalP" id="paragraf-3-ledd-3">Er ingen saadan Vedkommende tilstede og heller ikke Nogen, som af dem er befuldmægtiget, har politiet selv at ordne alt fornødent med Hensyn til Bergningen og det Bergedes Forvaring; særlig har politiet med Vidner at optage Fortegnelse over det Bergede.</article><article class="legalP" id="paragraf-3-ledd-4">I ethvert Tilfælde skal politiet efter bedste Evne sørge for, at Skibbrudne erholder forsvarlig Forpleining og, om fornødiges, Lægetilsyn, Medicin og Sygepleie.</article><article class="legalP" id="paragraf-3-ledd-5">Når ikke annet følger av særlige forskrifter, skal berget eller strandet gods bringes til nærmeste tollsted dersom det er grunn til å tro at det er tollavgiftspliktig. Er utenlandsk skip berget eller strandet, skal politiet så vidt mulig underrette vedkommende konsul, som kan overta den videre ledelse av bergingen for så vidt dette er hjemlet ved traktat.</article><article class="legalP" id="paragraf-3-ledd-6">Kommer Toldvæsenets Repræsentant tilstede før politiet, har han foreløbig at iagttage, hvad der paaligger denne.</article><article class="changesToParent">Endret ved lover 12 juni 1964 nr. 4, <a href="lov/2004-06-25-53">25 juni 2004 nr. 53</a> (ikr. 1 jan 2006 iflg. <a href="forskrift/2005-08-19-901">res. 19 aug 2005 nr. 901</a>), <a href="lov/2022-03-11-8">11 mars 2022 nr. 8</a> (i kraft 1 jan 2023 iflg. <a href="forskrift/2022-09-16-1575">res. 16 sep 2022 nr. 1575</a>).</article></article><article class="legalArticle" data-lovdata-URL="NL/lov/1893-07-20-2/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Er det Strandede eller Bergede af ubetydelig Værdi, og er der heller ikke andre Omstændigheder, som gjør politiets Nærvær hensigtsmæssigt, kan politiet undlade at indfinde sig paa Strandingsstedet, men bør i saa Fald skaffe sig paalidelig Kundskab om det Indtrufne og være opmærksom paa enhver Mislighed, som maatte have fundet Sted.</article><article class="changesToParent">Endret ved <a href="lov/2004-06-25-53">lov 25 juni 2004 nr. 53</a> (ikr. 1 jan 2006 iflg. <a href="forskrift/2005-08-19-901">res. 19 aug 2005 nr. 901</a>).</article></article><article class="legalArticle" data-lovdata-URL="NL/lov/1893-07-20-2/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Hvor det gjælder at redde Menneskeliv, er Enhver forpligtet til at afgive dertil fornødent eller anvendeligt Redskab samt til forøvrigt at finde sig i enhver Forføining over hans Eiendom, som den, der forestaar Bergningen, finder nødvendig. For al Skade, han lider derved, har han Krav paa Erstatning.</article><article class="legalP" id="paragraf-5-ledd-2">Hvor Skibbrudne kommer iland, er de Omkringboende forpligtede til efter Evne at yde Husly, Kost og Pleie; ligeledes er de forpligtede til efter Evne at overlade fornødent Husrum for strandet eller berget Gods, som ikke uden Skade kan henligge under aaben Himmel, Alt mod billig Erstatning.</article></article><article class="legalArticle" data-lovdata-URL="NL/lov/1893-07-20-2/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Er reder, skipsfører, styrmann, eier eller noen representant for disse ikke til stede ved berging eller stranding av skip eller gods, behandles det bergete eller strandete som hittegods. Det samme gjelder i tilfelle av at forlatt skip eller gods er berget i sjøen.</article><article class="legalP" id="paragraf-6-ledd-2">Dersom bergeren eller finneren vet hvem som er eier, eller får brakt dette på det rene, skal han straks levere det bergete eller strandete tilbake til vedkommende eller stille det til hans rådighet, mot å få dekket bergelønn eller finnerlønn og andre påløpte kostnader. Gods som det er grunn til å tro er tollavgiftspliktig, skal likevel bringes til nærmeste tollsted, om det ikke allerede er gjort og ikke annet følger av særlige forskrifter.</article><article class="legalP" id="paragraf-6-ledd-3">Er eieren ukjent, skal bergeren eller finneren – om politiet ikke har fått varsel tidligere – snarest mulig melde fra til politiet på det sted der strandingen har foregått eller berget skip eller gods er brakt i land. Det samme gjelder når ikke eieren innen rimelig tid etterkommer en oppfordring om å hente det bergete eller strandete eller han nekter å betale bergelønn eller finnerlønn eller andre påløpte kostnader.</article><article class="changesToParent">Endret ved lover 14 aug 1918 nr. 4 § 37, 13 juni 1964 nr. 4, <a href="lov/2004-06-25-53">25 juni 2004 nr. 53</a> (ikr. 1 jan 2006 iflg. <a href="forskrift/2005-08-19-901">res. 19 aug 2005 nr. 901</a>), <a href="lov/2022-03-11-8">11 mars 2022 nr. 8</a> (i kraft 1 jan 2023 iflg. <a href="forskrift/2022-09-16-1575">res. 16 sep 2022 nr. 1575</a>).</article></article><article class="legalArticle" data-lovdata-URL="NL/lov/1893-07-20-2/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Skip eller gods som det er gitt melding om etter <a href="lov/1893-07-20-2/§6">§ 6</a> tredje ledd, skal samtidig eller snarest mulig deretter leveres til politiet. Vil levering volde særlig vanske eller kostnad, skal politiet sørge for avhenting. Gods som det er grunn til å tro er tollavgiftspliktig, lar politiet bringe til nærmeste tollsted. For øvrig avgjør politiet hvordan tingene skal oppbevares. Finner politiet det etter forholdene praktisk og forsvarlig, kan politiet samtykke i at bergeren eller finneren oppbevarer dem.</article><article class="legalP" id="paragraf-7-ledd-2">Berget eller strandet skip eller gods skal oppbevares på mest mulig betryggende måte. Den som sitter med det, kan holdes ansvarlig av eieren om han viser grov uaktsomhet slik at noe kommer bort eller får skade av noen betydning.</article><article class="legalP" id="paragraf-7-ledd-3">For øvrig gjelder reglene i <a href="lov/1953-05-29-3">lov om hittegods</a> av 29. mai 1953 §§ 6-12 tilsvarende så langt de passer, med de unntak som følger av §§ 8-10 nedenfor.</article><article class="changesToParent">Endret ved lover 12 juni 1964 nr. 4, <a href="lov/2004-06-25-53">25 juni 2004 nr. 53</a> (ikr. 1 jan 2006 iflg. <a href="forskrift/2005-08-19-901">res. 19 aug 2005 nr. 901</a>), <a href="lov/2022-03-11-8">11 mars 2022 nr. 8</a> (i kraft 1 jan 2023 iflg. <a href="forskrift/2022-09-16-1575">res. 16 sep 2022 nr. 1575</a>).</article></article><article class="legalArticle" data-lovdata-URL="NL/lov/1893-07-20-2/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" id="paragraf-8-ledd-1">Dersom eieren ikke er kjent, skal politiet kunngjøre oppfordring til ham om å melde seg og legitimere sin rett. Det samme gjelder om eieren er kjent, men ikke innen 2 måneder etter at politiet har varslet ham, henter det bergete eller strandete mot å betale bergelønn eller finnerlønn og andre kostnader som kan kreves dekket av tingene.</article><article class="legalP" id="paragraf-8-ledd-2">Kunngjøringen skal inneholde nøyaktig beskrivelse av de bergete eller strandete ting og opplysning om 3-måneders fristen etter <a href="lov/1953-05-29-3/§7">hittegodslovens § 7</a>. Kunngjøringen skal innrykkes i Norsk Lysningsblad og kan dessuten innrykkes i et eller flere andre blad og/eller slås opp.</article><article class="legalP" id="paragraf-8-ledd-3">Kunngjøringen skal unnlates dersom verdien av det bergete eller strandete er så liten at den ikke vil dekke utgiftene ved kunngjøring og kostnader ellers som kan kreves dekket av tingene, samt en passende bergelønn eller finnerlønn.</article><article class="changesToParent">Endret ved lover 12 juni 1964 nr. 4, <a href="lov/1992-06-26-86">26 juni 1992 nr. 86</a>, <a href="lov/2004-06-25-53">25 juni 2004 nr. 53</a> (ikr. 1 jan 2006 iflg. <a href="forskrift/2005-08-19-901">res. 19 aug 2005 nr. 901</a>).</article></article><article class="legalArticle" data-lovdata-URL="NL/lov/1893-07-20-2/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" id="paragraf-9-ledd-1">Tollbehandling skjer etter vanlige regler. Skal det svares tollavgift av gods som blir solgt etter reglene i <a href="lov/1953-05-29-3/§7">hittegodsloven § 7</a>, innbetales tollavgiften og påløpte kostnader av namsmyndighetene til tollvesenet innen 14 dager etter den betalingsfrist som er satt for salget.</article><article class="legalP" id="paragraf-9-ledd-2">I tilfelle som nevnt i <a href="lov/1893-07-20-2/§8">§ 8</a> tredje ledd kan politiet samtykke i at det ikke betales tollavgift.</article><article class="changesToParent">Endret ved lover 14 aug 1918 nr. 4 § 37, 12 juni 1964 nr. 4, <a href="lov/1992-06-26-86">26 juni 1992 nr. 86</a>, <a href="lov/2004-06-25-53">25 juni 2004 nr. 53</a> (ikr. 1 jan 2006 iflg. <a href="forskrift/2005-08-19-901">res. 19 aug 2005 nr. 901</a>), <a href="lov/2022-03-11-8">11 mars 2022 nr. 8</a> (i kraft 1 jan 2023 iflg. <a href="forskrift/2022-09-16-1575">res. 16 sep 2022 nr. 1575</a>).</article></article><article class="legalArticle" data-lovdata-URL="NL/lov/1893-07-20-2/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" id="paragraf-10-ledd-1">I tilfelle hvor det har skjedd berging, trer bergelønn istedenfor finnerlønn. Størrelsen og fordelingen av bergelønn fastsettes etter reglene i <a href="lov/1994-06-24-39/kap16">sjøloven kapittel 16</a>. Fastsettingen foretas av politiet når eieren ikke er kjent og ikke har meldt seg og legitimert sin rett innen utløpet av 3-månedersfristen etter <a href="lov/1953-05-29-3/§7">hittegodsloven § 7</a>. Også ellers kan enhver part kreve fastsetting av politiet, når verdien av det bergete ikke overstiger 10.000 kroner og saken ikke allerede er brakt inn for domstolene.</article><article class="legalP" id="paragraf-10-ledd-2">Politiets fastsetting av bergelønns størrelse eller fordeling er ikke gjenstand for klage, men kan prøves fullt ut ved dom gjennom søksmål. Slikt søksmål må reises innen 6 måneder fra det tidspunkt vedkommende part fikk melding om politiets avgjørelse, eller fra det tidspunkt han fikk eller burde ha skaffet seg kjennskap til den. Det kan gis oppfriskning mot oversitting av fristen.</article><article class="legalP" id="paragraf-10-ledd-3">Gjelder søksmål i samsvar med annet ledd størrelsen av bergelønn, og er eieren framleis ukjent, reises det mot staten. Gjelder det fordelingen, reises søksmålet mellom bergerne innbyrdes.</article><article class="changesToParent">Endret ved lover 12 juni 1964 nr. 4, <a href="lov/1969-06-19-54">19 juni 1969 nr. 54</a>, <a href="lov/1994-06-24-39">24 juni 1994 nr. 39</a>, <a href="lov/2000-04-28-34">28 apr 2000 nr. 34</a> (ikr. 1 juli 2000 iflg. <a href="forskrift/2000-04-28-366">res. 28 apr 2000 nr. 366</a>), <a href="lov/2004-06-25-53">25 juni 2004 nr. 53</a> (ikr. 1 jan 2006 iflg. <a href="forskrift/2005-08-19-901">res. 19 aug 2005 nr. 901</a>), <a href="lov/2005-06-17-90">17 juni 2005 nr. 90</a> (ikr. 1 jan 2008 iflg. <a href="forskrift/2007-01-26-88">res. 26 jan 2007 nr. 88</a>) som endret ved <a href="lov/2007-01-26-3">lov 26 jan 2007 nr. 3</a>.</article></article><article class="legalArticle" data-lovdata-URL="NL/lov/1893-07-20-2/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" id="paragraf-11-ledd-1">Godtgjørelse og erstatning etter <a href="lov/1893-07-20-2/§1">§§ 1</a> og 5 fastsettes i lensmannsdistrikter av lensmannen. Over lensmannens avgjørelse kan det klages til politimesteren dersom tvisten gjelder en sum på 100 kroner eller mer eller klageren mener avgjørelsen ikke er lovmessig.</article><article class="legalP" id="paragraf-11-ledd-2">Vedkommer utgiften skip eller gods, blir den som andre kostnader å dekke av dette. Erstatning for ytelser m.m. til skipbrudne som nevnt i <a href="lov/1893-07-20-2/§5">§ 5</a> utredes av staten. Det samme gjelder godtgjørelse etter <a href="lov/1893-07-20-2/§1">§ 1</a>, når den ikke kan dekkes av de bergete eller strandete ting.</article><article class="changesToParent">Endret ved lover 12 juni 1964 nr. 4, <a href="lov/1969-06-19-54">19 juni 1969 nr. 54</a>, <a href="lov/2004-06-25-53">25 juni 2004 nr. 53</a> (ikr. 1 jan 2006 iflg. <a href="forskrift/2005-08-19-901">res. 19 aug 2005 nr. 901</a>).</article></article><article class="legalArticle" data-lovdata-URL="NL/lov/1893-07-20-2/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" id="paragraf-12-ledd-1">Kongen kan gi forskrifter til utfylling og gjennomføring av reglene i denne lov.</article><article class="changesToParent">Endret ved lov 12 juni 1964 nr. 4.</article></article><article class="legalArticle" data-lovdata-URL="NL/lov/1893-07-20-2/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>.</h2><article class="legalP" id="paragraf-13-ledd-1">Politimesterens avgjørelse om godtgjørelse eller erstatning etter denne lovs <a href="lov/1893-07-20-2/§1">§§ 1</a> og 5 og vedtak i klagesak kan påklages til departementet på det grunnlag at avgjørelsen ikke er lovmessig.</article><article class="changesToParent">Endret ved lover 12 juni 1964 nr. 4, 15 des 1967 nr. 2, <a href="lov/1969-06-19-54">19 juni 1969 nr. 54</a>, <a href="lov/2004-06-25-53">25 juni 2004 nr. 53</a> (ikr. 1 jan 2006 iflg. <a href="forskrift/2005-08-19-901">res. 19 aug 2005 nr. 901</a>).</article></article><article class="legalArticle" data-lovdata-URL="NL/lov/1893-07-20-2/§14" data-name="§14" id="paragraf-14"><h2 class="legalArticleHeader"><span class="legalArticleValue" data-legalArea="31.16">§ 14</span>.</h2><article class="legalP" id="paragraf-14-ledd-1">Overtredelse av bestemmelsene i <a href="lov/1893-07-20-2/§1">§§ 1</a>, 2 og 5 straffes med bøter.</article><article class="changesToParent">Endret ved lover 21 juni 1913 nr. 5, <a href="lov/1918-08-14-4/§2">14 aug 1918 nr. 4 § 2</a>, 12 juni 1964 nr. 4.</article></article><article class="legalArticle" data-lovdata-URL="NL/lov/1893-07-20-2/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>.</h2><article class="legalP" id="paragraf-15-ledd-1">Nærværende Lov træder i Kraft den 1ste Juli 1894.</article><article class="legalP" id="paragraf-15-ledd-2">Fra denne Tid ophæves: – – –</article></article></main></body></html>