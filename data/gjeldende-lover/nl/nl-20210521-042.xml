<!DOCTYPE html><html lang="no"><head><title>Lov om språk (språklova)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2021-05-21-42</dd><dt class="dokid">DokumentID</dt><dd class="dokid">NL/lov/2021-05-21-42</dd><dt class="ministry">Departement</dt><dd class="ministry"><ul><li>Kultur- og likestillingsdepartementet</li></ul></dd><dt class="dateInForce">I kraft fra</dt><dd class="dateInForce">2022-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-07-01</dd><dt class="lastChangedBy">Sist endret ved</dt><dd class="lastChangedBy"><a href="lov/2025-06-20-97">lov/2025-06-20-97</a> fra 2025-07-01</dd><dt class="changesToDocuments">Endrer</dt><dd class="changesToDocuments"><ul><li><a href="lov/1980-04-11-5">lov/1980-04-11-5</a></li><li><a href="lov/1998-07-17-61">lov/1998-07-17-61</a></li><li><a href="lov/2007-12-14-116">lov/2007-12-14-116</a></li><li><a href="lov/2017-06-16-50">lov/2017-06-16-50</a></li></ul></dd><dt class="legalArea">Rettsområde</dt><dd class="legalArea"><ul><li><a href="legal-areas/11" title="Forvaltnings- og kommunalrett">Forvaltnings- og kommunalrett</a></li> <li><a href="legal-areas/17" title="Internasjonal rett">Internasjonal rett</a> &gt; <a href="legal-areas/17.06" title="Konvensjoner. Overenskomster">Konvensjoner. Overenskomster</a></li> <li><a href="legal-areas/28" title="Skoler, universiteter og forskning">Skoler, universiteter og forskning</a></li> <li><a href="legal-areas/02" title="Arbeidsrett">Arbeidsrett</a> &gt; <a href="legal-areas/02.05" title="Likestilling og diskriminering">Likestilling og diskriminering</a></li></ul></dd><dt class="dateOfPublication">Kunngjort</dt><dd class="dateOfPublication">2021-05-21 12:20</dd><dt class="lastupdated">Rettet</dt><dd class="lastupdated">2022-02-24 (tegnsetting i lister tilpasset universell utforming)</dd><dt class="titleShort">Korttittel</dt><dd class="titleShort">Språklova</dd><dt class="title">Tittel</dt><dd class="title">Lov om språk (språklova)</dd><dt class="miscInformation">Annet om dokumentet</dt><dd class="miscInformation"><a href="forarbeid/prop-108-l-201920">Prop.108 L (2019–2020)</a>, <a href="forarbeid/inns-253-l-202021">Innst.253 L (2020–2021)</a>, <a href="forarbeid/lovvedtak-89-202021">Lovvedtak 89 (2020–2021)</a>. Stortingets første og andre gongs behandling hv. 25. mars og 8. april 2021. Fremja av Kulturdepartementet.</dd><dt class="refid">RefID</dt><dd class="refid">lov/2021-05-21-42</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om språk (språklova)</a><ul class="tocSubUl"><li><a href="#paragraf-1">§ 1. Føremål</a></li><li><a href="#paragraf-2">§ 2. Definisjonar</a></li><li><a href="#paragraf-3">§ 3. Verkeområde</a></li><li><a href="#paragraf-4">§ 4. Norsk språk</a></li><li><a href="#paragraf-5">§ 5. Samiske språk</a></li><li><a href="#paragraf-6">§ 6. Nasjonale minoritetsspråk</a></li><li><a href="#paragraf-7">§ 7. Norsk teiknspråk</a></li><li><a href="#paragraf-8">§ 8. Skandinaviske språk</a></li><li><a href="#paragraf-9">§ 9. Klart språk</a></li><li><a href="#paragraf-10">§ 10. Offisiell rettskriving for bokmål og nynorsk</a></li><li><a href="#paragraf-11">§ 11. Kommunale og fylkeskommunale språkvedtak</a></li><li><a href="#paragraf-12">§ 12. Fleirtalsspråk</a></li><li><a href="#paragraf-13">§ 13. Veksling mellom bokmål og nynorsk i allment tilgjengelege dokument</a></li><li><a href="#paragraf-14">§ 14. Parallell bruk av bokmål og nynorsk hos statsorgan</a></li><li><a href="#paragraf-15">§ 15. Bruk av bokmål og nynorsk til private rettssubjekt og enkeltkommunar</a></li><li><a href="#paragraf-16">§ 16. Krav til skrivekompetanse</a></li><li><a href="#paragraf-17">§ 17. Klagerett</a></li><li><a href="#paragraf-18">§ 18. Påpeiking av feil bruk av skriftspråk hos statsorgan</a></li><li><a href="#paragraf-19">§ 19. Språkrådet</a></li><li><a href="#paragraf-20">§ 20. Opplysningsplikt overfor Språkrådet</a></li><li><a href="#paragraf-21">§ 21. Iverksetjing og overgangsreglar</a></li><li><a href="#paragraf-22">§ 22. Endringar i andre lover</a></li></ul></li></ul></dd></dl></header><main class="documentBody" data-lovdata-URL="NL/lov/2021-05-21-42" id="dokument"><h1>Lov om språk (språklova)</h1><article class="legalArticle" data-lovdata-URL="NL/lov/2021-05-21-42/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Føremål</span></h2><article class="legalP" id="paragraf-1-ledd-1">Føremålet med lova er å styrkje norsk språk, slik at det blir sikra som eit samfunnsberande språk som skal kunne nyttast på alle samfunnsområde og i alle delar av samfunnslivet i Noreg. Lova skal fremje likestilling mellom bokmål og nynorsk og sikre vern og status for dei språka som staten har ansvar for.</article><article class="legalP" id="paragraf-1-ledd-2">Føremålet med lova er også å sikre at<ol class="defaultList" type="a"><li data-name="a." value="1"><article class="listArticle" id="paragraf-1-ledd-2-punkt-1"><article class="legalP" id="paragraf-1-ledd-2-punkt-1-ledd-1">offentlege organ tek ansvar for å bruke, utvikle og styrkje bokmål og nynorsk</article></article></li><li data-name="b." value="2"><article class="listArticle" id="paragraf-1-ledd-2-punkt-2"><article class="legalP" id="paragraf-1-ledd-2-punkt-2-ledd-1">offentlege organ tek ansvar for å bruke, utvikle og styrkje samiske språk, jf. reglane i <a href="lov/1987-06-12-56/kap3">sameloven kapittel 3</a></article></article></li><li data-name="c." value="3"><article class="listArticle" id="paragraf-1-ledd-2-punkt-3"><article class="legalP" id="paragraf-1-ledd-2-punkt-3-ledd-1">offentlege organ tek ansvar for å verne og fremje kvensk, romani, romanes og norsk teiknspråk.</article></article></li></ol></article><article class="legalP" id="paragraf-1-ledd-3">Ansvaret etter andre ledd bokstav a omfattar eit særleg ansvar for å fremje nynorsk som det minst bruka norske skriftspråket.</article></article><article class="legalArticle" data-lovdata-URL="NL/lov/2021-05-21-42/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjonar</span></h2><article class="legalP" id="paragraf-2-ledd-1">I denne lova tyder<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">dokument: ei logisk avgrensa informasjonsmengd som blir lagra på eit medium for seinare lesing, framsyning, overføring eller liknande</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">allment tilgjengelege dokument: dokument som blir utferda og sendt ut av eit organ som er omfatta av lova her, og som ikkje er stila til enkeltadressatar</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">statsorgan: alle organ for staten og sjølvstendige rettssubjekt der staten har ein eigarskap som nemnt i <a href="lov/2021-05-21-42/§3">§ 3</a> første ledd første punktum bokstav c, eller ei rolle som nemnt i <a href="lov/2021-05-21-42/§3">§ 3</a> første ledd første punktum bokstav d, og som ikkje er omfatta av <a href="lov/2021-05-21-42/§3">§ 3</a> første ledd andre punktum</article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">offentleg organ: statsorgan etter bokstav c, alle organ for kommune og fylkeskommune og sjølvstendige rettssubjekt der kommunar og fylkeskommunar har ein eigarskap som nemnt i <a href="lov/2021-05-21-42/§3">§ 3</a> første ledd første punktum bokstav c, eller ei rolle som nemnt i <a href="lov/2021-05-21-42/§3">§ 3</a> første ledd første punktum bokstav d, og som ikkje er omfatta av <a href="lov/2021-05-21-42/§3">§ 3</a> første ledd andre punktum</article></article></li><li data-name="e." value="5"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">sentrale statsorgan: statsorgan med heile landet som tenestekrins</article></article></li><li data-name="f." value="6"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">regionale statsorgan: statsorgan med mindre enn heile landet som tenestekrins.</article></article></li></ol></article></article><article class="legalArticle" data-lovdata-URL="NL/lov/2021-05-21-42/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Verkeområde</span></h2><article class="legalP" id="paragraf-3-ledd-1">Når det ikkje er fastsett noko anna, gjeld lova for<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">staten, fylkeskommunane og kommunane</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">andre rettssubjekt i saker der dei gjer enkeltvedtak eller utferdar forskrift</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">sjølvstendige rettssubjekt der staten, fylkeskommunar eller kommunar direkte eller indirekte har ein eigardel som gjev meir enn halvparten av røystene i det øvste organet i rettssubjektet</article></article></li><li data-name="d." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">sjølvstendige rettssubjekt der staten, fylkeskommunar eller kommunar direkte eller indirekte har rett til å velje meir enn halvparten av medlemmene med røysterett i det øvste organet i rettssubjektet.</article></article></li></ol><p class="leddfortsettelse">Første punktum bokstav c og d omfattar ikkje rettssubjekt som hovudsakleg driv næring i direkte konkurranse med og på same vilkår som private.</p></article><article class="legalP" id="paragraf-3-ledd-2">Reglane i <a href="lov/2021-05-21-42/§12">§§ 12</a> til <a href="lov/2021-05-21-42/§18">18</a> gjeld ikkje for<ol class="defaultList" type="a"><li data-name="a." value="1"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">kommunane</article></article></li><li data-name="b." value="2"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">sjølvstendige rettssubjekt der kommunar og fylkeskommunar har ein slik eigardel eller rett til å velje medlemmer i det øvste organet i rettssubjektet som nemnt i første ledd første punktum bokstav c og d</article></article></li><li data-name="c." value="3"><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">interkommunale samarbeid etter <a href="lov/2018-06-22-83/kap18">kommuneloven kapittel 18</a> og <a href="lov/2018-06-22-83/kap19">19</a> som ikkje er eigne rettssubjekt, og som har ein eller fleire fylkeskommunar som deltakarar</article></article></li><li data-name="d." value="4"><article class="listArticle" id="paragraf-3-ledd-2-punkt-4"><article class="legalP" id="paragraf-3-ledd-2-punkt-4-ledd-1">Stortinget, Riksrevisjonen, Sivilombodet og andre organ for Stortinget</article></article></li><li data-name="e." value="5"><article class="listArticle" id="paragraf-3-ledd-2-punkt-5"><article class="legalP" id="paragraf-3-ledd-2-punkt-5-ledd-1">intern sakshandsaming.</article></article></li></ol></article><article class="legalP" id="paragraf-3-ledd-3">Reglane i <a href="lov/2021-05-21-42/§12">§§ 12</a> til <a href="lov/2021-05-21-42/§18">18</a> gjeld berre for den administrative delen av verksemda ved universiteta, dei statlege høgskulane og andre statlege skular, vidaregåande skular, domstolane, forliksråda og påtalemakta.</article><article class="legalP" id="paragraf-3-ledd-4">Departementet kan gje forskrift om at <a href="lov/2021-05-21-42/§12">§§ 12</a> til <a href="lov/2021-05-21-42/§18">18</a> heilt eller delvis heller ikkje skal gjelde for organ og sjølvstendige rettssubjekt som lova elles gjeld for, og om val av skriftspråk i samband med eksamen ved universiteta, dei statlege høgskulane og andre statlege skular.</article><article class="changesToParent">Endra ved lover <a href="lov/2022-12-20-115">20 des 2022 nr. 115</a>, <a href="lov/2025-06-20-97">20 juni 2025 nr. 97</a> (i kraft 1 juli 2025).</article></article><article class="legalArticle" data-lovdata-URL="NL/lov/2021-05-21-42/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Norsk språk</span></h2><article class="legalP" id="paragraf-4-ledd-1">Norsk er det nasjonale hovudspråket i Noreg.</article><article class="legalP" id="paragraf-4-ledd-2">Bokmål og nynorsk er likeverdige språk som skal kunne brukast i alle delar av samfunnet. I offentlege organ er bokmål og nynorsk jamstilte skriftspråk.</article></article><article class="legalArticle" data-lovdata-URL="NL/lov/2021-05-21-42/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Samiske språk</span></h2><article class="legalP" id="paragraf-5-ledd-1">Samiske språk er urfolksspråk i Noreg.</article><article class="legalP" id="paragraf-5-ledd-2">Samiske språk og norsk er likeverdige språk. Dei er jamstilte språk etter <a href="lov/1987-06-12-56/kap3">sameloven kapittel 3</a>.</article></article><article class="legalArticle" data-lovdata-URL="NL/lov/2021-05-21-42/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Nasjonale minoritetsspråk</span></h2><article class="legalP" id="paragraf-6-ledd-1">Kvensk, romani og romanes er nasjonale minoritetsspråk i Noreg.</article><article class="legalP" id="paragraf-6-ledd-2">Som språklege og kulturelle uttrykk er kvensk, romani og romanes likeverdige med norsk.</article></article><article class="legalArticle" data-lovdata-URL="NL/lov/2021-05-21-42/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Norsk teiknspråk</span></h2><article class="legalP" id="paragraf-7-ledd-1">Norsk teiknspråk er det nasjonale teiknspråket i Noreg.</article><article class="legalP" id="paragraf-7-ledd-2">Som språkleg og kulturelt uttrykk er norsk teiknspråk likeverdig med norsk.</article></article><article class="legalArticle" data-lovdata-URL="NL/lov/2021-05-21-42/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Skandinaviske språk</span></h2><article class="legalP" id="paragraf-8-ledd-1">Alle har rett til å bruke svensk eller dansk i kontakt med offentlege organ. Offentlege organ kan svare på norsk.</article></article><article class="legalArticle" data-lovdata-URL="NL/lov/2021-05-21-42/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Klart språk</span></h2><article class="legalP" id="paragraf-9-ledd-1">Offentlege organ skal kommunisere på eit klart og korrekt språk som er tilpassa målgruppa.</article></article><article class="legalArticle" data-lovdata-URL="NL/lov/2021-05-21-42/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Offisiell rettskriving for bokmål og nynorsk</span></h2><article class="legalP" id="paragraf-10-ledd-1">Offentlege organ skal følgje den offisielle rettskrivinga for bokmål og nynorsk.</article><article class="legalP" id="paragraf-10-ledd-2">Statsorgan skal ha namn på norsk, både bokmål og nynorsk. Namna skal følgje offisiell rettskriving.</article></article><article class="legalArticle" data-lovdata-URL="NL/lov/2021-05-21-42/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Kommunale og fylkeskommunale språkvedtak</span></h2><article class="legalP" id="paragraf-11-ledd-1">Ein kommune eller ein fylkeskommune kan sjølv vedta å krevje at statsorgan skal bruke berre bokmål eller nynorsk i all skriftleg kommunikasjon med kommunen eller fylkeskommunen, eller at kommunen eller fylkeskommunen skal vere språkleg nøytral. Ein kommune eller ein fylkeskommune skal reknast som språkleg nøytral så lenge det ikkje er gjort noko slikt vedtak.</article><article class="legalP" id="paragraf-11-ledd-2">Kommunar og fylkeskommunar skal melde frå til Språkrådet om språkvedtak etter første ledd.</article></article><article class="legalArticle" data-lovdata-URL="NL/lov/2021-05-21-42/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Fleirtalsspråk</span></h2><article class="legalP" id="paragraf-12-ledd-1">Fleirtalsspråket i ein tenestekrins er det norske skriftspråket, anten bokmål eller nynorsk, som over halvparten av kommunane i ein tenestekrins gjer språkvedtak om etter <a href="lov/2021-05-21-42/§11">§ 11</a>. Eit regionalt statsorgan skal bruke fleirtalsspråket i tenestekrinsen. Dersom det ikkje er noko fleirtalsspråk i ein tenestekrins, skal eit regionalt statsorgan reknast som språkleg nøytralt.</article></article><article class="legalArticle" data-lovdata-URL="NL/lov/2021-05-21-42/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Veksling mellom bokmål og nynorsk i allment tilgjengelege dokument</span></h2><article class="legalP" id="paragraf-13-ledd-1">Sentrale statsorgan skal over tid bruke minst 25 prosent av både bokmål og nynorsk i allment tilgjengelege dokument. Regionale statsorgan som har anten bokmål eller nynorsk som fleirtalsspråk i tenestekrinsen, skal bruke fleirtalsspråket i allment tilgjengelege dokument.</article><article class="legalP" id="paragraf-13-ledd-2">Eit språkleg nøytralt regionalt statsorgan som i tenestekrinsen har kommunar med språkvedtak om bokmål eller nynorsk etter <a href="lov/2021-05-21-42/§11">§ 11</a>, skal veksle mellom skriftspråka slik at det blir eit rimeleg samhøve mellom dei i allment tilgjengelege dokument. Dersom minst ein fjerdedel av kommunane i ein tenestekrins har gjort vedtak om å krevje same skriftspråk, skal eit språkleg nøytralt regionalt statsorgan veksle mellom skriftspråka slik at det over tid blir minst 25 prosent av dette skriftspråket i allment tilgjengelege dokument. Dersom minst éin kommune, men mindre enn ein fjerdedel av kommunane i ein tenestekrins har gjort vedtak om å krevje nynorsk, skal det regionale statsorganet veksle mellom skriftspråka slik at det over tid blir minst 10 prosent nynorsk i allment tilgjengelege dokument.</article><article class="legalP" id="paragraf-13-ledd-3">Dersom kommunar i eit geografisk avgrensa område har eit fleirtalsspråk, skal statsorgan bruke dette språket i dokument som er retta mot desse kommunane. Det same gjeld når dokument har særleg tilknyting til eit slikt geografisk avgrensa område. Dersom eit dokument har særleg tilknyting til berre éin kommune, skal statsorgan følgje det språkvedtaket denne kommunen har gjort.</article><article class="legalP" id="paragraf-13-ledd-4">Sentrale statsorgan skal i dokument som er retta mot eit regionalt statsorgan, nytte fleirtalsspråket i tenestekrinsen til det regionale statsorganet.</article><article class="legalP" id="paragraf-13-ledd-5">Fylkeskommunar som er språknøytrale etter <a href="lov/2021-05-21-42/§11">§ 11</a> i lova her, skal veksle mellom skriftspråka slik at det blir eit rimeleg samhøve mellom dei i allment tilgjengelege dokument.</article><article class="changesToParent">Endra ved lov <a href="lov/2025-06-20-97">20 juni 2025 nr. 97</a> (i kraft 1 juli 2025).</article></article><article class="legalArticle" data-lovdata-URL="NL/lov/2021-05-21-42/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Parallell bruk av bokmål og nynorsk hos statsorgan</span></h2><article class="legalP" id="paragraf-14-ledd-1">Statsorgan skal gjere skjema og andre sjølvbeteningstenester tilgjengelege på bokmål og nynorsk samtidig.</article><article class="legalP" id="paragraf-14-ledd-2">Dersom eit privat rettssubjekt krev at løyve og faste formular som direkte gjeld rettssubjektet, skal vere på anten bokmål eller nynorsk, skal statsorgan oppfylle kravet.</article><article class="legalP" id="paragraf-14-ledd-3">Statsorgan skal gje ut dokument som er meinte til bruk i skulen, på både bokmål og nynorsk samtidig.</article></article><article class="legalArticle" data-lovdata-URL="NL/lov/2021-05-21-42/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Bruk av bokmål og nynorsk til private rettssubjekt og enkeltkommunar</span></h2><article class="legalP" id="paragraf-15-ledd-1">I dokument som er retta mot eit privat rettssubjekt, skal statsorgan og fylkeskommunar bruke det norske skriftspråket som det private rettssubjektet sjølv har bruka i kommunikasjonen med organet, eller som det private rettssubjektet på annan måte har meldt frå at det ønskjer.</article><article class="legalP" id="paragraf-15-ledd-2">I dokument som er retta mot ein kommune eller ein fylkeskommune som har gjort språkvedtak etter <a href="lov/2021-05-21-42/§11">§ 11</a>, skal statsorgan og fylkeskommunar bruke det vedtekne skriftspråket.</article></article><article class="legalArticle" data-lovdata-URL="NL/lov/2021-05-21-42/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Krav til skrivekompetanse</span></h2><article class="legalP" id="paragraf-16-ledd-1">Statsorgan og fylkeskommunar skal syte for at dei har den nødvendige skrivekompetansen for å kunne bruke bokmål og nynorsk etter lova her.</article><article class="legalP" id="paragraf-16-ledd-2">Statsorgan skal krevje at tilsette skal skrive både bokmål og nynorsk i arbeidet. Fylkeskommunar kan krevje det same. Dette gjeld likevel ikkje for tilsette som ikkje har gjennomført sidemålsopplæring i grunnopplæringa.</article><article class="legalP" id="paragraf-16-ledd-3">Departementet kan gje forskrift om andre særlege unntak frå andre ledd første punktum.</article><article class="changesToParent">Endra ved lov <a href="lov/2025-06-20-97">20 juni 2025 nr. 97</a> (i kraft 1 juli 2025).</article></article><article class="legalArticle" data-lovdata-URL="NL/lov/2021-05-21-42/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Klagerett</span></h2><article class="legalP" id="paragraf-17-ledd-1">Er det bruka feil skriftspråk i eit dokument som nemnt i <a href="lov/2021-05-21-42/§14/ledd/2">§ 14 andre ledd</a>, kan mottakaren eller organisasjonar på vegner av mottakaren klage og krevje at dokumentet blir utferda på nytt. <a href="lov/1967-02-10/§28">Forvaltningsloven §§ 28</a> til <a href="lov/1967-02-10/§35">35</a> gjeld for saker etter første punktum.</article><article class="changesToParent">Endra ved lov <a href="lov/2025-06-20-97">20 juni 2025 nr. 97</a> (i kraft 1 juli 2025).</article></article><article class="legalArticle" data-lovdata-URL="NL/lov/2021-05-21-42/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Påpeiking av feil bruk av skriftspråk hos statsorgan</span></h2><article class="legalP" id="paragraf-18-ledd-1">Språkorganisasjonar kan påpeike overfor eit statsorgan at dei meiner organet bryt føresegnene nemnt i <a href="lov/2021-05-21-42/§14">§§ 14</a> og <a href="lov/2021-05-21-42/§15">15</a>, jamvel om saka ikkje vedkjem organisasjonane sjølve.</article></article><article class="legalArticle" data-lovdata-URL="NL/lov/2021-05-21-42/§19" data-name="§19" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Språkrådet</span></h2><article class="legalP" id="paragraf-19-ledd-1">Språkrådet er statens forvaltningsorgan i språkspørsmål og forvaltar dei offisielle skriftnormalane for bokmål og nynorsk.</article><article class="legalP" id="paragraf-19-ledd-2">Språkrådet skal gje statsorgan råd om skrivemåte og namneskikk før det blir gjort vedtak om namn på statsorgan.</article><article class="legalP" id="paragraf-19-ledd-3">Språkrådet fører tilsyn med korleis statsorgan etterlever reglane i <a href="lov/2021-05-21-42/§10">§ 10</a> andre ledd og <a href="lov/2021-05-21-42/§12">§§ 12</a> til <a href="lov/2021-05-21-42/§17">17</a>.</article><article class="legalP" id="paragraf-19-ledd-4">Språkrådet skal rettleie offentlege organ om reglane i denne lova.</article></article><article class="legalArticle" data-lovdata-URL="NL/lov/2021-05-21-42/§20" data-name="§20" id="paragraf-20"><h2 class="legalArticleHeader"><span class="legalArticleValue">§ 20</span>. <span class="legalArticleTitle">Opplysningsplikt overfor Språkrådet</span></h2><article class="legalP" id="paragraf-20-ledd-1">Statsorgan skal gje Språkrådet dei rapportane og opplysningane som Språkrådet ber om som ledd i tilsynet med reglane i <a href="lov/2021-05-21-42/§10">§ 10</a> andre ledd og <a href="lov/2021-05-21-42/§12">§§ 12</a> til <a href="lov/2021-05-21-42/§17">17</a>.</article></article><article class="legalArticle" data-lovdata-URL="NL/lov/2021-05-21-42/§21" data-name="§21" id="paragraf-21"><h2 class="legalArticleHeader"><span class="legalArticleValue">§ 21</span>. <span class="legalArticleTitle">Iverksetjing og overgangsreglar</span></h2><article class="legalP" id="paragraf-21-ledd-1">Lova gjeld frå den tida<sup class="footnotereference" data-footnotereferencevalue="1" data-unique-footnote-counter="1">1</sup> Kongen fastset. Frå same tidspunkt blir <a href="lov/1980-04-11-5">lov 11. april 1980 nr. 5 om målbruk i offentleg teneste</a> oppheva.</article><article class="legalP" id="paragraf-21-ledd-2">Forskrifter som er gjevne i medhald av <a href="lov/1980-04-11-5">lov 11. april 1980 nr. 5 om målbruk i offentleg teneste</a>, held fram å gjelde så langt dei ikkje er i strid med i lova her.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Frå 1 jan 2022 iflg. <a href="forskrift/2021-05-21-1619">res. 21 mai 2021 nr. 1619</a>.</article></footer></article><article class="legalArticle" data-lovdata-URL="NL/lov/2021-05-21-42/§22" data-name="§22" id="paragraf-22"><h2 class="legalArticleHeader"><span class="legalArticleValue">§ 22</span>. <span class="legalArticleTitle">Endringar i andre lover</span></h2><article class="legalP" id="paragraf-22-ledd-1">Frå den tida lova tek til å gjelde, skal desse endringane gjerast i andre lover: – – –</article></article></main></body></html>