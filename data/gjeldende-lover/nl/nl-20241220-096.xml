<!DOCTYPE html><html lang="nb"><head><title>Lov om abort (abortloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2024-12-20-96</dd><dt class="dokid">DokumentID</dt><dd class="dokid">NL/lov/2024-12-20-96</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">2025-06-01</dd><dt class="changesToDocuments">Endrer</dt><dd class="changesToDocuments"><ul><li><a href="lov/1975-06-13-50">lov/1975-06-13-50</a></li></ul></dd><dt class="legalArea">Rettsområde</dt><dd class="legalArea"><ul><li><a href="legal-areas/14" title="Helse- og omsorgsrett">Helse- og omsorgsrett</a></li></ul></dd><dt class="dateOfPublication">Kunngjort</dt><dd class="dateOfPublication">2024-12-20 11:10</dd><dt class="titleShort">Korttittel</dt><dd class="titleShort">Abortloven</dd><dt class="title">Tittel</dt><dd class="title">Lov om abort (abortloven)</dd><dt class="miscInformation">Annet om dokumentet</dt><dd class="miscInformation"><a href="forarbeid/prop-117-l-202324">Prop. 117 L (2023–2024)</a>, <a href="forarbeid/inns-60-l-202425">Innst. 60 L (2024–2025)</a>, <a href="forarbeid/lovvedtak-10-202425">Lovvedtak 10 (2024–2025)</a>. Stortingets første og andre gangs behandling hhv. 3. og 12. desember 2024. Fremmet av Helse- og omsorgsdepartementet.</dd><dt class="refid">RefID</dt><dd class="refid">lov/2024-12-20-96</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om abort (abortloven)</a><ul class="tocSubUl"><li><a href="#kapittel-1" data-child-interval="§§ 1 – 2">Kapittel 1. Alminnelige bestemmelser</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Virkeområde</a></li></ul></li><li><a href="#kapittel-2" data-child-interval="§§ 3 – 6">Kapittel 2. Rett til abort m.m.</a><ul class="tocSubUl"><li><a href="#kapittel-2-paragraf-1">§ 3. Rett til abort der hele svangerskapet avbrytes</a></li><li><a href="#kapittel-2-paragraf-2">§ 4. Rett til fosterantallsreduksjon</a></li><li><a href="#kapittel-2-paragraf-3">§ 5. Nødssituasjoner</a></li><li><a href="#kapittel-2-paragraf-4">§ 6. Rett til informasjon, veiledning og oppfølgingssamtaler</a></li></ul></li><li><a href="#kapittel-3" data-child-interval="§§ 7 – 9">Kapittel 3. Krav om abort</a><ul class="tocSubUl"><li><a href="#kapittel-3-paragraf-1">§ 7. Krav om abort</a></li><li><a href="#kapittel-3-paragraf-2">§ 8. Gravide under 16 år</a></li><li><a href="#kapittel-3-paragraf-3">§ 9. Gravide som mangler samtykkekompetanse</a></li></ul></li><li><a href="#kapittel-4" data-child-interval="§§ 10 – 17">Kapittel 4. Vedtaksmyndighet i abortsaker</a><ul class="tocSubUl"><li><a href="#kapittel-4-paragraf-1">§ 10. Vedtaksmyndighet ved krav om abort etter 18. svangerskapsuke</a></li><li><a href="#kapittel-4-paragraf-2">§ 11. Organisering og oppnevning</a></li><li><a href="#kapittel-4-paragraf-3">§ 12. Hurtig saksbehandling</a></li><li><a href="#kapittel-4-paragraf-4">§ 13. Behandling i møte og vedtaksførhet m.m.</a></li><li><a href="#kapittel-4-paragraf-5">§ 14. Rett til å møte for nemnda</a></li><li><a href="#kapittel-4-paragraf-6">§ 15. Abortnemndas vedtak og underretning</a></li><li><a href="#kapittel-4-paragraf-7">§ 16. Møteprotokoll</a></li><li><a href="#kapittel-4-paragraf-8">§ 17. Åpenhet</a></li></ul></li><li><a href="#kapittel-5" data-child-interval="§§ 18 – 21">Kapittel 5. Nasjonal klagenemnd for abort (Abortklagenemnda)</a><ul class="tocSubUl"><li><a href="#kapittel-5-paragraf-1">§ 18. Automatisk overprøving ved avslag</a></li><li><a href="#kapittel-5-paragraf-2">§ 19. Organisering og oppnevning m.m.</a></li><li><a href="#kapittel-5-paragraf-3">§ 20. Informasjon om vedtak</a></li><li><a href="#kapittel-5-paragraf-4">§ 21. Saksbehandling</a></li></ul></li><li><a href="#kapittel-6" data-child-interval="§§ 22 – 24">Kapittel 6. Helsetjenestens plikter</a><ul class="tocSubUl"><li><a href="#kapittel-6-paragraf-1">§ 22. Tilbud om abort</a></li><li><a href="#kapittel-6-paragraf-2">§ 23. Tilbud om informasjon, veiledning og oppfølgingssamtaler</a></li><li><a href="#kapittel-6-paragraf-3">§ 24. Reservasjonsrett for helsepersonell</a></li></ul></li><li><a href="#kapittel-7" data-child-interval="§§ 25 – 27">Kapittel 7. Andre bestemmelser</a><ul class="tocSubUl"><li><a href="#kapittel-7-paragraf-1">§ 25. Taushetsplikt</a></li><li><a href="#kapittel-7-paragraf-2">§ 26. Forholdet til forvaltningsloven</a></li><li><a href="#kapittel-7-paragraf-3">§ 27. Forskrift til loven</a></li></ul></li><li><a href="#kapittel-8" data-child-interval="§ 28">Kapittel 8. Ikrafttredelse mv.</a><ul class="tocSubUl"><li><a href="#kapittel-8-paragraf-1">§ 28. Ikrafttredelse og overgangsregler</a></li></ul></li></ul></li></ul></dd></dl></header><main class="documentBody" data-lovdata-URL="NL/lov/2024-12-20-96" id="dokument"><h1>Lov om abort (abortloven)</h1><section class="section" data-name="kap1" id="kapittel-1" data-lovdata-URL="NL/lov/2024-12-20-96/KAPITTEL_1"><h2>Kapittel 1. Alminnelige bestemmelser</h2><article class="legalArticle" data-lovdata-URL="NL/lov/2024-12-20-96/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Loven skal sikre gravide rett til selvbestemmelse, lik rett til abort og tilgang til trygge aborter og at den gravide ivaretas og gis informasjon, veiledning og støtte. Samtidig skal loven sikre respekten for det ufødte liv og retten til å fullføre svangerskapet.</article><article class="legalP" id="kapittel-1-paragraf-1-ledd-2">Loven skal sikre gravide mulighet til å ta selvstendige beslutninger om egen kropp og eget privatliv basert på objektiv og nøytral informasjon og uten å bli utsatt for press.</article></article><article class="legalArticle" data-lovdata-URL="NL/lov/2024-12-20-96/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Loven gjelder aborter som tilbys eller utføres i riket, og for alle som oppholder seg her.</article><article class="legalP" id="kapittel-1-paragraf-2-ledd-2">Kongen kan gi forskrift om at loven helt eller delvis skal gjelde for Svalbard.</article></article></section><section class="section" data-name="kap2" id="kapittel-2" data-lovdata-URL="NL/lov/2024-12-20-96/KAPITTEL_2"><h2>Kapittel 2. Rett til abort m.m.</h2><article class="legalArticle" data-lovdata-URL="NL/lov/2024-12-20-96/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Rett til abort der hele svangerskapet avbrytes</span></h3><article class="legalP" id="kapittel-2-paragraf-1-ledd-1">Gravide har rett til å få utført selvbestemt abort som avbryter hele svangerskapet, frem til utgangen av 18. svangerskapsuke.</article><article class="legalP" id="kapittel-2-paragraf-1-ledd-2">Etter utgangen av 18. svangerskapsuke kreves tillatelse fra en abortnemnd for å utføre en abort som avbryter hele svangerskapet. Abortnemnda skal gi tillatelse dersom:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-2-punkt-1"><article class="legalP" id="kapittel-2-paragraf-1-ledd-2-punkt-1-ledd-1">svangerskapet, fødselen eller omsorgen for barnet medfører fare for den gravides fysiske eller psykiske helse,</article></article></li><li data-name="b." value="2"><article class="listArticle" id="kapittel-2-paragraf-1-ledd-2-punkt-2"><article class="legalP" id="kapittel-2-paragraf-1-ledd-2-punkt-2-ledd-1">graviditeten er et resultat av at den gravide har vært utsatt for voldtekt, incest eller andre seksuallovbrudd,</article></article></li><li data-name="c." value="3"><article class="listArticle" id="kapittel-2-paragraf-1-ledd-2-punkt-3"><article class="legalP" id="kapittel-2-paragraf-1-ledd-2-punkt-3-ledd-1">det er sannsynlig at fosteret har en alvorlig tilstand, eller at fosteret vil dø under svangerskapet eller kort tid etter fødsel, eller</article></article></li><li data-name="d." value="4"><article class="listArticle" id="kapittel-2-paragraf-1-ledd-2-punkt-4"><article class="legalP" id="kapittel-2-paragraf-1-ledd-2-punkt-4-ledd-1">medisinske forhold ved fosteret, forhold ved den gravide, den gravides livssituasjon eller en kombinasjon av disse gjør svangerskap, fødsel, barnets oppvekst eller fremtidig omsorg for barnet særlig krevende.</article></article></li></ol></article><article class="legalP" id="kapittel-2-paragraf-1-ledd-3">Abortnemnda skal legge betydelig vekt på den gravides oppfatning av situasjonen.</article><article class="legalP" id="kapittel-2-paragraf-1-ledd-4">Etter utgangen av 22. svangerskapsuke kan abort bare utføres dersom det er klart at fosteret vil dø under svangerskapet eller kort tid etter fødselen.</article></article><article class="legalArticle" data-lovdata-URL="NL/lov/2024-12-20-96/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Rett til fosterantallsreduksjon</span></h3><article class="legalP" id="kapittel-2-paragraf-2-ledd-1">Gravide har rett til å få utført selvbestemt abort der antallet fostre reduseres (fosterantallsreduksjon), frem til utgangen av 18. svangerskapsuke.</article><article class="legalP" id="kapittel-2-paragraf-2-ledd-2">Etter utgangen av 18. svangerskapsuke kreves tillatelse fra en abortnemnd for å utføre fosterantallsreduksjon. Abortnemnda skal gi tillatelse dersom:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-2-ledd-2-punkt-1"><article class="legalP" id="kapittel-2-paragraf-2-ledd-2-punkt-1-ledd-1">svangerskapet, fødselen eller omsorgen for barnet medfører fare for den gravides fysiske eller psykiske helse,</article></article></li><li data-name="b." value="2"><article class="listArticle" id="kapittel-2-paragraf-2-ledd-2-punkt-2"><article class="legalP" id="kapittel-2-paragraf-2-ledd-2-punkt-2-ledd-1">det er høy risiko for spontanabort eller for tidlig fødsel dersom svangerskapet videreføres for alle fostre,</article></article></li><li data-name="c." value="3"><article class="listArticle" id="kapittel-2-paragraf-2-ledd-2-punkt-3"><article class="legalP" id="kapittel-2-paragraf-2-ledd-2-punkt-3-ledd-1">det er sannsynlig at fosteret har en alvorlig tilstand, eller at fosteret vil dø under svangerskapet eller kort tid etter fødsel, eller</article></article></li><li data-name="d." value="4"><article class="listArticle" id="kapittel-2-paragraf-2-ledd-2-punkt-4"><article class="legalP" id="kapittel-2-paragraf-2-ledd-2-punkt-4-ledd-1">medisinske forhold ved fosteret, forhold ved den gravide, den gravides livssituasjon eller en kombinasjon av disse gjør svangerskap, fødsel, barnets oppvekst eller fremtidig omsorg for barnet særlig krevende.</article></article></li></ol></article><article class="legalP" id="kapittel-2-paragraf-2-ledd-3">Tillatelse etter andre ledd bokstav d kan bare gis dersom begrunnelsen for fosterantallsreduksjon veier tyngre enn risikoen for skade, for tidlig fødsel eller død for gjenværende foster.</article><article class="legalP" id="kapittel-2-paragraf-2-ledd-4"><a href="lov/2024-12-20-96/§3/ledd/3">§ 3 tredje</a> og <a href="lov/2024-12-20-96/§3/ledd/4">fjerde ledd</a> gjelder tilsvarende.</article></article><article class="legalArticle" data-lovdata-URL="NL/lov/2024-12-20-96/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Nødssituasjoner</span></h3><article class="legalP" id="kapittel-2-paragraf-3-ledd-1">Dersom svangerskapet fører til akutt og alvorlig fare for den gravides liv eller helse, kan det avbrytes uten hensyn til bestemmelsene i denne loven.</article></article><article class="legalArticle" data-lovdata-URL="NL/lov/2024-12-20-96/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Rett til informasjon, veiledning og oppfølgingssamtaler</span></h3><article class="legalP" id="kapittel-2-paragraf-4-ledd-1">Gravide som vurderer abort, har rett til veiledning i valget mellom å fullføre svangerskapet eller å ta abort og informasjon om relevante offentlige velferdsordninger og tjenestetilbud.</article><article class="legalP" id="kapittel-2-paragraf-4-ledd-2">Før abort gjennomføres, har den gravide rett til informasjon om aborten og medisinske virkninger.</article><article class="legalP" id="kapittel-2-paragraf-4-ledd-3">Den som har gjennomgått abort, har rett til oppfølgingssamtaler.</article></article></section><section class="section" data-name="kap3" id="kapittel-3" data-lovdata-URL="NL/lov/2024-12-20-96/KAPITTEL_3"><h2>Kapittel 3. Krav om abort</h2><article class="legalArticle" data-lovdata-URL="NL/lov/2024-12-20-96/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Krav om abort</span></h3><article class="legalP" id="kapittel-3-paragraf-1-ledd-1">Krav om abort skal settes frem av den gravide.</article><article class="legalP" id="kapittel-3-paragraf-1-ledd-2">Ved behov skal helsepersonell gi den gravide individuelt tilpasset hjelp til å sette frem krav om abort.</article></article><article class="legalArticle" data-lovdata-URL="NL/lov/2024-12-20-96/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Gravide under 16 år</span></h3><article class="legalP" id="kapittel-3-paragraf-2-ledd-1">Når en gravid som er under 16 år, setter frem krav om abort, gjelder <a href="lov/1999-07-02-63/§3-4">pasient- og brukerrettighetsloven § 3-4</a> om informasjon til foreldrene eller andre som har foreldreansvaret.</article><article class="legalP" id="kapittel-3-paragraf-2-ledd-2">Dersom en gravid som er under 16 år, ikke er i stand til å forstå valgsituasjonen og hva inngrepet innebærer, eller ikke selv kan fremsette krav om abort, kan kravet settes frem av foreldrene eller andre som har foreldreansvaret. <a href="lov/1999-07-02-63/§4-4">Pasient- og brukerrettighetsloven § 4-4</a> om samtykke på vegne av barn gjelder tilsvarende. Den gravide skal først ha fått tilbud om informasjon og veiledning etter <a href="lov/2024-12-20-96/§6">§ 6</a> i loven her. Det skal legges vekt på hva den gravide mener, i samsvar med den gravides alder og modenhet. Dersom den gravide ikke har fått tilbud om informasjon og veiledning, eller dersom den gravide motsetter seg inngrepet, kan det ikke gjennomføres. Dette gjelder ikke dersom den gravide risikerer vesentlig helseskade.</article></article><article class="legalArticle" data-lovdata-URL="NL/lov/2024-12-20-96/§9" data-name="§9" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Gravide som mangler samtykkekompetanse</span></h3><article class="legalP" id="kapittel-3-paragraf-3-ledd-1">Dersom den gravide mangler samtykkekompetanse etter <a href="lov/1999-07-02-63/§4-3">pasient- og brukerrettighetsloven § 4-3</a> andre til fjerde ledd, og har en verge eller fremtidsfullmektig som har et mandat som omfatter bistand i spørsmålet om abort, kan vergen eller fremtidsfullmektigen kreve abort på den gravides vegne. Den gravide skal først ha fått tilbud om informasjon og veiledning etter <a href="lov/2024-12-20-96/§6">§ 6</a> i loven her. Vergen skal legge den gravides eget ønske til grunn, ut fra den beste tolkningen av den gravides vilje og preferanser.</article><article class="legalP" id="kapittel-3-paragraf-3-ledd-2">Dersom den gravide ikke har fått tilbud om informasjon og veiledning, eller dersom den gravide motsetter seg inngrepet, kan det ikke gjennomføres. Dette gjelder ikke dersom den gravide risikerer vesentlig helseskade.</article><article class="legalP" id="kapittel-3-paragraf-3-ledd-3">Hvis den gravide ikke har verge eller fremtidsfullmektig som har mandat til å bistå i spørsmålet om abort, kan statsforvalteren oppnevne verge eller endre vergemålet i tråd med <a href="lov/2010-03-26-9/§20">vergemålsloven §§ 20</a> og <a href="lov/2010-03-26-9/§21">21</a>.</article></article></section><section class="section" data-name="kap4" id="kapittel-4" data-lovdata-URL="NL/lov/2024-12-20-96/KAPITTEL_4"><h2>Kapittel 4. Vedtaksmyndighet i abortsaker</h2><article class="legalArticle" data-lovdata-URL="NL/lov/2024-12-20-96/§10" data-name="§10" id="kapittel-4-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Vedtaksmyndighet ved krav om abort etter 18. svangerskapsuke</span></h3><article class="legalP" id="kapittel-4-paragraf-1-ledd-1">Abortnemndene behandler krav om abort etter <a href="lov/2024-12-20-96/§3/ledd/2">§ 3 andre ledd</a> og <a href="lov/2024-12-20-96/§4/ledd/2">§ 4 andre ledd</a>.</article></article><article class="legalArticle" data-lovdata-URL="NL/lov/2024-12-20-96/§11" data-name="§11" id="kapittel-4-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Organisering og oppnevning</span></h3><article class="legalP" id="kapittel-4-paragraf-2-ledd-1">Abortnemndene er uavhengige organer.</article><article class="legalP" id="kapittel-4-paragraf-2-ledd-2">Abortnemndene skal bestå av en lege som er nemndas leder, en jurist og en person med helse- eller sosialfaglig kompetanse. Legen skal ha relevant spesialistutdanning. I saker om fosterantallsreduksjon skal legen ha kompetanse innen fostermedisin. To av nemndas medlemmer skal være kvinner.</article><article class="legalP" id="kapittel-4-paragraf-2-ledd-3">For hver av de faste medlemmene skal det oppnevnes et personlig varamedlem med tilsvarende kvalifikasjoner.</article><article class="legalP" id="kapittel-4-paragraf-2-ledd-4">Medlemmer og varamedlemmer oppnevnes av de regionale helseforetakene for fire år, med mulighet for én gangs gjenoppnevning. Når det er nødvendig for å behandle en sak om fosterantallsreduksjon, byttes nemndas leder ut med en lege som har kompetanse innen fostermedisin.</article><article class="legalP" id="kapittel-4-paragraf-2-ledd-5">De regionale helseforetakene kan løse et medlem fra sitt verv dersom medlemmet ber om det av personlige grunner eller medlemmet grovt har krenket plikter som følger med vervet. I særlige tilfeller kan de regionale helseforetakene løse ett eller flere medlemmer fra vervet hvis det er nødvendig for at nemnda skal ivareta sine oppgaver.</article></article><article class="legalArticle" data-lovdata-URL="NL/lov/2024-12-20-96/§12" data-name="§12" id="kapittel-4-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Hurtig saksbehandling</span></h3><article class="legalP" id="kapittel-4-paragraf-3-ledd-1">Saksbehandlingen i abortnemnda skal skje raskt og uten unødvendig opphold.</article></article><article class="legalArticle" data-lovdata-URL="NL/lov/2024-12-20-96/§13" data-name="§13" id="kapittel-4-paragraf-4"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Behandling i møte og vedtaksførhet m.m.</span></h3><article class="legalP" id="kapittel-4-paragraf-4-ledd-1">Abortnemnda skal behandle krav og treffe vedtak i møte.</article><article class="legalP" id="kapittel-4-paragraf-4-ledd-2">Nemnda kan treffe vedtak når alle medlemmene er til stede og avgir stemme. Vedtak fattes med alminnelig flertall.</article><article class="legalP" id="kapittel-4-paragraf-4-ledd-3">Vedtak om å gi tillatelse til abort etter <a href="lov/2024-12-20-96/§3/ledd/2/bokstav/c">§ 3 andre ledd bokstav c</a> og <a href="lov/2024-12-20-96/§4/ledd/2/bokstav/c">§ 4 andre ledd bokstav c</a> kan fattes av nemndleder alene.</article></article><article class="legalArticle" data-lovdata-URL="NL/lov/2024-12-20-96/§14" data-name="§14" id="kapittel-4-paragraf-5"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Rett til å møte for nemnda</span></h3><article class="legalP" id="kapittel-4-paragraf-5-ledd-1">Den gravide har rett til å møte for abortnemnda og legge frem sin sak muntlig. Den gravide kan ha med en støtteperson.</article></article><article class="legalArticle" data-lovdata-URL="NL/lov/2024-12-20-96/§15" data-name="§15" id="kapittel-4-paragraf-6"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Abortnemndas vedtak og underretning</span></h3><article class="legalP" id="kapittel-4-paragraf-6-ledd-1">Abortnemndas vedtak skal være skriftlig og begrunnet.</article><article class="legalP" id="kapittel-4-paragraf-6-ledd-2">Begrunnelsen skal vise til hvilke regler og faktiske forhold vedtaket bygger på, og hvilke hensyn nemnda har lagt vekt på.</article><article class="legalP" id="kapittel-4-paragraf-6-ledd-3">Den gravide skal så snart som mulig underrettes skriftlig om vedtaket og begrunnelsen.</article></article><article class="legalArticle" data-lovdata-URL="NL/lov/2024-12-20-96/§16" data-name="§16" id="kapittel-4-paragraf-7"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Møteprotokoll</span></h3><article class="legalP" id="kapittel-4-paragraf-7-ledd-1">Abortnemnda skal føre protokoll med opplysninger om når vedtak er truffet, hva vedtaket gjelder, og hvordan nemndas medlemmer har stemt.</article></article><article class="legalArticle" data-lovdata-URL="NL/lov/2024-12-20-96/§17" data-name="§17" id="kapittel-4-paragraf-8"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Åpenhet</span></h3><article class="legalP" id="kapittel-4-paragraf-8-ledd-1">Abortnemnda skal informere offentligheten om sin praksis, innenfor rammen av taushetsplikten, jf. <a href="lov/2024-12-20-96/§25">§ 25</a>.</article></article></section><section class="section" data-name="kap5" id="kapittel-5" data-lovdata-URL="NL/lov/2024-12-20-96/KAPITTEL_5"><h2>Kapittel 5. Nasjonal klagenemnd for abort (Abortklagenemnda)</h2><article class="legalArticle" data-lovdata-URL="NL/lov/2024-12-20-96/§18" data-name="§18" id="kapittel-5-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Automatisk overprøving ved avslag</span></h3><article class="legalP" id="kapittel-5-paragraf-1-ledd-1">Ved avslag på krav om abort skal abortnemnda straks sende vedtaket og sakens dokumenter til Abortklagenemnda.</article><article class="legalP" id="kapittel-5-paragraf-1-ledd-2">Abortklagenemnda skal prøve alle sider av saken.</article></article><article class="legalArticle" data-lovdata-URL="NL/lov/2024-12-20-96/§19" data-name="§19" id="kapittel-5-paragraf-2"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Organisering og oppnevning m.m.</span></h3><article class="legalP" id="kapittel-5-paragraf-2-ledd-1">Abortklagenemnda er et uavhengig organ.</article><article class="legalP" id="kapittel-5-paragraf-2-ledd-2">Medlemmene i Abortklagenemnda oppnevnes av departementet for fire år, med mulighet for én gangs gjenoppnevning.</article><article class="legalP" id="kapittel-5-paragraf-2-ledd-3">Abortklagenemnda skal bestå av fem medlemmer. Minst to av medlemmene skal være leger, og ett medlem skal være jurist. Minst én av legene skal ha relevant spesialistutdanning. Leder skal være lege. For hvert medlem kan det oppnevnes inntil to varamedlemmer.</article><article class="legalP" id="kapittel-5-paragraf-2-ledd-4">Departementet kan løse et medlem fra sitt verv dersom medlemmet ber om det av personlige grunner eller medlemmet grovt har krenket plikter som følger med vervet. I særlige tilfeller kan departementet løse ett eller flere medlemmer fra vervet hvis det er nødvendig for at nemnda skal ivareta sine oppgaver.</article></article><article class="legalArticle" data-lovdata-URL="NL/lov/2024-12-20-96/§20" data-name="§20" id="kapittel-5-paragraf-3"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Informasjon om vedtak</span></h3><article class="legalP" id="kapittel-5-paragraf-3-ledd-1">Abortklagenemnda kan uten hinder av taushetsplikt informere abortnemnda som fattet det aktuelle vedtaket, om Abortklagenemndas vedtak og begrunnelse.</article></article><article class="legalArticle" data-lovdata-URL="NL/lov/2024-12-20-96/§21" data-name="§21" id="kapittel-5-paragraf-4"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Saksbehandling</span></h3><article class="legalP" id="kapittel-5-paragraf-4-ledd-1">Bestemmelsene i <a href="lov/2024-12-20-96/§12">§ 12</a> om hurtig saksbehandling, <a href="lov/2024-12-20-96/§13/ledd/1">§ 13 første</a> og <a href="lov/2024-12-20-96/§13/ledd/2">andre ledd</a> om behandling i møte og vedtaksførhet m.m., <a href="lov/2024-12-20-96/§14">§ 14</a> om rett til å møte for nemnda, <a href="lov/2024-12-20-96/§15">§ 15</a> om vedtak og underretning, <a href="lov/2024-12-20-96/§16">§ 16</a> om møteprotokoll og <a href="lov/2024-12-20-96/§17">§ 17</a> om åpenhet gjelder tilsvarende for Abortklagenemnda.</article></article></section><section class="section" data-name="kap6" id="kapittel-6" data-lovdata-URL="NL/lov/2024-12-20-96/KAPITTEL_6"><h2>Kapittel 6. Helsetjenestens plikter</h2><article class="legalArticle" data-lovdata-URL="NL/lov/2024-12-20-96/§22" data-name="§22" id="kapittel-6-paragraf-1"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Tilbud om abort</span></h3><article class="legalP" id="kapittel-6-paragraf-1-ledd-1">De regionale helseforetakene skal sørge for tilbud om abort til personer som oppholder seg i helseregionen.</article></article><article class="legalArticle" data-lovdata-URL="NL/lov/2024-12-20-96/§23" data-name="§23" id="kapittel-6-paragraf-2"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Tilbud om informasjon, veiledning og oppfølgingssamtaler</span></h3><article class="legalP" id="kapittel-6-paragraf-2-ledd-1">Kommunene og de regionale helseforetakene skal sørge for tilbud om:<ol class="defaultList" type="a"><li data-name="a." value="1"><article class="listArticle" id="kapittel-6-paragraf-2-ledd-1-punkt-1"><article class="legalP" id="kapittel-6-paragraf-2-ledd-1-punkt-1-ledd-1">individuell og tilpasset informasjon og veiledning til gravide som vurderer abort, jf. <a href="lov/2024-12-20-96/§6/ledd/1">§ 6 første ledd</a></article></article></li><li data-name="b." value="2"><article class="listArticle" id="kapittel-6-paragraf-2-ledd-1-punkt-2"><article class="legalP" id="kapittel-6-paragraf-2-ledd-1-punkt-2-ledd-1">informasjon om aborten og mulige komplikasjoner, jf. <a href="lov/2024-12-20-96/§6/ledd/2">§ 6 andre ledd</a></article></article></li><li data-name="c." value="3"><article class="listArticle" id="kapittel-6-paragraf-2-ledd-1-punkt-3"><article class="legalP" id="kapittel-6-paragraf-2-ledd-1-punkt-3-ledd-1">oppfølgingssamtaler for personer som har gjennomgått abort, jf. <a href="lov/2024-12-20-96/§6/ledd/3">§ 6 tredje ledd</a>.</article></article></li></ol></article><article class="legalP" id="kapittel-6-paragraf-2-ledd-2">All informasjon og veiledning i forbindelse med abort skal være objektiv og nøytral.</article></article><article class="legalArticle" data-lovdata-URL="NL/lov/2024-12-20-96/§24" data-name="§24" id="kapittel-6-paragraf-3"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Reservasjonsrett for helsepersonell</span></h3><article class="legalP" id="kapittel-6-paragraf-3-ledd-1">Helsepersonell som av samvittighetsgrunner ønsker det, skal fritas fra å utføre eller assistere ved aborter, inkludert å rekvirere og ordinere medikamenter ved medikamentell abort. Retten til fritak omfatter ikke stell og pleie før, under og etter aborten.</article><article class="legalP" id="kapittel-6-paragraf-3-ledd-2">Fritaket må gjøres generelt og gjelde for alle former for abort.</article></article></section><section class="section" data-name="kap7" id="kapittel-7" data-lovdata-URL="NL/lov/2024-12-20-96/KAPITTEL_7"><h2>Kapittel 7. Andre bestemmelser</h2><article class="legalArticle" data-lovdata-URL="NL/lov/2024-12-20-96/§25" data-name="§25" id="kapittel-7-paragraf-1"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Taushetsplikt</span></h3><article class="legalP" id="kapittel-7-paragraf-1-ledd-1">Medlemmer i abortnemndene og Abortklagenemnda har taushetsplikt etter <a href="lov/1999-07-02-64/§21">helsepersonelloven §§ 21</a> til <a href="lov/1999-07-02-64/§23">23</a>, med mindre noe annet fremgår av loven her.</article></article><article class="legalArticle" data-lovdata-URL="NL/lov/2024-12-20-96/§26" data-name="§26" id="kapittel-7-paragraf-2"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Forholdet til forvaltningsloven</span></h3><article class="legalP" id="kapittel-7-paragraf-2-ledd-1">Dersom ikke annet er bestemt, gjelder <a href="lov/1967-02-10">forvaltningsloven</a> for virksomheten i abortnemndene og Abortklagenemnda.</article></article><article class="legalArticle" data-lovdata-URL="NL/lov/2024-12-20-96/§27" data-name="§27" id="kapittel-7-paragraf-3"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Forskrift til loven</span></h3><article class="legalP" id="kapittel-7-paragraf-3-ledd-1">Departementet kan gi forskrift om abortnemndenes og Abortklagenemndas organisering og saksbehandling og om reservasjonsrett for helsepersonell.</article></article></section><section class="section" data-name="kap8" id="kapittel-8" data-lovdata-URL="NL/lov/2024-12-20-96/KAPITTEL_8"><h2>Kapittel 8. Ikrafttredelse mv.</h2><article class="legalArticle" data-lovdata-URL="NL/lov/2024-12-20-96/§28" data-name="§28" id="kapittel-8-paragraf-1"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Ikrafttredelse og overgangsregler</span></h3><article class="legalP" id="kapittel-8-paragraf-1-ledd-1">Loven trer i kraft fra den tiden<sup class="footnotereference" data-footnotereferencevalue="1" data-unique-footnote-counter="1">1</sup> Kongen bestemmer.</article><article class="document-change" data-document="lov/1975-06-13-50" id="kapittel-8-paragraf-1-dokumentendring-1"><article class="change" data-repeal-part="lov/1975-06-13-50" id="kapittel-8-paragraf-1-dokumentendring-1-endring-1"><article class="legalP" id="kapittel-8-paragraf-1-dokumentendring-1-endring-1-ledd-1">Fra den tiden loven trer i kraft, oppheves <a href="lov/1975-06-13-50">lov 13. juni 1975 nr. 50 om svangerskapsavbrudd</a>.</article></article></article> <article class="legalP" id="kapittel-8-paragraf-1-ledd-2">Kongen kan gi nærmere overgangsregler.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1. juni 2025 iflg. <a href="forskrift/2024-12-20-3296">res. 20 des 2024 nr. 3296</a>.</article></footer></article></section></main></body></html>