<!DOCTYPE html><html lang="nn"><head><title>Lov om avgrensing i retten til å sleppa hingstar, oksar, verar og geitebukkar på beite [hanndyrlova]</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1970-03-06-5</dd><dt class="dokid">DokumentID</dt><dd class="dokid">NL/lov/1970-03-06-5</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="dateInForce">I kraft frå</dt><dd class="dateInForce">1971-01-01</dd><dt class="lastChangeInForce">Ikrafttreding av siste endring</dt><dd class="lastChangeInForce">2021-06-01</dd><dt class="lastChangedBy">Sist endra ved</dt><dd class="lastChangedBy"><a href="lov/2021-05-07-34">lov/2021-05-07-34</a> fra 2021-06-01</dd><dt class="legalArea">Rettsområde</dt><dd class="legalArea"><ul><li><a href="legal-areas/20" title="Landbruk, jakt og skogbruk">Landbruk, jakt og skogbruk</a> &gt; <a href="legal-areas/20.05" title="Landbruk. Dyrehold">Landbruk. Dyrehold</a></li></ul></dd><dt class="lastupdated">Rettet</dt><dd class="lastupdated">2022-04-25 (tegnsetting i lister tilpasset universell utforming)</dd><dt class="titleShort">Korttittel</dt><dd class="titleShort">Hanndyrloven</dd><dt class="title">Tittel</dt><dd class="title">Lov om avgrensing i retten til å sleppa hingstar, oksar, verar og geitebukkar på beite [hanndyrlova]</dd><dt class="miscInformation">Anna om dokumentet</dt><dd class="miscInformation">Jf. lov 16 juni 1961 nr. 12 kap. 2. – Jf. <i>tidlegare</i> <a href="lov/1919-07-04-1">lov 4 juli 1919 nr. 1</a>.</dd><dt class="refid">RefID</dt><dd class="refid">lov/1970-03-06-5</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om avgrensing i retten til å sleppa hingstar, oksar, verar og geitebukkar på beite [hanndyrlova]</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li><li><a href="#paragraf-5">§ 5.</a></li><li><a href="#paragraf-6">§ 6.</a></li><li><a href="#paragraf-7">§ 7.</a></li></ul></li></ul></dd></dl></header><main class="documentBody" data-lovdata-URL="NL/lov/1970-03-06-5" id="dokument"><h1>Lov om avgrensing i retten til å sleppa hingstar, oksar, verar og geitebukkar på beite [hanndyrlova]</h1><article class="legalArticle" data-lovdata-URL="NL/lov/1970-03-06-5/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Det er forbode å sleppa verar og geitebukkar som er fødde før 15 april same året, på beite<ol class="defaultList" type="a"><li data-name="a." value="1"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">i sambeiteområde i utmark eller innmark,</article></article></li><li data-name="b." value="2"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">saman med sauer eller geiter som andre eig, i anna beiteområde eller</article></article></li><li data-name="c." value="3"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">der tilhøva er slik at dei lett kan koma saman med sauer eller geiter som andre eig.</article></article></li></ol></article><article class="legalP" id="paragraf-1-ledd-2">Vidare er det forbode å la verar og geitebukkar som er fødde seinare enn fastsett i første stykket eller i vedtekt etter <a href="lov/1970-03-06-5/§4">§ 4</a>, gå på slikt beite lengre enn til 1 oktober.</article><article class="legalP" id="paragraf-1-ledd-3">Forboda gjeld ikkje beite på særskilt område der verar og bukkar blir haldne for seg, såframt området er forsvarleg inngjerda eller dyra er under forsvarleg tilsyn.</article></article><article class="legalArticle" data-lovdata-URL="NL/lov/1970-03-06-5/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Der er forbode å la hingst som er 2 år eller eldre, gå på sambeite der det går hopper som den ikkje kan brukast som alshingst til etter føresegnene i forskrift gitt i medhald av <a href="lov/1992-12-04-130">lov 4. desember 1992 nr. 130</a> om husdyravl <a href="lov/1992-12-04-130/§5">§ 5</a>.</article><article class="changesToParent">Endra med <a href="lov/2003-06-20-45">lov 20 juni 2003 nr. 45</a> (ikr. 1 juli 2003 iflg. <a href="forskrift/2003-06-20-712">res. 20 juni 2003 nr. 712</a>).</article></article><article class="legalArticle" data-lovdata-URL="NL/lov/1970-03-06-5/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Det er forbode å la oksar som er eldre enn 6 månader gå på beite,<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">i sambeiteområde i utmark eller innmark,</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">saman med kyr som andre eig, i anna beiteområde eller</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">der tilhøva er slik at dei lett kan koma saman med kyr som andre eig.</article></article></li></ol></article><article class="legalP" id="paragraf-3-ledd-2">Forboda gjeld ikkje beite på særskilt område der oksar blir haldne for seg, såframt området er forsvarleg inngjerda eller dyra er under forsvarleg tilsyn.</article></article><article class="legalArticle" data-lovdata-URL="NL/lov/1970-03-06-5/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Etter framlegg frå kommunen eller statsforvaltaren kan departementet i vedtekt for kommunen eller ein del av den gjera unntak frå eller avgrensa forboda i <a href="lov/1970-03-06-5/§1">§§ 1</a> og 3. På same måten kan det til utviding av forboda fastsetjast:<ol class="defaultList" type="a"><li data-name="a." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">At forbodet i <a href="lov/1970-03-06-5/§1">§ 1</a>, første stykket, og skal gjelda ver og geitebukk fødd i nærare fastsett tid rekna frå 14 april.</article></article></li><li data-name="b." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">At forbodet i <a href="lov/1970-03-06-5/§1">§ 1</a>, andre stykket, skal gjelda frå eit tidspunkt før 1 oktober.</article></article></li><li data-name="c." value="3"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">At forbodet i <a href="lov/1970-03-06-5/§3">§ 3</a>, og skal gjelda oksar yngre enn 6 månader.</article></article></li></ol></article><article class="legalP" id="paragraf-4-ledd-2">Vedtekt som nemnd i første stykket kan gjevast sams for fleire kommunar eller fylke eller delar av desse. Gjeld det eit naturleg samanhengande område, kan slik vedtekt gjevast for heile området under eitt, jamvel om det ikkje ligg føre framlegg eller samtykke til det frå alle kommunane eller statsforvaltarane i området.</article><article class="legalP" id="paragraf-4-ledd-3">Vedtekta kan gjerast gjeldande for eit visst tidsrom og kan gjerast om inkje eller endrast på same måte som ho er komen i stand.</article><article class="changesToParent">Endra med <a href="lov/1980-06-13-41">lover 13 juni 1980 nr. 41</a>, <a href="lov/1993-06-11-96">11 juni 1993 nr. 96</a>, <a href="lov/2021-05-07-34">7 mai 2021 nr. 34</a> (ikr. 1 juni 2021 iflg. <a href="forskrift/2021-05-07-1416">res. 7 mai 2021 nr. 1416</a>).</article></article><article class="legalArticle" data-lovdata-URL="NL/lov/1970-03-06-5/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Vedtekter etter <a href="lov/1970-03-06-5/§4">§ 4</a> skal kunngjerast ved lysing i Norsk Lovtidend, lokale aviser og ved oppslag på høvelege stader.</article><article class="legalP" id="paragraf-5-ledd-2">Gjeld vedtekta område som ligg i fleire kommunar, skal ho kunngjerast i alle dei kommunar ho gjeld.</article></article><article class="legalArticle" data-lovdata-URL="NL/lov/1970-03-06-5/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Den som med vilje eller aktløyse bryt føresegner gitt i eller med heimel i lova her, blir straffa med bøter.</article></article><article class="legalArticle" data-lovdata-URL="NL/lov/1970-03-06-5/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Denne lova tek til å gjelda frå den tid Kongen fastset.<sup class="footnotereference" data-footnotereferencevalue="1" data-unique-footnote-counter="1">1</sup> Lov frå 4 juli 1919 om innskrenkning i adgangen til å slippe hingstar, graoksar, geitebukker og graværer på beite, held samstundes opp å gjelda. Det same gjeld vedtekter gitt med heimel i den lova.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Frå 1 jan 1971 iflg. res. 6 mai 1970.</article></footer></article></main></body></html>