<!DOCTYPE html><html lang="nb"><head><title>Lov om Sametinget og andre samiske rettsforhold (sameloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1987-06-12-56</dd><dt class="dokid">DokumentID</dt><dd class="dokid">NL/lov/1987-06-12-56</dd><dt class="ministry">Departement</dt><dd class="ministry"><ul><li>Kommunal- og distriktsdepartementet</li></ul></dd><dt class="dateInForce">I kraft fra</dt><dd class="dateInForce">1989-02-24</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-08-01</dd><dt class="lastChangedBy">Sist endret ved</dt><dd class="lastChangedBy"><a href="lov/2023-06-09-30">lov/2023-06-09-30</a> fra 2024-08-01, <a href="lov/2023-06-16-62">lov/2023-06-16-62</a> fra 2024-05-01</dd><dt class="legalArea">Rettsområde</dt><dd class="legalArea"><ul><li><a href="legal-areas/25" title="Samerett">Samerett</a></li></ul></dd><dt class="lastupdated">Rettet</dt><dd class="lastupdated">2025-09-02 (nordsamisk oversettelse tilføyd)</dd><dt class="titleShort">Korttittel</dt><dd class="titleShort">Sameloven – samel</dd><dt class="title">Tittel</dt><dd class="title">Lov om Sametinget og andre samiske rettsforhold (sameloven)</dd><dt class="refid">RefID</dt><dd class="refid">lov/1987-06-12-56</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om Sametinget og andre samiske rettsforhold (sameloven)</a><ul class="tocSubUl"><li><a href="#kapittel-1" data-child-interval="§§ 1-1 – 1-6">Kapittel 1. Allmenne bestemmelser.</a><ul class="tocSubUl"><li><a href="#kapittel-1-paragraf-1">§ 1-1. Lovens formål. Forholdet til folkeretten</a></li><li><a href="#kapittel-1-paragraf-2">§ 1-2. Sametinget.</a></li><li><a href="#kapittel-1-paragraf-3">§ 1-3. Sametingets årsmelding.</a></li><li><a href="#kapittel-1-paragraf-4">§ 1-4. Statens økonomiske ansvar.</a></li><li><a href="#kapittel-1-paragraf-5">§ 1-5. Samiske språk</a></li><li><a href="#kapittel-1-paragraf-6">§ 1-6. Det samiske flagget</a></li></ul></li><li><a href="#kapittel-2" data-child-interval="§§ 2-1 – 2-15">Kapittel 2. Sametinget.</a><ul class="tocSubUl"><li><a href="#kapittel-2-paragraf-1">§ 2-1. Sametingets arbeidsområde og myndighet.</a></li><li><a href="#kapittel-2-paragraf-2">§ 2-2. Innhenting av uttalelse fra Sametinget.</a></li><li><a href="#kapittel-2-paragraf-3">§ 2-3. Valgmåte, valgtidspunkt og valgperiode.</a></li><li><a href="#kapittel-2-paragraf-4">§ 2-4. Valgkretser og mandatfordeling.</a></li><li><a href="#kapittel-2-paragraf-5">§ 2-5. Stemmerett.</a></li><li><a href="#kapittel-2-paragraf-6">§ 2-6. Sametingets valgmanntall.</a></li><li><a href="#kapittel-2-paragraf-7">§ 2-7. Valgbarhet og forslagsrett.</a></li><li><a href="#kapittel-2-paragraf-8">§ 2-7 a. (Opphevet)</a></li><li><a href="#kapittel-2-paragraf-9">§ 2-8. Plikt til å motta valg, fritaksgrunner og møteplikt.</a></li><li><a href="#kapittel-2-paragraf-10">§ 2-9. Fritak og uttreden i valgperioden.</a></li><li><a href="#kapittel-2-paragraf-11">§ 2-10. Valgmyndighet.</a></li><li><a href="#kapittel-2-paragraf-12">§ 2-11. Utfyllende bestemmelser om valget.</a></li><li><a href="#kapittel-2-paragraf-13">§ 2-12. Sametingets administrasjon, organisering og saksbehandling.</a></li><li><a href="#kapittel-2-paragraf-14">§ 2-13. Forhandlingsspråk.</a></li><li><a href="#kapittel-2-paragraf-15">§ 2-14. Forretningsorden.</a></li><li><a href="#kapittel-2-paragraf-16">§ 2-15. Pensjonsordning</a></li></ul></li><li><a href="#kapittel-3" data-child-interval="§§ 3-1 – 3-15">Kapittel 3. Samiske språk</a><ul class="tocSubUl"><li><a href="#kapittel-3-paragraf-1">§ 3-1. Definisjoner</a></li><li><a href="#kapittel-3-paragraf-2">§ 3-2. Oversettelse av regler. Kunngjøringer og skjema</a></li><li><a href="#kapittel-3-paragraf-3">§ 3-3. Rett til svar på samisk</a></li><li><a href="#kapittel-3-paragraf-4">§ 3-3a. Informasjon om språkrettigheter</a></li><li><a href="#kapittel-3-paragraf-5">§ 3-4. Domstoler</a></li><li><a href="#kapittel-3-paragraf-6">§ 3-4 a. Husleietvistutvalget</a></li><li><a href="#kapittel-3-paragraf-7">§ 3-4 b. Politi og påtalemyndighet</a></li><li><a href="#kapittel-3-paragraf-8">§ 3-4 c. Kriminalomsorgen</a></li><li><a href="#kapittel-3-paragraf-9">§ 3-5. Utvidet rett til bruk av samisk i helse- og omsorgsinstitusjoner</a></li><li><a href="#kapittel-3-paragraf-10">§ 3-6. Individuelle kirkelige tjenester</a></li><li><a href="#kapittel-3-paragraf-11">§ 3-7. Rett til utdanningspermisjon</a></li><li><a href="#kapittel-3-paragraf-12">§ 3-8. Rett til opplæring i samisk</a></li><li><a href="#kapittel-3-paragraf-13">§ 3-9. Samisk i kommuneadministrasjonen og folkevalgte organer</a></li><li><a href="#kapittel-3-paragraf-14">§ 3-10. Samisk språk- og kulturtilbud</a></li><li><a href="#kapittel-3-paragraf-15">§ 3-11. Klage</a></li><li><a href="#kapittel-3-paragraf-16">§ 3-12. Organisering av samisk språkarbeid</a></li><li><a href="#kapittel-3-paragraf-17">§ 3-13. Kommunal og fylkeskommunal planlegging</a></li><li><a href="#kapittel-3-paragraf-18">§ 3-14. Rekruttering av ansatte med samiskspråklig kompetanse</a></li><li><a href="#kapittel-3-paragraf-19">§ 3-15. Forskriftshjemler</a></li></ul></li><li><a href="#kapittel-4" data-child-interval="§§ 4-1 – 4-10">Kapittel 4 Konsultasjoner</a><ul class="tocSubUl"><li><a href="#kapittel-4-paragraf-1">§ 4-1. Saker som er gjenstand for konsultasjoner</a></li><li><a href="#kapittel-4-paragraf-2">§ 4-2. Rett til å bli konsultert</a></li><li><a href="#kapittel-4-paragraf-3">§ 4-3. Plikt til å konsultere</a></li><li><a href="#kapittel-4-paragraf-4">§ 4-4. Konsultasjonsplikt for fylkeskommuner og kommuner</a></li><li><a href="#kapittel-4-paragraf-5">§ 4-5. Varsling om saker som kan bli gjenstand for konsultasjoner</a></li><li><a href="#kapittel-4-paragraf-6">§ 4-6. Innholdet i og formålet med konsultasjonene</a></li><li><a href="#kapittel-4-paragraf-7">§ 4-7. Protokoll</a></li><li><a href="#kapittel-4-paragraf-8">§ 4-8. Forskrifter</a></li><li><a href="#kapittel-4-paragraf-9">§ 4-9. Virkning av brudd på konsultasjonsregler</a></li><li><a href="#kapittel-4-paragraf-10">§ 4-10. Forholdet til forvaltningsloven og annen lovgivning</a></li></ul></li><li><a href="#kapittel-5" data-child-interval="§§ 5-1 – 5-2">Kapittel 5. Overgangsregler og ikrafttredelse.</a><ul class="tocSubUl"><li><a href="#kapittel-5-paragraf-1">§ 5-1. Overgangsregler.</a></li><li><a href="#kapittel-5-paragraf-2">§ 5-2. Ikrafttredelse.</a></li></ul></li><li><a href="#kapittel-6">Vedlegg. Samisk oversettelse</a></li></ul></li></ul></dd></dl></header><main class="documentBody" data-lovdata-URL="NL/lov/1987-06-12-56" id="dokument"><h1>Lov om Sametinget og andre samiske rettsforhold (sameloven)</h1><section class="section" data-name="kap1" id="kapittel-1" data-lovdata-URL="NL/lov/1987-06-12-56/KAPITTEL_1"><h2>Kapittel 1. Allmenne bestemmelser.</h2><article class="legalArticle" data-lovdata-URL="NL/lov/1987-06-12-56/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Lovens formål. Forholdet til folkeretten</span></h3><article class="legalP" id="kapittel-1-paragraf-1-ledd-1">Lovens formål er å legge forholdene til rette for at den samiske folkegruppe i Norge kan sikre og utvikle sitt språk, sin kultur og sitt samfunnsliv.</article><article class="legalP" id="kapittel-1-paragraf-1-ledd-2">Loven gjelder med de begrensninger som følger av <a href="traktat/1989-06-27-2">ILO-konvensjon nr. 169</a> om urfolk og stammefolk i selvstendige stater. Loven skal anvendes i samsvar med folkerettens regler om urfolk og minoriteter.</article><article class="changesToParent">Endret ved lov <a href="lov/2021-06-11-76">11 juni 2021 nr. 76</a> (ikr. 1 juli 2021 iflg. <a href="forskrift/2021-06-11-1870">res. 11 juni 2021 nr. 1870</a>).</article></article><article class="legalArticle" data-lovdata-URL="NL/lov/1987-06-12-56/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Sametinget.</span></h3><article class="legalP" id="kapittel-1-paragraf-2-ledd-1">Den samiske folkegruppe skal ha et eget landsomfattende sameting valgt av og blant samene.</article></article><article class="legalArticle" data-lovdata-URL="NL/lov/1987-06-12-56/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Sametingets årsmelding.</span></h3><article class="legalP" id="kapittel-1-paragraf-3-ledd-1">Sametingets årsmelding sendes til Kongen.</article></article><article class="legalArticle" data-lovdata-URL="NL/lov/1987-06-12-56/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Statens økonomiske ansvar.</span></h3><article class="legalP" id="kapittel-1-paragraf-4-ledd-1">De særlige utgifter som påføres fylkeskommuner og kommuner ved valg til Sametinget dekkes av staten.</article><article class="legalP" id="kapittel-1-paragraf-4-ledd-2">Kongen gir forskrift om gjennomføring av første ledd.</article></article><article class="legalArticle" data-lovdata-URL="NL/lov/1987-06-12-56/§1-5" data-name="§1-5" id="kapittel-1-paragraf-5"><h3 class="legalArticleHeader"><span class="legalArticleValue">§ 1-5</span>. <span class="legalArticleTitle">Samiske språk</span></h3><article class="legalP" id="kapittel-1-paragraf-5-ledd-1">De samiske språkene og norsk er likeverdige språk. Sørsamisk, lulesamisk og nordsamisk skal være likestilte med norsk etter bestemmelsene i <a href="lov/1987-06-12-56/kap3">kapittel 3</a>.</article><article class="changesToParent">Tilføyd ved <a href="lov/1990-12-21-78">lov 21 des 1990 nr. 78</a>, endret ved lov <a href="lov/2023-06-09-28">9 juni 2023 nr. 28</a> (i kraft 1 jan 2024 iflg. <a href="forskrift/2023-06-09-807">res. 9 juni 2023 nr. 807</a>).</article></article><article class="legalArticle" data-lovdata-URL="NL/lov/1987-06-12-56/§1-6" data-name="§1-6" id="kapittel-1-paragraf-6"><h3 class="legalArticleHeader"><span class="legalArticleValue">§ 1-6</span>. <span class="legalArticleTitle">Det samiske flagget</span></h3><article class="legalP" id="kapittel-1-paragraf-6-ledd-1">Det samiske flagget er flagget godkjent av den 13. nordiske samekonferansen 15. august 1986.</article><article class="legalP" id="kapittel-1-paragraf-6-ledd-2">Sametinget kan ved forskrift gi nærmere bestemmelser om bruken av det samiske flagget.</article><article class="changesToParent">Tilføyd ved <a href="lov/2003-04-11-22">lov 11 apr 2003 nr. 22</a>.</article></article></section><section class="section" data-name="kap2" id="kapittel-2" data-lovdata-URL="NL/lov/1987-06-12-56/KAPITTEL_2"><h2>Kapittel 2. Sametinget.</h2><article class="legalArticle" data-lovdata-URL="NL/lov/1987-06-12-56/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Sametingets arbeidsområde og myndighet.</span></h3><article class="legalP" id="kapittel-2-paragraf-1-ledd-1">Sametingets arbeidsområde er alle saker som etter tingets oppfatning særlig berører den samiske folkegruppe.</article><article class="legalP" id="kapittel-2-paragraf-1-ledd-2">Sametinget kan av eget tiltak reise og avgi uttalelse om alle saker innenfor sitt arbeidsområde. Det kan av eget tiltak også legge fram saker for offentlige myndigheter og private institusjoner m.v.</article><article class="legalP" id="kapittel-2-paragraf-1-ledd-3">Sametinget kan delegeres myndighet til å forvalte de bevilgninger som bevilges til samiske formål over det årlige statsbudsjett. Departementet fastsetter reglement for Sametingets økonomiforvaltning. Sametinget kan gi forskrift om fordeling og bruk av tilskudd.</article><article class="legalP" id="kapittel-2-paragraf-1-ledd-4">Sametinget har beslutningsmyndighet når dette følger av andre bestemmelser i loven eller fastsatt på annen måte.</article><article class="changesToParent">Endret ved lover <a href="lov/1997-02-28-18">28 feb 1997 nr. 18</a>, <a href="lov/2023-06-09-28">9 juni 2023 nr. 28</a> (i kraft 1 jan 2024 iflg. <a href="forskrift/2023-06-09-807">res. 9 juni 2023 nr. 807</a>).</article></article><article class="legalArticle" data-lovdata-URL="NL/lov/1987-06-12-56/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Innhenting av uttalelse fra Sametinget.</span></h3><article class="legalP" id="kapittel-2-paragraf-2-ledd-1">Andre offentlige organer bør gi Sametinget anledning til å uttale seg før de treffer avgjørelse i saker på Sametingets arbeidsområde.</article></article><article class="legalArticle" data-lovdata-URL="NL/lov/1987-06-12-56/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue" data-legalArea="29.09">§ 2-3</span>. <span class="legalArticleTitle">Valgmåte, valgtidspunkt og valgperiode.</span></h3><article class="legalP" id="kapittel-2-paragraf-3-ledd-1">Valg til Sametinget holdes som direkte valg.</article><article class="legalP" id="kapittel-2-paragraf-3-ledd-2">Valget holdes som forholdsvalg når mer enn ett forslag til valgliste blir godkjent i en valgkrets. I andre tilfelle holdes valget som flertallsvalg.</article><article class="legalP" id="kapittel-2-paragraf-3-ledd-3">Valget holdes på samme dag som stortingsvalg. I kommuner med mindre enn 30 manntallsførte er det kun adgang til å avlegge forhåndsstemme ved sametingsvalget.</article><article class="legalP" id="kapittel-2-paragraf-3-ledd-4">Sametinget velges for et tidsrom av fire år. Valgperioden reknes fra første oktober i valgåret.</article><article class="changesToParent">Endret ved <a href="lov/2008-06-27-51">lov 27 juni 2008 nr. 51</a>.</article></article><article class="legalArticle" data-lovdata-URL="NL/lov/1987-06-12-56/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue" data-legalArea="29.09">§ 2-4</span>. <span class="legalArticleTitle">Valgkretser og mandatfordeling.</span></h3><article class="legalP" id="kapittel-2-paragraf-4-ledd-1">Ved valg til Sametinget velges medlemmer med varamedlemmer fra følgende valgkretser:<ol class="defaultList" type="1"><li data-name="1." value="1"><article class="listArticle" id="kapittel-2-paragraf-4-ledd-1-punkt-1"><article class="legalP" id="kapittel-2-paragraf-4-ledd-1-punkt-1-ledd-1">Østre valgkrets/Nuortaguovllu válgabiire: kommunene Sør-Varanger, Nesseby, Vadsø, Vardø, Båtsfjord, Tana, Berlevåg, Lebesby og Gamvik i Finnmark fylke</article></article></li><li data-name="2." value="2"><article class="listArticle" id="kapittel-2-paragraf-4-ledd-1-punkt-2"><article class="legalP" id="kapittel-2-paragraf-4-ledd-1-punkt-2-ledd-1">Ávjovári valgkrets/Ávjovári válgabiire: kommunene Karasjok, Kautokeino og Porsanger i Finnmark fylke</article></article></li><li data-name="3." value="3"><article class="listArticle" id="kapittel-2-paragraf-4-ledd-1-punkt-3"><article class="legalP" id="kapittel-2-paragraf-4-ledd-1-punkt-3-ledd-1">Nordre valgkrets/Davveguovllu válgabiire: kommunene Nordkapp, Måsøy, Hammerfest, Alta, Hasvik og Loppa i Finnmark fylke og kommunene Skjervøy, Kvænangen og Nordreisa i Troms fylke</article></article></li><li data-name="4." value="4"><article class="listArticle" id="kapittel-2-paragraf-4-ledd-1-punkt-4"><article class="legalP" id="kapittel-2-paragraf-4-ledd-1-punkt-4-ledd-1">Gáisi valgkrets/Gáiseguovllu válgabiire: kommunene Kåfjord, Storfjord, Lyngen, Karlsøy, Tromsø, Balsfjord, Målselv, Bardu, Senja og Sørreisa i Troms fylke</article></article></li><li data-name="5." value="5"><article class="listArticle" id="kapittel-2-paragraf-4-ledd-1-punkt-5"><article class="legalP" id="kapittel-2-paragraf-4-ledd-1-punkt-5-ledd-1">Vesthavet valgkrets/Viestarmera válggabijrra/Viesttarmeara válgabiire: kommunene Dyrøy, Salangen, Lavangen, Gratangen, Tjeldsund, Ibestad, Harstad og Kvæfjord i Troms fylke og kommunene fra og med Saltdal, Beiarn og Meløy og nordover i Nordland fylke</article></article></li><li data-name="6." value="6"><article class="listArticle" id="kapittel-2-paragraf-4-ledd-1-punkt-6"><article class="legalP" id="kapittel-2-paragraf-4-ledd-1-punkt-6-ledd-1">Sørsamisk valgkrets/Åarjel-Saepmie veeljemegievlie: kommunene fra og med Rana og Rødøy og sørover i Nordland fylke, Trøndelag fylke, kommunene Surnadal og Sunndal i Møre og Romsdal fylke og kommunene Engerdal, Rendalen, Os, Tolga, Tynset og Folldal i Innlandet fylke</article></article></li><li data-name="7." value="7"><article class="listArticle" id="kapittel-2-paragraf-4-ledd-1-punkt-7"><article class="legalP" id="kapittel-2-paragraf-4-ledd-1-punkt-7-ledd-1">Sør-Norge valgkrets/Lulli-Norgga válgabiire: de kommunene i Møre og Romsdal og Innlandet fylker som ikke tilhører valgkrets 6, samt fylkene Vestland, Rogaland, Agder, Telemark, Buskerud, Vestfold, Akershus, Østfold og Oslo.</article></article></li></ol></article><article class="legalP" id="kapittel-2-paragraf-4-ledd-2">Det skal velges 39 representanter til Sametinget. Valgkretsene tildeles først to mandater hver. Deretter fordeles de øvrige 25 mandatene forholdsmessig mellom valgkretsene på grunnlag av antall manntallsførte etter fordelingsmåten fastsatt i <a href="lov/2023-06-16-62/§11-3/ledd/3">valgloven § 11-3 tredje</a> og <a href="lov/2023-06-16-62/§11-3/ledd/4">fjerde ledd</a>. Sør-Norge valgkrets skal likevel ikke tildeles flere mandater enn valgkretsen ville fått dersom alle 39 mandater var fordelt forholdsmessig mellom valgkretsene.</article><article class="legalP" id="kapittel-2-paragraf-4-ledd-3">Kongen gir forskrift med utfyllende bestemmelser om mandatfordelingen og kandidatkåring.</article><article class="changesToParent">Endret ved lover <a href="lov/2001-06-01-29">1 juni 2001 nr. 29</a> (ikr. 1 juni 2001 iflg. <a href="forskrift/2001-06-01-625">res. 1 juni 2001 nr. 625</a>), <a href="lov/2005-04-15-19">15 apr 2005 nr. 19</a>, <a href="lov/2008-06-27-51">27 juni 2008 nr. 51</a>, <a href="lov/2020-06-23-114">23 juni 2020 nr. 114</a> (ikr. 1 jan 2021 iflg. <a href="forskrift/2020-06-23-1286">res. 23 juni 2020 nr. 1286</a>), <a href="lov/2023-06-16-62">16 juni 2023 nr. 62</a> (i kraft 1 mai 2024 iflg. <a href="forskrift/2024-03-22-553">res. 22 mars 2024 nr. 553</a>).</article></article><article class="legalArticle" data-lovdata-URL="NL/lov/1987-06-12-56/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue" data-legalArea="29.09">§ 2-5</span>. <span class="legalArticleTitle">Stemmerett.</span></h3><article class="legalP" id="kapittel-2-paragraf-5-ledd-1">Stemmerett ved valg til Sametinget har alle som har stemmerett ved kommunestyrevalg i kretsen, og som på valgdagen står innført i Sametingets valgmanntall i kretsen (jf. <a href="lov/1987-06-12-56/§2-6">§ 2-6</a>).</article><article class="changesToParent">Endret ved <a href="lov/2008-06-27-51">lov 27 juni 2008 nr. 51</a>.</article></article><article class="legalArticle" data-lovdata-URL="NL/lov/1987-06-12-56/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue" data-legalArea="29.09">§ 2-6</span>. <span class="legalArticleTitle">Sametingets valgmanntall.</span></h3><article class="legalP" id="kapittel-2-paragraf-6-ledd-1">Alle som avgir erklæring om at de oppfatter seg selv som same, og som enten<ol class="defaultList" type="a"><li data-name="a." value="1"><article class="listArticle" id="kapittel-2-paragraf-6-ledd-1-punkt-1"><article class="legalP" id="kapittel-2-paragraf-6-ledd-1-punkt-1-ledd-1">har samisk som hjemmespråk, eller</article></article></li><li data-name="b." value="2"><article class="listArticle" id="kapittel-2-paragraf-6-ledd-1-punkt-2"><article class="legalP" id="kapittel-2-paragraf-6-ledd-1-punkt-2-ledd-1">har eller har hatt forelder, besteforelder eller oldeforelder med samisk som hjemmespråk, eller</article></article></li><li data-name="c." value="3"><article class="listArticle" id="kapittel-2-paragraf-6-ledd-1-punkt-3"><article class="legalP" id="kapittel-2-paragraf-6-ledd-1-punkt-3-ledd-1">er barn av person som står eller har stått i Sametingets valgmanntall, kan kreve seg innført i Sametingets valgmanntall.</article></article></li></ol></article><article class="legalP" id="kapittel-2-paragraf-6-ledd-2">Begjæring om innføring i Sametingets valgmanntall rettes til Sametinget.</article><article class="legalP" id="kapittel-2-paragraf-6-ledd-3">Sametingets valgmanntall utarbeides av Sametinget på grunnlag av folkeregisteret, valgmanntallet ved siste sametingsvalg og de krav om innføring eller strykning som er kommet i løpet av valgperioden. Sametingets valgmanntall skal føres kommunevis.</article><article class="legalP" id="kapittel-2-paragraf-6-ledd-4">Når en person er innført i Sametingets valgmanntall, kan dette registreres i folkeregisteret. Denne registrering skal være tilgjengelig kun for den myndighet som har ansvaret for gjennomføring av valg til Sameting, eller etter samtykke fra Sametinget.</article><article class="legalP" id="kapittel-2-paragraf-6-ledd-5">Sametingets valgmanntall kan føres ved hjelp av EDB.</article><article class="changesToParent">Endret ved lover <a href="lov/1997-02-28-18">28 feb 1997 nr. 18</a>, <a href="lov/2004-05-14-26">14 mai 2004 nr. 26</a>, <a href="lov/2008-06-27-51">27 juni 2008 nr. 51</a>.</article></article><article class="legalArticle" data-lovdata-URL="NL/lov/1987-06-12-56/§2-7" data-name="§2-7" id="kapittel-2-paragraf-7"><h3 class="legalArticleHeader"><span class="legalArticleValue" data-legalArea="29.09">§ 2-7</span>. <span class="legalArticleTitle">Valgbarhet og forslagsrett.</span></h3><article class="legalP" id="kapittel-2-paragraf-7-ledd-1">Valgbar til Sametinget er alle som er innført i Sametingets valgmanntall i kretsen. De som skal velges, må dessuten være innført i folkeregisteret som bosatt i kretsen på valgdagen. Personale ved Sametingets administrasjon er likevel ikke valgbare.</article><article class="legalP" id="kapittel-2-paragraf-7-ledd-2">Forslagsrett i valgkretsene har alle som er innført i Sametingets valgmanntall i kretsen. Et forslag til valgliste må være underskrevet av minst 30 samer med forslagsrett.</article><article class="legalP" id="kapittel-2-paragraf-7-ledd-3">En gruppe, parti eller liknende sammenslutning kan søke Sametinget om å bli registrert med et bestemt partinavn. Begjæring om registrering skal være ledsaget av underskrifter fra minst 200 personer som har stemme- og forslagsrett ved valg til Sametinget. Vedtak om registrering kan ikke påklages. Kongen kan gi nærmere bestemmelser om vilkårene og framgangsmåten ved registrering.</article><article class="changesToParent">Endret ved lover <a href="lov/1997-02-28-18">28 feb 1997 nr. 18</a>, <a href="lov/2008-06-27-51">27 juni 2008 nr. 51</a>.</article></article><article class="legalArticle" data-lovdata-URL="NL/lov/1987-06-12-56/§2-7a" data-name="§2-7a" data-repealeddate="2022-01-01" id="kapittel-2-paragraf-8"><h3 class="legalArticleHeader"><span class="legalArticleValue" data-legalArea="29.09">§ 2-7 a</span>. <span class="legalArticleTitle">(Opphevet)</span></h3><article class="changesToParent">Tilføyd ved <a href="lov/2020-12-18-152">lov 18 des 2020 nr. 152</a>, opphevet ved <a href="lov/2020-12-18-152">lov 18 des 2020 nr. 152</a> (ikr. 1 jan 2022).</article></article><article class="legalArticle" data-lovdata-URL="NL/lov/1987-06-12-56/§2-8" data-name="§2-8" id="kapittel-2-paragraf-9"><h3 class="legalArticleHeader"><span class="legalArticleValue" data-legalArea="29.09">§ 2-8</span>. <span class="legalArticleTitle">Plikt til å motta valg, fritaksgrunner og møteplikt.</span></h3><article class="legalP" id="kapittel-2-paragraf-9-ledd-1">Alle som har rett til å stille til valg til Sametinget, har plikt til å motta valget med mindre de blir fritatt etter reglene i andre ledd.</article><article class="legalP" id="kapittel-2-paragraf-9-ledd-2">Rett til å kreve seg fritatt for valg har alle som<ol class="defaultList" type="a"><li data-name="a." value="1"><article class="listArticle" id="kapittel-2-paragraf-9-ledd-2-punkt-1"><article class="legalP" id="kapittel-2-paragraf-9-ledd-2-punkt-1-ledd-1">har fylt seksti år innen valgårets utløp, eller</article></article></li><li data-name="b." value="2"><article class="listArticle" id="kapittel-2-paragraf-9-ledd-2-punkt-2"><article class="legalP" id="kapittel-2-paragraf-9-ledd-2-punkt-2-ledd-1">har gjort tjeneste som medlem av Sametinget de siste fire år, eller</article></article></li><li data-name="c." value="3"><article class="listArticle" id="kapittel-2-paragraf-9-ledd-2-punkt-3"><article class="legalP" id="kapittel-2-paragraf-9-ledd-2-punkt-3-ledd-1">overfor Sametingets valgnemnd godtgjør at de ikke vil kunne skjøtte sine plikter som medlem av Sametinget uten uforholdsmessig vanskelighet.</article></article></li></ol></article><article class="legalP" id="kapittel-2-paragraf-9-ledd-3">Person som er valgt som medlem av Sametinget eller organ nedsatt av Sametinget, plikter å delta i Sametingets eller respektive organs møter med mindre det foreligger gyldig forfall.</article><article class="legalP" id="kapittel-2-paragraf-9-ledd-4">Arbeidstaker har krav på fri fra arbeid i det omfang det er nødvendig på grunn av pliktene i Sametinget eller i det organ vedkommende er oppnevnt medlem i.</article><article class="changesToParent">Endret ved lover <a href="lov/1997-02-28-18">28 feb 1997 nr. 18</a>, <a href="lov/2001-06-01-29">1 juni 2001 nr. 29</a> (ikr. 1 juni 2001 iflg. <a href="forskrift/2001-06-01-625">res. 1 juni 2001 nr. 625</a>).</article></article><article class="legalArticle" data-lovdata-URL="NL/lov/1987-06-12-56/§2-9" data-name="§2-9" id="kapittel-2-paragraf-10"><h3 class="legalArticleHeader"><span class="legalArticleValue" data-legalArea="29.09">§ 2-9</span>. <span class="legalArticleTitle">Fritak og uttreden i valgperioden.</span></h3><article class="legalP" id="kapittel-2-paragraf-10-ledd-1">Medlemmer av Sametinget som ikke kan skjøtte sine plikter i vervet uten uforholdsmessig vanskelighet, kan av Sametinget etter søknad fritas fra vervet for en bestemt tid eller for resten av valgperioden.</article><article class="legalP" id="kapittel-2-paragraf-10-ledd-2">Medlemmer som blir ansatt i Sametingets administrasjon, trer ut av Sametinget for resten av valgperioden.</article><article class="changesToParent">Endret ved lov <a href="lov/2023-06-16-62">16 juni 2023 nr. 62</a> (i kraft 1 mai 2024 iflg. <a href="forskrift/2024-03-22-553">res. 22 mars 2024 nr. 553</a>).</article></article><article class="legalArticle" data-lovdata-URL="NL/lov/1987-06-12-56/§2-10" data-name="§2-10" id="kapittel-2-paragraf-11"><h3 class="legalArticleHeader"><span class="legalArticleValue" data-legalArea="29.09">§ 2-10</span>. <span class="legalArticleTitle">Valgmyndighet.</span></h3><article class="legalP" id="kapittel-2-paragraf-11-ledd-1">Sametinget er øverste valgmyndighet ved valg til Sametinget.</article></article><article class="legalArticle" data-lovdata-URL="NL/lov/1987-06-12-56/§2-11" data-name="§2-11" id="kapittel-2-paragraf-12"><h3 class="legalArticleHeader"><span class="legalArticleValue" data-legalArea="29.09">§ 2-11</span>. <span class="legalArticleTitle">Utfyllende bestemmelser om valget.</span></h3><article class="legalP" id="kapittel-2-paragraf-12-ledd-1">Kongen gir utfyllende bestemmelser om valg til Sametinget.</article></article><article class="legalArticle" data-lovdata-URL="NL/lov/1987-06-12-56/§2-12" data-name="§2-12" id="kapittel-2-paragraf-13"><h3 class="legalArticleHeader"><span class="legalArticleValue">§ 2-12</span>. <span class="legalArticleTitle">Sametingets administrasjon, organisering og saksbehandling.</span></h3><article class="legalP" id="kapittel-2-paragraf-13-ledd-1">Sametinget skal ha en egen administrasjon. Personalet ved administrasjonen ansettes av Sametinget.</article><article class="legalP" id="kapittel-2-paragraf-13-ledd-2">Sametingets ansatte personell skal være underlagt den lovgivning som gjelder for statens tjenestemenn så langt det passer.</article><article class="legalP" id="kapittel-2-paragraf-13-ledd-3">Sametinget kan opprette de styrer, råd eller utvalg som Sametinget finner hensiktsmessig og, såfremt ikke annet fremgår, delegere myndighet til disse.</article><article class="legalP" id="kapittel-2-paragraf-13-ledd-4">Beslutningsmyndighet i henhold til <a href="lov/1987-06-12-56/§2-9">§§ 2-9</a>, <a href="lov/1987-06-12-56/§2-10">2-10</a> og <a href="lov/1987-06-12-56/§2-14">2-14</a> kan ikke delegeres.</article><article class="legalP" id="kapittel-2-paragraf-13-ledd-5">Enkeltvedtak fattet av styre, råd eller utvalg oppnevnt av Sametinget, kan i samsvar med forvaltningslovens bestemmelser påklages til Sametinget eller særskilt klagenemnd oppnevnt av Sametinget.</article><article class="changesToParent">Endret ved <a href="lov/1997-02-28-18">lov 28 feb 1997 nr. 18</a>.</article></article><article class="legalArticle" data-lovdata-URL="NL/lov/1987-06-12-56/§2-13" data-name="§2-13" id="kapittel-2-paragraf-14"><h3 class="legalArticleHeader"><span class="legalArticleValue">§ 2-13</span>. <span class="legalArticleTitle">Forhandlingsspråk.</span></h3><article class="legalP" id="kapittel-2-paragraf-14-ledd-1">Under møter i Sametinget har alle rett til å tale samisk eller norsk etter eget ønske.</article></article><article class="legalArticle" data-lovdata-URL="NL/lov/1987-06-12-56/§2-14" data-name="§2-14" id="kapittel-2-paragraf-15"><h3 class="legalArticleHeader"><span class="legalArticleValue">§ 2-14</span>. <span class="legalArticleTitle">Forretningsorden.</span></h3><article class="legalP" id="kapittel-2-paragraf-15-ledd-1">Sametinget gir bestemmelser om sammenkalling og arbeidsordningen i Sametinget.</article></article><article class="legalArticle" data-lovdata-URL="NL/lov/1987-06-12-56/§2-15" data-name="§2-15" id="kapittel-2-paragraf-16"><h3 class="legalArticleHeader"><span class="legalArticleValue">§ 2-15</span>. <span class="legalArticleTitle">Pensjonsordning</span></h3><article class="legalP" id="kapittel-2-paragraf-16-ledd-1">Medlemmer av Sametinget som utøver sitt verv på fulltid, har rett til pensjon etter en egen pensjonsordning. Kongen kan i forskrift bestemme at også andre medlemmer av Sametinget skal ha rett til pensjon.</article><article class="legalP" id="kapittel-2-paragraf-16-ledd-2">Kongen gir nærmere forskrift om beregningen av pensjonsrettighetene og om gjennomføringen av pensjonsordningen.</article><article class="changesToParent">Tilføyd ved <a href="lov/2001-06-15-69">lov 15 juni 2001 nr. 69</a>, endret ved lov <a href="lov/2023-06-09-28">9 juni 2023 nr. 28</a> (i kraft 1 jan 2024 iflg. <a href="forskrift/2023-06-09-807">res. 9 juni 2023 nr. 807</a>).</article></article></section><section class="section" data-name="kap3" id="kapittel-3" data-lovdata-URL="NL/lov/1987-06-12-56/KAPITTEL_3"><h2>Kapittel 3. Samiske språk</h2><article class="changesToParent">Tilføyd ved <a href="lov/1990-12-21-78">lov 21 des 1990 nr. 78</a>, overskrift endret ved lov <a href="lov/2023-06-09-28">9 juni 2023 nr. 28</a> (i kraft 1 jan 2024 iflg. <a href="forskrift/2023-06-09-807">res. 9 juni 2023 nr. 807</a>).</article><article class="legalArticle" data-lovdata-URL="NL/lov/1987-06-12-56/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Definisjoner</span></h3><article class="legalP" id="kapittel-3-paragraf-1-ledd-1">I dette kapitlet menes med:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">forvaltningsområdet for samiske språk: kommuner inndelt i kategoriene språkutviklingskommuner, språkvitaliseringskommuner og språkstimuleringskommuner, og fylkeskommuner, som Kongen i forskrift har fastsatt at skal inngå i forvaltningsområdet for samiske språk,</article></article></li><li data-name="b." value="2"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">offentlig organ: ethvert organ for stat og kommune som har en tjenestekrets som helt eller delvis omfatter en av kommunene i forvaltningsområdet for samiske språk, og fylkeskommuner som Kongen i forskrift har fastsatt at skal inngå i forvaltningsområdet for samiske språk.</article></article></li></ol></article><article class="changesToParent">Tilføyd ved <a href="lov/1990-12-21-78">lov 21 des 1990 nr. 78</a>, endret ved lover <a href="lov/2005-06-17-99">17 juni 2005 nr. 99</a> (ikr. 1 jan 2006 iflg. <a href="forskrift/2005-06-17-656">res. 17 juni 2005 nr. 656</a>), <a href="lov/2023-06-09-28">9 juni 2023 nr. 28</a> (i kraft 1 jan 2024 iflg. <a href="forskrift/2023-06-09-807">res. 9 juni 2023 nr. 807</a>).</article></article><article class="legalArticle" data-lovdata-URL="NL/lov/1987-06-12-56/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue" data-legalArea="11.03 15.02">§ 3-2</span>. <span class="legalArticleTitle">Oversettelse av regler. Kunngjøringer og skjema</span></h3><article class="legalP" id="kapittel-3-paragraf-2-ledd-1">Lover og forskrifter av særlig interesse for hele eller deler av den samiske befolkning, skal oversettes til samiske språk av det departementet som har ansvaret for loven eller forskriften. Kommunene og fylkeskommunene har ansvaret for å oversette lokale forskrifter av særlig interesse for hele eller deler av den samiske befolkning til samiske språk.</article><article class="legalP" id="kapittel-3-paragraf-2-ledd-2">Kunngjøringer fra offentlige organer som særlig retter seg mot hele eller deler av befolkningen i forvaltningsområdet for samiske språk, skal skje både på samisk og norsk. Ansvaret ligger hos det organet som offentliggjør kunngjøringen.</article><article class="legalP" id="kapittel-3-paragraf-2-ledd-3">Papirbaserte og digitale skjema til bruk overfor et offentlig organ i forvaltningsområdet for samiske språk skal foreligge både på samisk og norsk. Dette gjelder likevel ikke landsomfattende organer. Ansvaret ligger hos det organet som utarbeider skjemaet.</article><article class="legalP" id="kapittel-3-paragraf-2-ledd-4">Det offentlige organet skal vurdere hvilket eller hvilke språk det skal oversettes til. I vurderingen skal det tas hensyn til hvem informasjonen retter seg mot og hva informasjonen dreier seg om.</article><article class="changesToParent">Tilføyd ved <a href="lov/1990-12-21-78">lov 21 des 1990 nr. 78</a>, endret ved lov <a href="lov/2023-06-09-28">9 juni 2023 nr. 28</a> (i kraft 1 jan 2024 iflg. <a href="forskrift/2023-06-09-807">res. 9 juni 2023 nr. 807</a>).</article></article><article class="legalArticle" data-lovdata-URL="NL/lov/1987-06-12-56/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Rett til svar på samisk</span></h3><article class="legalP" id="kapittel-3-paragraf-3-ledd-1">Den som henvender seg skriftlig på samisk til en språkutviklingskommune, språkvitaliseringskommune eller fylkeskommune i forvaltningsområdet for samiske språk, har rett til skriftlig svar på samisk. Det samme gjelder ved skriftlige henvendelser til et statlig organ som har en språkutviklingskommune eller en språkvitaliseringskommune i sin tjenestekrets.</article><article class="legalP" id="kapittel-3-paragraf-3-ledd-2">Den som henvender seg muntlig på samisk til en språkutviklingskommune, har rett til samtidig muntlig svar på samisk. Det samme gjelder ved muntlige henvendelser på samisk til en fylkeskommunal tannklinikk eller til et lokalt statlig organ, som har tjenestekrets i en språkutviklingskommune. Retten gjelder likevel ikke ved muntlige henvendelser til offentlig ansatte som utfører oppdrag utenfor organets kontor.</article><article class="legalP" id="kapittel-3-paragraf-3-ledd-3">Den som henvender seg muntlig på samisk til en språkvitaliseringskommune, har rett til muntlig svar på samisk. Det samme gjelder ved muntlige henvendelser på samisk til en fylkeskommunal tannklinikk eller til et lokalt statlig organ, som har tjenestekrets i en språkvitaliseringskommune. Retten gjelder likevel ikke ved muntlige henvendelser til offentlig ansatte som utfører oppdrag utenfor organets kontor.</article><article class="legalP" id="kapittel-3-paragraf-3-ledd-4">Den enkelte har rett til svar på samisk på det eller de samiske språkene som er i bruk og som har tradisjonell geografisk tilknytning til det offentlige organets tjenestekrets.</article><article class="legalP" id="kapittel-3-paragraf-3-ledd-5">Rett til svar på samisk gjelder ikke overfor offentlige organer som er landsomfattende, med mindre annet følger av forskrift fastsatt av Kongen.</article><article class="changesToParent">Tilføyd ved <a href="lov/1990-12-21-78">lov 21 des 1990 nr. 78</a> (ikr. 1 jan 1993), endret ved lov <a href="lov/2023-06-09-28">9 juni 2023 nr. 28</a> (i kraft 1 jan 2024 iflg. <a href="forskrift/2023-06-09-807">res. 9 juni 2023 nr. 807</a>).</article></article><article class="legalArticle" data-lovdata-URL="NL/lov/1987-06-12-56/§3-3a" data-name="§3-3a" id="kapittel-3-paragraf-4"><h3 class="legalArticleHeader"><span class="legalArticleValue">§ 3-3a</span>. <span class="legalArticleTitle">Informasjon om språkrettigheter</span></h3><article class="legalP" id="kapittel-3-paragraf-4-ledd-1">Offentlige organer som er omfattet av bestemmelsene i <a href="lov/1987-06-12-56/§3-3">§§ 3-3</a>, <a href="lov/1987-06-12-56/§3-4">3-4</a>, <a href="lov/1987-06-12-56/§3-4a">3-4 a</a>, <a href="lov/1987-06-12-56/§3-4b">3-4 b</a> og <a href="lov/1987-06-12-56/§3-5">3-5</a>, skal aktivt informere om retten til å bruke samisk.</article><article class="changesToParent">Tilføyd ved lov <a href="lov/2023-06-09-28">9 juni 2023 nr. 28</a> (i kraft 1 jan 2024 iflg. <a href="forskrift/2023-06-09-807">res. 9 juni 2023 nr. 807</a>).</article></article><article class="legalArticle" data-lovdata-URL="NL/lov/1987-06-12-56/§3-4" data-name="§3-4" id="kapittel-3-paragraf-5"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Domstoler</span></h3><article class="legalP" id="kapittel-3-paragraf-5-ledd-1">For domstoler med embetskrets som helt eller delvis omfatter forvaltningsområdet for samiske språk, gjelder i tillegg følgende regler om bruk av samisk:<ol class="defaultList" type="1"><li data-name="1." value="1"><article class="listArticle" id="kapittel-3-paragraf-5-ledd-1-punkt-1"><article class="legalP" id="kapittel-3-paragraf-5-ledd-1-punkt-1-ledd-1">Enhver har rett til å inngi prosesskriv med bilag, skriftlige bevis eller andre skriftlige henvendelser på samisk. Skal domstolen formidle henvendelsen til en motpart, sørger den for oversettelse til norsk. Oversettelse kan unnlates dersom motparten samtykker.</article></article></li><li data-name="2." value="2"><article class="listArticle" id="kapittel-3-paragraf-5-ledd-1-punkt-2"><article class="legalP" id="kapittel-3-paragraf-5-ledd-1-punkt-2-ledd-1">Enhver har rett til å henvende seg muntlig til domstolen på samisk dersom rettergangslovgivningen gir adgang til muntlig istedenfor skriftlig henvendelse. Har domstolen plikt til å nedtegne henvendelsen, kan den som fremmer henvendelsen, kreve at nedtegnelsen skjer på samisk. Et slikt krav bryter ingen frist. Nr. 1 andre og tredje punktum gjelder tilsvarende.</article></article></li><li data-name="3." value="3"><article class="listArticle" id="kapittel-3-paragraf-5-ledd-1-punkt-3"><article class="legalP" id="kapittel-3-paragraf-5-ledd-1-punkt-3-ledd-1">Enhver har rett til å tale samisk i rettsmøter. Skal noen som ikke kan samisk delta i forhandlingene, brukes en tolk som retten har oppnevnt eller godkjent.</article></article></li><li data-name="4." value="4"><article class="listArticle" id="kapittel-3-paragraf-5-ledd-1-punkt-4"><article class="legalP" id="kapittel-3-paragraf-5-ledd-1-punkt-4-ledd-1">Når en part begjærer det, kan rettens leder bestemme at forhandlingsspråket skal være samisk. Nr. 3 andre punktum gjelder tilsvarende.</article></article></li><li data-name="5." value="5"><article class="listArticle" id="kapittel-3-paragraf-5-ledd-1-punkt-5"><article class="legalP" id="kapittel-3-paragraf-5-ledd-1-punkt-5-ledd-1">Er forhandlingsspråket samisk, kan rettens leder bestemme at også rettsboken skal føres på samisk. Domstolen sørger for oversettelse til norsk.</article></article></li><li data-name="6." value="6"><article class="listArticle" id="kapittel-3-paragraf-5-ledd-1-punkt-6"><article class="legalP" id="kapittel-3-paragraf-5-ledd-1-punkt-6-ledd-1">Domstolen sørger for at rettsbøker som er skrevet på norsk, oversettes til samisk når en part krever det. Et slikt krav bryter ingen frist.</article></article></li></ol></article><article class="changesToParent">Tilføyd ved <a href="lov/1990-12-21-78">lov 21 des 1990 nr. 78</a>, endret ved lover <a href="lov/2003-06-20-45">20 juni 2003 nr. 45</a> (ikr. 1 juli 2003 iflg. <a href="forskrift/2003-06-20-712">res. 20 juni 2003 nr. 712</a>), <a href="lov/2005-06-17-90">17 juni 2005 nr. 90</a> (ikr. 1 jan 2008 iflg. <a href="forskrift/2007-01-26-88">res. 26 jan 2007 nr. 88</a>, endring endret ved <a href="lov/2007-01-26-3">lov 26 jan 2007 nr. 3</a>), <a href="lov/2023-06-09-28">9 juni 2023 nr. 28</a> (i kraft 1 jan 2024 iflg. <a href="forskrift/2023-06-09-807">res. 9 juni 2023 nr. 807</a>).</article></article><article class="legalArticle" data-lovdata-URL="NL/lov/1987-06-12-56/§3-4a" data-name="§3-4a" id="kapittel-3-paragraf-6"><h3 class="legalArticleHeader"><span class="legalArticleValue">§ 3-4 a</span>. <span class="legalArticleTitle">Husleietvistutvalget</span></h3><article class="legalP" id="kapittel-3-paragraf-6-ledd-1">Reglene i <a href="lov/1987-06-12-56/§3-4">§ 3-4</a> første ledd nr. 1 og nr. 2 gjelder også i Husleietvistutvalget. Reglene i <a href="lov/1987-06-12-56/§3-4">§ 3-4</a> første ledd nr. 3 og nr. 4 gjelder så langt de passer for saker som er gjenstand for muntlig behandling eller mekling i Husleietvistutvalget. Husleietvistutvalget skal sørge for at vedtak eller forlik skrevet på norsk, oversettes til samisk når en part krever det. For kostnader til oversettelser gjelder <a href="lov/1982-12-17-86/§2">rettsgebyrloven § 2</a> andre ledd tredje punktum.</article><article class="changesToParent">Tilføyd ved lov <a href="lov/2023-06-09-28">9 juni 2023 nr. 28</a> (i kraft 1 jan 2024 iflg. <a href="forskrift/2023-06-09-807">res. 9 juni 2023 nr. 807</a>).</article></article><article class="legalArticle" data-lovdata-URL="NL/lov/1987-06-12-56/§3-4b" data-name="§3-4b" id="kapittel-3-paragraf-7"><h3 class="legalArticleHeader"><span class="legalArticleValue">§ 3-4 b</span>. <span class="legalArticleTitle">Politi og påtalemyndighet</span></h3><article class="legalP" id="kapittel-3-paragraf-7-ledd-1">For politi og påtalemyndighet med tjenestekrets som helt eller delvis omfatter forvaltningsområdet for samiske språk, gjelder i tillegg følgende regler om bruk av samisk:<ol class="defaultList" type="1"><li data-name="1." value="1"><article class="listArticle" id="kapittel-3-paragraf-7-ledd-1-punkt-1"><article class="legalP" id="kapittel-3-paragraf-7-ledd-1-punkt-1-ledd-1">Enhver har rett til å tale samisk i avhør på organets kontor.</article></article></li><li data-name="2." value="2"><article class="listArticle" id="kapittel-3-paragraf-7-ledd-1-punkt-2"><article class="legalP" id="kapittel-3-paragraf-7-ledd-1-punkt-2-ledd-1">Enhver har rett til å bruke samisk ved muntlig anmeldelse og rettsmiddelerklæring.</article></article></li></ol></article><article class="changesToParent">Tilføyd ved lov <a href="lov/2023-06-09-28">9 juni 2023 nr. 28</a> (i kraft 1 jan 2024 iflg. <a href="forskrift/2023-06-09-807">res. 9 juni 2023 nr. 807</a>).</article></article><article class="legalArticle" data-lovdata-URL="NL/lov/1987-06-12-56/§3-4c" data-name="§3-4c" id="kapittel-3-paragraf-8"><h3 class="legalArticleHeader"><span class="legalArticleValue">§ 3-4 c</span>. <span class="legalArticleTitle">Kriminalomsorgen</span></h3><article class="legalP" id="kapittel-3-paragraf-8-ledd-1">For kriminalomsorgens anstalter i Troms og Finnmark gjelder i tillegg følgende regler om bruk av samisk:<ol class="defaultList" type="1"><li data-name="1." value="1"><article class="listArticle" id="kapittel-3-paragraf-8-ledd-1-punkt-1"><article class="legalP" id="kapittel-3-paragraf-8-ledd-1-punkt-1-ledd-1">Innsatte har rett til å bruke samisk ved muntlig rettsmiddelerklæring til fengselsmyndigheten.</article></article></li><li data-name="2." value="2"><article class="listArticle" id="kapittel-3-paragraf-8-ledd-1-punkt-2"><article class="legalP" id="kapittel-3-paragraf-8-ledd-1-punkt-2-ledd-1">Innsatte har rett til å bruke samisk overfor hverandre og overfor sine pårørende.</article></article></li><li data-name="3." value="3"><article class="listArticle" id="kapittel-3-paragraf-8-ledd-1-punkt-3"><article class="legalP" id="kapittel-3-paragraf-8-ledd-1-punkt-3-ledd-1"><a href="lov/1987-06-12-56/§3-5">§ 3-5</a> gjelder tilsvarende for innsatte.</article></article></li></ol></article><article class="changesToParent">Tilføyd ved lov <a href="lov/2023-06-09-28">9 juni 2023 nr. 28</a> (i kraft 1 jan 2024 iflg. <a href="forskrift/2023-06-09-807">res. 9 juni 2023 nr. 807</a>).</article></article><article class="legalArticle" data-lovdata-URL="NL/lov/1987-06-12-56/§3-5" data-name="§3-5" id="kapittel-3-paragraf-9"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Utvidet rett til bruk av samisk i helse- og omsorgsinstitusjoner</span></h3><article class="legalP" id="kapittel-3-paragraf-9-ledd-1">Den som ønsker å bruke samisk for å ivareta egne interesser overfor offentlige helse- og omsorgsinstitusjoner og barnevernsinstitusjoner i språkutviklingskommuner og i språkvitaliseringskommuner, har rett til å bli betjent på samisk.</article><article class="legalP" id="kapittel-3-paragraf-9-ledd-2">Retten gjelder ikke overfor landsomfattende offentlige helse- og omsorgsinstitusjoner og barnevernsinstitusjoner, med mindre det følger av forskrift fastsatt av Kongen.</article><article class="changesToParent">Tilføyd ved <a href="lov/1990-12-21-78">lov 21 des 1990 nr. 78</a>, endret ved lov <a href="lov/2023-06-09-28">9 juni 2023 nr. 28</a> (i kraft 1 jan 2024 iflg. <a href="forskrift/2023-06-09-807">res. 9 juni 2023 nr. 807</a>).</article></article><article class="legalArticle" data-lovdata-URL="NL/lov/1987-06-12-56/§3-6" data-name="§3-6" id="kapittel-3-paragraf-10"><h3 class="legalArticleHeader"><span class="legalArticleValue">§ 3-6</span>. <span class="legalArticleTitle">Individuelle kirkelige tjenester</span></h3><article class="legalP" id="kapittel-3-paragraf-10-ledd-1">Enhver har rett til individuelle kirkelige tjenester på samisk i Den norske kirkes menigheter i språkutviklingskommuner og språkvitaliseringskommuner.</article><article class="changesToParent">Tilføyd ved <a href="lov/1990-12-21-78">lov 21 des 1990 nr. 78</a>, endret ved lov <a href="lov/2023-06-09-28">9 juni 2023 nr. 28</a> (i kraft 1 jan 2024 iflg. <a href="forskrift/2023-06-09-807">res. 9 juni 2023 nr. 807</a>).</article></article><article class="legalArticle" data-lovdata-URL="NL/lov/1987-06-12-56/§3-7" data-name="§3-7" id="kapittel-3-paragraf-11"><h3 class="legalArticleHeader"><span class="legalArticleValue">§ 3-7</span>. <span class="legalArticleTitle">Rett til utdanningspermisjon</span></h3><article class="legalP" id="kapittel-3-paragraf-11-ledd-1">Ansatte i offentlige organer har rett til permisjon med lønn for å skaffe seg kunnskap i samisk dersom organet har behov for slik kompetanse. Retten kan gjøres betinget av at den ansatte forplikter seg til å arbeide for organet en viss tid etter utdanningen.</article><article class="changesToParent">Tilføyd ved <a href="lov/1990-12-21-78">lov 21 des 1990 nr. 78</a>, endret ved lov <a href="lov/2023-06-09-28">9 juni 2023 nr. 28</a> (i kraft 1 jan 2024 iflg. <a href="forskrift/2023-06-09-807">res. 9 juni 2023 nr. 807</a>).</article></article><article class="legalArticle" data-lovdata-URL="NL/lov/1987-06-12-56/§3-8" data-name="§3-8" id="kapittel-3-paragraf-12"><h3 class="legalArticleHeader"><span class="legalArticleValue">§ 3-8</span>. <span class="legalArticleTitle">Rett til opplæring i samisk</span></h3><article class="legalP" id="kapittel-3-paragraf-12-ledd-1">Enhver har rett til opplæring i samisk. Kongen kan gi nærmere regler om gjennomføringen av denne bestemmelsen.</article><article class="legalP" id="kapittel-3-paragraf-12-ledd-2">For opplæring i og på samisk gjelder reglene i og i medhold av <a href="lov/2023-06-09-30">lov om grunnskoleopplæringa og den vidaregåande opplæringa (opplæringslova)</a>.</article><article class="changesToParent">Tilføyd ved lov <a href="lov/1990-12-21-78">21 des 1990 nr. 78</a>, endret ved lover <a href="lov/1998-07-17-61">17 juli 1998 nr. 61</a> (ikr. 1 aug 1999 iflg. <a href="forskrift/1998-11-27-1096">res. 27 nov 1998 nr. 1096</a>), <a href="lov/2023-06-09-30">9 juni 2023 nr. 30</a> (i kraft 1 aug 2024 iflg. <a href="forskrift/2024-05-31-1028">res. 31 mai 2024 nr. 1028</a>).</article></article><article class="legalArticle" data-lovdata-URL="NL/lov/1987-06-12-56/§3-9" data-name="§3-9" id="kapittel-3-paragraf-13"><h3 class="legalArticleHeader"><span class="legalArticleValue">§ 3-9</span>. <span class="legalArticleTitle">Samisk i kommuneadministrasjonen og folkevalgte organer</span></h3><article class="legalP" id="kapittel-3-paragraf-13-ledd-1">I språkutviklingskommuner skal samisk være likestilt med norsk internt i den kommunale administrasjonen og i kommunestyret. Kommunestyret kan selv bestemme at samisk skal være likestilt med norsk i andre folkevalgte organer, med unntak av direkte valgte kommunedelsutvalg og interkommunale folkevalgte organer.</article><article class="legalP" id="kapittel-3-paragraf-13-ledd-2">I øvrige kommuner kan kommunestyret selv bestemme at samisk skal være likestilt med norsk i hele eller deler av den interne kommunale administrasjonen, og i folkevalgte organer med unntak av direkte valgte kommunedelsutvalg og interkommunale folkevalgte organer.</article><article class="changesToParent">Tilføyd ved <a href="lov/1990-12-21-78">lov 21 des 1990 nr. 78</a>, endret ved lov <a href="lov/2023-06-09-28">9 juni 2023 nr. 28</a> (i kraft 1 jan 2024 iflg. <a href="forskrift/2023-06-09-807">res. 9 juni 2023 nr. 807</a>).</article></article><article class="legalArticle" data-lovdata-URL="NL/lov/1987-06-12-56/§3-10" data-name="§3-10" id="kapittel-3-paragraf-14"><h3 class="legalArticleHeader"><span class="legalArticleValue">§ 3-10</span>. <span class="legalArticleTitle">Samisk språk- og kulturtilbud</span></h3><article class="legalP" id="kapittel-3-paragraf-14-ledd-1">Språkstimuleringskommuner skal sørge for et samisk språk- og kulturtilbud til barn, unge og eldre.</article><article class="changesToParent">Tilføyd ved <a href="lov/1990-12-21-78">lov 21 des 1990 nr. 78</a>, endret ved lov <a href="lov/2023-06-09-28">9 juni 2023 nr. 28</a> (i kraft 1 jan 2024 iflg. <a href="forskrift/2023-06-09-807">res. 9 juni 2023 nr. 807</a>).</article></article><article class="legalArticle" data-lovdata-URL="NL/lov/1987-06-12-56/§3-11" data-name="§3-11" id="kapittel-3-paragraf-15"><h3 class="legalArticleHeader"><span class="legalArticleValue">§ 3-11</span>. <span class="legalArticleTitle">Klage</span></h3><article class="legalP" id="kapittel-3-paragraf-15-ledd-1">Dersom et offentlig organ ikke følger bestemmelsene i dette kapitlet, kan den som saken direkte gjelder, klage til det organet som er nærmest overordnet det organet klagen angår. Statsforvalteren er klageinstans når klagen angår kommunale eller fylkeskommunale organ.</article><article class="legalP" id="kapittel-3-paragraf-15-ledd-2">Også landsomfattende samiske organisasjoner og landsomfattende offentlige organer med oppgaver av særlig betydning for hele eller deler av den samiske befolkningen, har klagerett i slike saker. Det samme gjelder i saker hvor ingen enkeltperson er særskilt berørt.</article><article class="changesToParent">Tilføyd ved <a href="lov/1990-12-21-78">lov 21 des 1990 nr. 78</a>, endret ved lov <a href="lov/2021-05-07-34">7 mai 2021 nr. 34</a> (ikr. 1 juni 2021 iflg. <a href="forskrift/2021-05-07-1416">res. 7 mai 2021 nr. 1416</a>).</article></article><article class="legalArticle" data-lovdata-URL="NL/lov/1987-06-12-56/§3-12" data-name="§3-12" id="kapittel-3-paragraf-16"><h3 class="legalArticleHeader"><span class="legalArticleValue">§ 3-12</span>. <span class="legalArticleTitle">Organisering av samisk språkarbeid</span></h3><article class="legalP" id="kapittel-3-paragraf-16-ledd-1">Sametinget skal arbeide for vern og videre utvikling av samiske språk i Norge.</article><article class="legalP" id="kapittel-3-paragraf-16-ledd-2">Sametinget tildeler midler til kommuner og fylkeskommuner for gjennomføringen av reglene i kapittelet her.</article><article class="changesToParent">Tilføyd ved <a href="lov/1990-12-21-78">lov 21 des 1990 nr. 78</a>, endret ved lover <a href="lov/2002-12-13-81">13 des 2002 nr. 81</a> (ikr. 1 jan 2003 iflg. <a href="forskrift/2002-12-13-1394">res. 13 des 2002 nr. 1394</a>), endret ved lov <a href="lov/2023-06-09-28">9 juni 2023 nr. 28</a> (i kraft 1 jan 2024 iflg. <a href="forskrift/2023-06-09-807">res. 9 juni 2023 nr. 807</a>).</article></article><article class="legalArticle" data-lovdata-URL="NL/lov/1987-06-12-56/§3-13" data-name="§3-13" id="kapittel-3-paragraf-17"><h3 class="legalArticleHeader"><span class="legalArticleValue">§ 3-13</span>. <span class="legalArticleTitle">Kommunal og fylkeskommunal planlegging</span></h3><article class="legalP" id="kapittel-3-paragraf-17-ledd-1">Fylkeskommuner og kommuner i forvaltningsområdet for samiske språk skal drøfte utfordringer for samisk språk i regional planstrategi og kommunens planstrategi, jf. <a href="lov/2008-06-27-71/§7-1">plan- og bygningsloven §§ 7-1</a> og <a href="lov/2008-06-27-71/§10-1">10-1</a>. Overordnede mål for å styrke samisk språk skal fastsettes i regional plan etter <a href="lov/2008-06-27-71/§8-1">plan- og bygningsloven § 8-1</a>. Kommunen skal fastsette sine mål for å styrke samisk språk som en tematisk kommunedelplan eller i kommuneplanens samfunnsdel, jf. <a href="lov/2008-06-27-71/§11-1">plan- og bygningsloven § 11-1</a> tredje ledd og <a href="lov/2008-06-27-71/§11-2">§ 11-2</a>.</article><article class="changesToParent">Tilføyd ved lov <a href="lov/2023-06-09-28">9 juni 2023 nr. 28</a> (i kraft 1 jan 2024 iflg. <a href="forskrift/2023-06-09-807">res. 9 juni 2023 nr. 807</a>).</article></article><article class="legalArticle" data-lovdata-URL="NL/lov/1987-06-12-56/§3-14" data-name="§3-14" id="kapittel-3-paragraf-18"><h3 class="legalArticleHeader"><span class="legalArticleValue">§ 3-14</span>. <span class="legalArticleTitle">Rekruttering av ansatte med samiskspråklig kompetanse</span></h3><article class="legalP" id="kapittel-3-paragraf-18-ledd-1">Kommuner, fylkeskommuner og statlige offentlige organer som har behov for ansatte med samisk språkkunnskap for å kunne utføre sine oppgaver, kan etterspørre samisk språkkunnskap som en ønsket eller nødvendig kvalifikasjon når det lyses ut stillinger.</article><article class="changesToParent">Tilføyd ved lov <a href="lov/2023-06-09-28">9 juni 2023 nr. 28</a> (i kraft 1 jan 2024 iflg. <a href="forskrift/2023-06-09-807">res. 9 juni 2023 nr. 807</a>).</article></article><article class="legalArticle" data-lovdata-URL="NL/lov/1987-06-12-56/§3-15" data-name="§3-15" id="kapittel-3-paragraf-19"><h3 class="legalArticleHeader"><span class="legalArticleValue">§ 3-15</span>. <span class="legalArticleTitle">Forskriftshjemler</span></h3><article class="legalP" id="kapittel-3-paragraf-19-ledd-1">Kongen gir forskrift om hvilke kommuner og fylkeskommuner som skal inngå i forvaltningsområdet for samiske språk, og hvilke kommuner som skal regnes som språkutviklingskommuner, språkvitaliseringskommuner og språkstimuleringskommuner.</article><article class="legalP" id="kapittel-3-paragraf-19-ledd-2">Kongen kan gi forskrift om at bestemmelsene i dette kapittelet også skal gjelde helt eller delvis for andre statlige offentlige organer, fylkeskommunale enheter eller for privat rettssubjekt når det treffer enkeltvedtak eller utferdiger forskrift på vegne av stat, fylkeskommune eller kommune.</article><article class="changesToParent">Tilføyd ved lov <a href="lov/2023-06-09-28">9 juni 2023 nr. 28</a> (i kraft 1 jan 2024 iflg. <a href="forskrift/2023-06-09-807">res. 9 juni 2023 nr. 807</a>).</article></article></section><section class="section" data-name="kap4" id="kapittel-4" data-lovdata-URL="NL/lov/1987-06-12-56/KAPITTEL_4"><h2>Kapittel 4 Konsultasjoner</h2><article class="changesToParent">Kapitlet tilføyd ved lov <a href="lov/2021-06-11-76">11 juni 2021 nr. 76</a> (ikr. 1 juli 2021 iflg. <a href="forskrift/2021-06-11-1870">res. 11 juni 2021 nr. 1870</a>).</article><article class="legalArticle" data-lovdata-URL="NL/lov/1987-06-12-56/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Saker som er gjenstand for konsultasjoner</span></h3><article class="legalP" id="kapittel-4-paragraf-1-ledd-1">Bestemmelsene i kapitlet her gjelder for lovgivning, forskrifter og andre beslutninger eller tiltak som vil kunne påvirke samiske interesser direkte. Bestemmelsene gjelder ikke for saker om statsbudsjettet.</article><article class="legalP" id="kapittel-4-paragraf-1-ledd-2">Bestemmelsene i kapitlet her gjelder ikke for saker av generell karakter som må antas å ville påvirke hele samfunnet på samme måte.</article><article class="legalP" id="kapittel-4-paragraf-1-ledd-3">I saker som er knyttet til naturgrunnlaget for samisk kultur, gjelder bestemmelsene i kapitlet her for tiltak og beslutninger som planlegges iverksatt i tradisjonelle samiske områder, eller som kan få virkning på samisk materiell kulturutøvelse i tradisjonelle samiske områder.</article><article class="legalP" id="kapittel-4-paragraf-1-ledd-4">Bestemmelsene i kapitlet her gjelder ikke for Sametinget i saker hvor Sametinget har innsigelsesadgang etter <a href="lov/2008-06-27-71/§5-4">plan- og bygningsloven § 5-4</a>.</article><article class="changesToParent">Tilføyd ved lov <a href="lov/2021-06-11-76">11 juni 2021 nr. 76</a> (ikr. 1 juli 2021 iflg. <a href="forskrift/2021-06-11-1870">res. 11 juni 2021 nr. 1870</a>).</article></article><article class="legalArticle" data-lovdata-URL="NL/lov/1987-06-12-56/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Rett til å bli konsultert</span></h3><article class="legalP" id="kapittel-4-paragraf-2-ledd-1">I saker nevnt i <a href="lov/1987-06-12-56/§4-1">§ 4-1</a>, har Sametinget og andre representanter for berørte samiske interesser rett til å bli konsultert.</article><article class="changesToParent">Tilføyd ved lov <a href="lov/2021-06-11-76">11 juni 2021 nr. 76</a> (ikr. 1 juli 2021 iflg. <a href="forskrift/2021-06-11-1870">res. 11 juni 2021 nr. 1870</a>).</article></article><article class="legalArticle" data-lovdata-URL="NL/lov/1987-06-12-56/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Plikt til å konsultere</span></h3><article class="legalP" id="kapittel-4-paragraf-3-ledd-1">Plikten til å konsultere etter bestemmelsene i kapitlet her gjelder for<ol class="defaultList" type="a"><li data-name="a." value="1"><article class="listArticle" id="kapittel-4-paragraf-3-ledd-1-punkt-1"><article class="legalP" id="kapittel-4-paragraf-3-ledd-1-punkt-1-ledd-1">regjeringen, departementer, direktorater og andre underliggende virksomheter,</article></article></li><li data-name="b." value="2"><article class="listArticle" id="kapittel-4-paragraf-3-ledd-1-punkt-2"><article class="legalP" id="kapittel-4-paragraf-3-ledd-1-punkt-2-ledd-1">statsforetak og private rettssubjekter når de utøver myndighet på vegne av staten.</article></article></li></ol></article><article class="changesToParent">Tilføyd ved lov <a href="lov/2021-06-11-76">11 juni 2021 nr. 76</a> (ikr. 1 juli 2021 iflg. <a href="forskrift/2021-06-11-1870">res. 11 juni 2021 nr. 1870</a>).</article></article><article class="legalArticle" data-lovdata-URL="NL/lov/1987-06-12-56/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Konsultasjonsplikt for fylkeskommuner og kommuner</span></h3><article class="legalP" id="kapittel-4-paragraf-4-ledd-1">Fylkeskommuner og kommuner har plikt til å konsultere representanter for berørte samiske interesser i saker om lokale forskrifter og andre beslutninger eller tiltak som vil kunne påvirke samiske interesser direkte.</article><article class="legalP" id="kapittel-4-paragraf-4-ledd-2">Bestemmelsene i kapitlet her gjelder for øvrig så langt de passer.</article><article class="changesToParent">Tilføyd ved lov <a href="lov/2021-06-11-76">11 juni 2021 nr. 76</a> (ikr. 1 juli 2021 iflg. <a href="forskrift/2021-06-11-1870">res. 11 juni 2021 nr. 1870</a>).</article></article><article class="legalArticle" data-lovdata-URL="NL/lov/1987-06-12-56/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Varsling om saker som kan bli gjenstand for konsultasjoner</span></h3><article class="legalP" id="kapittel-4-paragraf-5-ledd-1">Den som har konsultasjonsplikt, skal varsle Sametinget og andre med konsultasjonsrett om saker som kan bli gjenstand for konsultasjoner, jf. <a href="lov/1987-06-12-56/§4-1">§ 4-1</a>. Er varsling ikke gitt, kan Sametinget på eget initiativ anmode om konsultasjoner i slike saker.</article><article class="legalP" id="kapittel-4-paragraf-5-ledd-2">Sametinget og andre med konsultasjonsrett skal innen rimelig tid svare på om de ønsker konsultasjoner i den aktuelle saken. Sametinget kan også gi sin vurdering av om andre enn Sametinget bør konsulteres i saken.</article><article class="changesToParent">Tilføyd ved lov <a href="lov/2021-06-11-76">11 juni 2021 nr. 76</a> (ikr. 1 juli 2021 iflg. <a href="forskrift/2021-06-11-1870">res. 11 juni 2021 nr. 1870</a>).</article></article><article class="legalArticle" data-lovdata-URL="NL/lov/1987-06-12-56/§4-6" data-name="§4-6" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>. <span class="legalArticleTitle">Innholdet i og formålet med konsultasjonene</span></h3><article class="legalP" id="kapittel-4-paragraf-6-ledd-1">Konsultasjonene skal gjennomføres i god tro og med formål om å oppnå enighet. Det organet som har konsultasjonsplikt, skal gi full informasjon om relevante forhold på alle stadier i behandlingen av saken.</article><article class="legalP" id="kapittel-4-paragraf-6-ledd-2">Konsultasjonene skal begynne så tidlig at partene har reell mulighet til å oppnå enighet om beslutningen.</article><article class="legalP" id="kapittel-4-paragraf-6-ledd-3">Konsultasjonene skal ikke avsluttes så lenge partene antar at det er mulig å oppnå enighet om saken.</article><article class="changesToParent">Tilføyd ved lov <a href="lov/2021-06-11-76">11 juni 2021 nr. 76</a> (ikr. 1 juli 2021 iflg. <a href="forskrift/2021-06-11-1870">res. 11 juni 2021 nr. 1870</a>).</article></article><article class="legalArticle" data-lovdata-URL="NL/lov/1987-06-12-56/§4-7" data-name="§4-7" id="kapittel-4-paragraf-7"><h3 class="legalArticleHeader"><span class="legalArticleValue">§ 4-7</span>. <span class="legalArticleTitle">Protokoll</span></h3><article class="legalP" id="kapittel-4-paragraf-7-ledd-1">Det skal føres protokoll fra konsultasjonene. I protokollen skal det redegjøres for hva saken gjelder, partenes vurderinger og standpunkter og konklusjonene i saken. Det skal tydelig framgå om det er oppnådd enighet.</article><article class="legalP" id="kapittel-4-paragraf-7-ledd-2">Den samiske partens vurderinger i saken skal følge saken fram til endelig beslutning.</article><article class="changesToParent">Tilføyd ved lov <a href="lov/2021-06-11-76">11 juni 2021 nr. 76</a> (ikr. 1 juli 2021 iflg. <a href="forskrift/2021-06-11-1870">res. 11 juni 2021 nr. 1870</a>).</article></article><article class="legalArticle" data-lovdata-URL="NL/lov/1987-06-12-56/§4-8" data-name="§4-8" id="kapittel-4-paragraf-8"><h3 class="legalArticleHeader"><span class="legalArticleValue">§ 4-8</span>. <span class="legalArticleTitle">Forskrifter</span></h3><article class="legalP" id="kapittel-4-paragraf-8-ledd-1">Kongen kan gi forskrift med nærmere bestemmelser om hvem som har rett og plikt til konsultasjoner, og om gjennomføringen av konsultasjoner for organer og rettssubjekter som nevnt i <a href="lov/1987-06-12-56/§4-3">§ 4-3</a>.</article><article class="changesToParent">Tilføyd ved lov <a href="lov/2021-06-11-76">11 juni 2021 nr. 76</a> (ikr. 1 juli 2021 iflg. <a href="forskrift/2021-06-11-1870">res. 11 juni 2021 nr. 1870</a>).</article></article><article class="legalArticle" data-lovdata-URL="NL/lov/1987-06-12-56/§4-9" data-name="§4-9" id="kapittel-4-paragraf-9"><h3 class="legalArticleHeader"><span class="legalArticleValue">§ 4-9</span>. <span class="legalArticleTitle">Virkning av brudd på konsultasjonsregler</span></h3><article class="legalP" id="kapittel-4-paragraf-9-ledd-1">Brudd på reglene om konsultasjoner i kapitlet her kan gi grunnlag for ugyldighet i samsvar med alminnelige forvaltningsrettslige prinsipper.</article><article class="changesToParent">Tilføyd ved lov <a href="lov/2021-06-11-76">11 juni 2021 nr. 76</a> (ikr. 1 juli 2021 iflg. <a href="forskrift/2021-06-11-1870">res. 11 juni 2021 nr. 1870</a>).</article></article><article class="legalArticle" data-lovdata-URL="NL/lov/1987-06-12-56/§4-10" data-name="§4-10" id="kapittel-4-paragraf-10"><h3 class="legalArticleHeader"><span class="legalArticleValue">§ 4-10</span>. <span class="legalArticleTitle">Forholdet til forvaltningsloven og annen lovgivning</span></h3><article class="legalP" id="kapittel-4-paragraf-10-ledd-1">Reglene om konsultasjoner i loven her gjelder ved siden av saksbehandlingsreglene i <a href="lov/1967-02-10">forvaltningsloven</a> og regler om samiske interesser i andre lover, med de unntakene som følger av <a href="lov/1987-06-12-56/§4-1">§ 4-1</a> fjerde ledd.</article><article class="changesToParent">Tilføyd ved lov <a href="lov/2021-06-11-76">11 juni 2021 nr. 76</a> (ikr. 1 juli 2021 iflg. <a href="forskrift/2021-06-11-1870">res. 11 juni 2021 nr. 1870</a>).</article></article></section><section class="section" data-name="kap5" id="kapittel-5" data-lovdata-URL="NL/lov/1987-06-12-56/KAPITTEL_5"><h2>Kapittel 5. Overgangsregler og ikrafttredelse.</h2><article class="changesToParent">Endret ved lover <a href="lov/1990-12-21-78">lov 21 des 1990 nr. 78</a>, tidligere kapittel 3, <a href="lov/2021-06-11-76">11 juni 2021 nr. 76</a> (ikr. 1 juli 2021 iflg. <a href="forskrift/2021-06-11-1870">res. 11 juni 2021 nr. 1870</a>), tidligere kapittel 4.</article><article class="legalArticle" data-lovdata-URL="NL/lov/1987-06-12-56/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Overgangsregler.</span></h3><article class="legalP" id="kapittel-5-paragraf-1-ledd-1">Sametinget er en videreføring av Norsk sameråd. Sametinget trer inn i alle funksjoner, rettigheter og plikter til Norsk sameråd.</article><article class="legalP" id="kapittel-5-paragraf-1-ledd-2">Kongen gir regler om sammenkalling av og arbeidsordningen i Sametinget. Disse regler gjelder inntil Sametinget fastsetter forretningsorden i medhold av <a href="lov/1987-06-12-56/§2-14">§ 2-14</a>.</article><article class="changesToParent">Endret ved lover <a href="lov/1990-12-21-78">21 des 1990 nr. 78</a> (tidligere § 3-1), <a href="lov/2021-06-11-76">11 juni 2021 nr. 76</a> (ikr. 1 juli 2021 iflg. <a href="forskrift/2021-06-11-1870">res. 11 juni 2021 nr. 1870</a>, tidligere § 4-1).</article></article><article class="legalArticle" data-lovdata-URL="NL/lov/1987-06-12-56/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Ikrafttredelse.</span></h3><article class="legalP" id="kapittel-5-paragraf-2-ledd-1">Loven trer i kraft fra det tidspunkt<sup class="footnotereference" data-footnotereferencevalue="1" data-unique-footnote-counter="1">1</sup> Kongen bestemmer.</article><article class="changesToParent">Endret ved lover <a href="lov/1990-12-21-78">21 des 1990 nr. 78</a> (tidligere § 3-2), <a href="lov/2021-06-11-76">11 juni 2021 nr. 76</a> (ikr. 1 juli 2021 iflg. <a href="forskrift/2021-06-11-1870">res. 11 juni 2021 nr. 1870</a>, tidligere § 4-2).</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 24 feb 1989 iflg. <a href="forskrift/1989-02-24-101">res. 24 feb 1989 nr. 101</a>.</article></footer></article></section><section class="section" data-name="vedlegg" id="kapittel-6" data-lovdata-URL="NL/lov/1987-06-12-56/KAPITTEL_6"><h2>Vedlegg. Samisk oversettelse</h2><article class="defaultP">Se her for å lese loven på nordsamisk: <a data-link-type="staticfile" href="static/NL/nl-19870612-056-01-01.pdf">pdf-fil</a></article><article class="changesToParent">Oversettelsen av sameloven er levert av Kommunal- og distriktsdepartementet. Oversettelsen er à jour per 1. august 2024.</article></section></main></body></html>