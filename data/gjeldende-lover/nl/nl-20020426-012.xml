<!DOCTYPE html><html lang="no"><head><title>Lov om notarius publicus</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2002-04-26-12</dd><dt class="dokid">DokumentID</dt><dd class="dokid">NL/lov/2002-04-26-12</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2002-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-10-01</dd><dt class="lastChangedBy">Sist endret ved</dt><dd class="lastChangedBy"><a href="lov/2023-06-16-34">lov/2023-06-16-34</a> fra 2023-10-01</dd><dt class="changesToDocuments">Endrer</dt><dd class="changesToDocuments"><ul><li><a href="lov/1918-08-14-4">lov/1918-08-14-4</a></li></ul></dd><dt class="legalArea">Rettsområde</dt><dd class="legalArea"><ul><li><a href="legal-areas/30" title="Sivil- og straffeprosess">Sivil- og straffeprosess</a> &gt; <a href="legal-areas/30.03" title="Domstolloven">Domstolloven</a></li> <li><a href="legal-areas/30" title="Sivil- og straffeprosess">Sivil- og straffeprosess</a> &gt; <a href="legal-areas/30.01" title="Sivilprosess/tvisteloven">Sivilprosess/tvisteloven</a></li></ul></dd><dt class="lastupdated">Rettet</dt><dd class="lastupdated">2021-07-01 (faglige fotnoter fjernet)</dd><dt class="titleShort">Korttittel</dt><dd class="titleShort">Lov om notarius publicus</dd><dt class="title">Tittel</dt><dd class="title">Lov om notarius publicus</dd><dt class="refid">RefID</dt><dd class="refid">lov/2002-04-26-12</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om notarius publicus</a><ul class="tocSubUl"><li><a href="#paragraf-1">§ 1. Notarius publicus</a></li><li><a href="#paragraf-2">§ 2. Notarialforretningar</a></li><li><a href="#paragraf-3">§ 3. Notarialstadfestingar</a></li><li><a href="#paragraf-4">§ 4. Habilitet</a></li><li><a href="#paragraf-5">§ 5. Anke</a></li><li><a href="#paragraf-6">§ 6. Ikraftsetjings- og overgangsføresegner</a></li></ul></li></ul></dd></dl></header><main class="documentBody" data-lovdata-URL="NL/lov/2002-04-26-12" id="dokument"><h1>Lov om notarius publicus</h1><article class="legalArticle" data-lovdata-URL="NL/lov/2002-04-26-12/§1" data-name="§1" id="paragraf-1"><h2 class="legalArticleHeader"><span class="legalArticleValue" data-legalArea="32.04">§ 1</span>. <span class="legalArticleTitle">Notarius publicus</span></h2><article class="legalP" id="paragraf-1-ledd-1">Utføringa av notarialforretningar høyrer under tingretten. Har eit domssokn fleire domstolar, fastset Kongen kva domstol notarialoppgåvene skal høyre under. Dommarane ved embetet er notarius publicus.</article><article class="legalP" id="paragraf-1-ledd-2">For Svalbard er sysselmeisteren notarius publicus.</article><article class="legalP" id="paragraf-1-ledd-3">I utlandet er norsk utanrikstenestetilsett eller den han eller ho gjev fullmakt, notarius publicus.</article><article class="legalP" id="paragraf-1-ledd-4">Kongen kan ved forskrift gje andre notarialkompetanse.</article><article class="legalP" id="paragraf-1-ledd-5">Kongen kan gje forskrift om delegasjon av notarialkompetanse.</article><article class="changesToParent">Endret ved lover <a href="lov/2021-06-11-68">11 juni 2021 nr. 68</a> (ikr. 1 juli 2021), <a href="lov/2023-06-16-34">16 juni 2023 nr. 34</a> (i kraft 1 okt 2023 iflg. <a href="forskrift/2023-06-16-944">res. 16 juni 2023 nr. 944</a>).</article></article><article class="legalArticle" data-lovdata-URL="NL/lov/2002-04-26-12/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Notarialforretningar</span></h2><article class="legalP" id="paragraf-2-ledd-1">Notarialforretningar er utføring av dei oppgåvene som er lagt til notarius publicus i lov eller forskrift, mellom anna å gje notarialstadfestingar, som stadfesting av underskrift og rett kopi.</article><article class="legalP" id="paragraf-2-ledd-2">Dersom notarius publicus skal ta imot forsikring, kan forsikringa bli teken imot etter reglane i <a href="lov/1915-08-13-5/§141">domstollova § 141</a>.</article><article class="legalP" id="paragraf-2-ledd-3">Kongen kan gje forskrift om den praktiske utføringa av notarialforretningar.</article><article class="legalP" id="paragraf-2-ledd-4">Kongen kan i forskrift gi reglar om gebyr for forretningar etter lova her. Gebyret tilkjem staten. Gebyra er tvangsgrunnlag for utlegg.</article><article class="changesToParent">Endra med <a href="lov/2004-06-25-53">lover 25 juni 2004 nr. 53</a> (ikr. 1 jan 2006 iflg. <a href="forskrift/2005-08-19-901">res. 19 aug 2005 nr. 901</a>), <a href="lov/2008-06-27-53">27 juni 2008 nr. 53</a> (ikr. 1 jan 2009 iflg. <a href="forskrift/2008-06-27-745">res. 27 juni 2008 nr. 745</a>), <a href="lov/2013-06-21-93">21 juni 2013 nr. 93</a> (ikr. 1 juli 2013), <a href="lov/2017-06-16-66">16 juni 2017 nr. 66</a> (ikr. 1 jan 2018 iflg. <a href="forskrift/2017-09-01-1328">res. 1 sep 2017 nr. 1328</a>).</article></article><article class="legalArticle" data-lovdata-URL="NL/lov/2002-04-26-12/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Notarialstadfestingar</span></h2><article class="legalP" id="paragraf-3-ledd-1">Notarius publicus har til oppgåve å gje stadfestingar. Stadfesting blir gjeve for faktiske forhold notarius publicus kan stå inne for er rette. Stadfesting for anna enn faktiske forhold kan bli gjeve i særlege høve.</article><article class="legalP" id="paragraf-3-ledd-2">Notarius publicus kan avvise krav om notarialstadfesting dersom notarialstadfestinga etter norsk eller utanlandsk rett ikkje har særleg beviskraft, eller notarialstadfestinga av andre grunnar ikkje er nødvendig.</article><article class="legalP" id="paragraf-3-ledd-3">Notarius publicus skal avvise krav om notarialstadfesting for handlingar eller dokument som strir mot norsk lov eller sømd eller som kan bli utnytta på ein uakseptabel måte i reklame eller annan kommersiell samanheng.</article><article class="legalP" id="paragraf-3-ledd-4">Notarius publicus kan avvise krav om notarialstadfesting der krava til utføring ikkje står i rimeleg høve til behovet for forretninga.</article></article><article class="legalArticle" data-lovdata-URL="NL/lov/2002-04-26-12/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Habilitet</span></h2><article class="legalP" id="paragraf-4-ledd-1">Om habilitet for notarius publicus gjeld reglane i forvaltningslova kapittel 2.</article></article><article class="legalArticle" data-lovdata-URL="NL/lov/2002-04-26-12/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Anke</span></h2><article class="legalP" id="paragraf-5-ledd-1">Dersom ikkje anna er fastsett i eller i medhald av lov, kan avgjerd under notarialforretningar ankast til lagmannsretten. For anke gjeld reglane i tvisteloven og domstollova dersom ikkje anna følgjer av andre til sjette leddet.</article><article class="legalP" id="paragraf-5-ledd-2">Anken høyrer under lagmannsretten i lagdømet der notarius publicus har sete. For avgjerd teken av norsk notarius publicus i utlandet er Borgarting lagmannsrett ankeinstans. For avgjerd teken av sysselmeisteren på Svalbard som notarius publicus, er Hålogaland lagmannsrett ankeinstans.</article><article class="legalP" id="paragraf-5-ledd-3">For den som har fått underretning om avgjerda, er fristen for å anke avgjerda ein månad frå den dag vedkomande mottok meldinga. For andre er fristen ein månad frå den dag då vedkomande har fått eller burde ha skaffa seg kjennskap til avgjerda, likevel ikkje ut over tre månader frå tidspunktet avgjerda blei teken.</article><article class="legalP" id="paragraf-5-ledd-4">Er fristen for anke gått ut, gjeld <a href="lov/1967-02-10/§31">forvaltningslova § 31</a> tilsvarande.</article><article class="legalP" id="paragraf-5-ledd-5">Notarius publicus skal leggje saka til rette for ankeinstansen og gjere greie for saka på forsvarleg måte.</article><article class="legalP" id="paragraf-5-ledd-6">Om dekning av sakskostnader frå det offentlege gjeld <a href="lov/1967-02-10/§36">forvaltningslova § 36</a> første leddet og tredje leddet første og andre punktumet tilsvarande.</article><article class="changesToParent">Endra med <a href="lov/2005-06-17-90">lover 17 juni 2005 nr. 90</a> som endra med <a href="lov/2007-01-26-3">lov 26 jan 2007 nr. 3</a> (ikr. 1 jan 2008 iflg. <a href="forskrift/2007-01-26-88">res. 26 jan 2007 nr. 88</a>), <a href="lov/2021-06-11-68">11 juni 2021 nr. 68</a> (ikr. 1 juli 2021).</article></article><article class="legalArticle" data-lovdata-URL="NL/lov/2002-04-26-12/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikraftsetjings- og overgangsføresegner</span></h2><article class="legalP" id="paragraf-6-ledd-1">Lova gjeld frå den tid Kongen fastset.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" id="paragraf-6-ledd-2">Frå same tid blir <a href="lov/1918-08-14-4">lov av 14. august 1918 nr. 4</a> om rettergangsordningens ikrafttræden <a href="lov/1918-08-14-4/§6">§§ 6-8</a> oppheva.</article><article class="legalP" id="paragraf-6-ledd-3">Tildelingar av notarialkompetanse i medhald av lov om rettergangsordningens ikrafttræden <a href="lov/2002-04-26-12/§6">§ 6</a> første leddet gjeld inntil dei blir oppheva.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Frå 1 juli 2002 iflg. <a href="forskrift/2002-04-26-399">res. 26 apr 2002 nr. 399</a>.</article></footer></article></main></body></html>