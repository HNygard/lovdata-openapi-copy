<!DOCTYPE html><html lang="no"><head><title>Lov om gjennomføring av internasjonale sanksjoner (sanksjonsloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2021-04-16-18</dd><dt class="dokid">DokumentID</dt><dd class="dokid">NL/lov/2021-04-16-18</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="dateInForce">I kraft fra</dt><dd class="dateInForce">2021-04-16</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-12-20</dd><dt class="lastChangedBy">Sist endret ved</dt><dd class="lastChangedBy"><a href="lov/2024-12-20-80">lov/2024-12-20-80</a></dd><dt class="changesToDocuments">Endrer</dt><dd class="changesToDocuments"><ul><li><a href="lov/1937-04-16">lov/1937-04-16</a></li><li><a href="lov/1968-06-07-4">lov/1968-06-07-4</a></li><li><a href="lov/1980-06-06-18">lov/1980-06-06-18</a></li><li><a href="lov/1987-12-18-93">lov/1987-12-18-93</a></li><li><a href="lov/1995-08-04-53">lov/1995-08-04-53</a></li><li><a href="lov/1999-06-25-43">lov/1999-06-25-43</a></li><li><a href="lov/2001-04-27-14">lov/2001-04-27-14</a></li><li><a href="lov/2003-06-27-58">lov/2003-06-27-58</a></li><li><a href="lov/2004-05-28-29">lov/2004-05-28-29</a></li><li><a href="lov/2005-05-20-28">lov/2005-05-20-28</a></li></ul></dd><dt class="legalArea">Rettsområde</dt><dd class="legalArea"><ul><li><a href="legal-areas/03" title="Bank, finans og regnskapsrett">Bank, finans og regnskapsrett</a> &gt; <a href="legal-areas/03.01" title="Banker">Banker</a></li> <li><a href="legal-areas/17" title="Internasjonal rett">Internasjonal rett</a> &gt; <a href="legal-areas/17.05" title="Internasjonale sanksjoner">Internasjonale sanksjoner</a></li> <li><a href="legal-areas/29" title="Stats-, statsforfatnings- og statsborgerrett">Stats-, statsforfatnings- og statsborgerrett</a> &gt; <a href="legal-areas/29.01" title="Forsvaret">Forsvaret</a></li> <li><a href="legal-areas/17" title="Internasjonal rett">Internasjonal rett</a> &gt; <a href="legal-areas/17.03" title="Internasjonale organisasjoner">Internasjonale organisasjoner</a></li> <li><a href="legal-areas/23" title="Næringsrett">Næringsrett</a> &gt; <a href="legal-areas/23.06" title="Inn- og utførsel">Inn- og utførsel</a></li> <li><a href="legal-areas/11" title="Forvaltnings- og kommunalrett">Forvaltnings- og kommunalrett</a> &gt; <a href="legal-areas/11.04" title="Statistikk. Registrering">Statistikk. Registrering</a></li> <li><a href="legal-areas/31" title="Strafferett">Strafferett</a></li></ul></dd><dt class="dateOfPublication">Kunngjort</dt><dd class="dateOfPublication">2021-04-16 11:45</dd><dt class="lastupdated">Rettet</dt><dd class="lastupdated">2022-02-24 (tegnsetting i lister tilpasset universell utforming)</dd><dt class="titleShort">Korttittel</dt><dd class="titleShort">Sanksjonsloven</dd><dt class="title">Tittel</dt><dd class="title">Lov om gjennomføring av internasjonale sanksjoner (sanksjonsloven)</dd><dt class="miscInformation">Annet om dokumentet</dt><dd class="miscInformation"><a href="forarbeid/prop-69-l-202021">Prop.69 L (2020–2021)</a>, <a href="forarbeid/inns-290-l-202021">Innst.290 L (2020–2021)</a>, <a href="forarbeid/lovvedtak-81-202021">Lovvedtak 81 (2020–2021)</a>. Stortingets første og andre gangs behandling hhv. 23. mars og 8. april 2021. Fremmet av Utenriksdepartementet.</dd><dt class="refid">RefID</dt><dd class="refid">lov/2021-04-16-18</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om gjennomføring av internasjonale sanksjoner (sanksjonsloven)</a><ul class="tocSubUl"><li><a href="#paragraf-1">§ 1. Fullmakt til å gjennomføre bindende FN-vedtak</a></li><li><a href="#paragraf-2">§ 2. Fullmakt til å gjennomføre internasjonale ikke-militære tiltak</a></li><li><a href="#paragraf-3">§ 3. Lovens virkeområde</a></li><li><a href="#paragraf-4">§ 4. Straff for overtredelser av bestemmelser gitt i medhold av loven</a></li><li><a href="#paragraf-5">§ 5. Forholdet til forvaltningsloven</a></li><li><a href="#paragraf-6">§ 6. Rett til å anmode om at en listeføring blir endret eller opphevet</a></li><li><a href="#paragraf-7">§ 7. Domstolsbehandling av søksmål om gyldigheten av listeføringer</a></li><li><a href="#paragraf-8">§ 8. Taushetsplikt</a></li><li><a href="#paragraf-9">§ 9. Ikrafttredelse mv.</a></li><li><a href="#paragraf-10">§ 10. Endringer i andre lover</a></li></ul></li></ul></dd></dl></header><main class="documentBody" data-lovdata-URL="NL/lov/2021-04-16-18" id="dokument"><h1>Lov om gjennomføring av internasjonale sanksjoner (sanksjonsloven)</h1><article class="legalArticle" data-lovdata-URL="NL/lov/2021-04-16-18/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Fullmakt til å gjennomføre bindende FN-vedtak</span></h2><article class="legalP" id="paragraf-1-ledd-1">Kongen kan gi forskrift med nødvendige bestemmelser til gjennomføring av bindende vedtak av De forente nasjoners sikkerhetsråd etter <a href="traktat/1945-06-26-1/a41">FN-paktens artikkel 41</a>.</article><article class="legalP" id="paragraf-1-ledd-2">Kongen avgjør hvorvidt et vedtak av Sikkerhetsrådet er bindende.</article></article><article class="legalArticle" data-lovdata-URL="NL/lov/2021-04-16-18/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fullmakt til å gjennomføre internasjonale ikke-militære tiltak</span></h2><article class="legalP" id="paragraf-2-ledd-1">Kongen kan gi forskrift med nødvendige bestemmelser for at Norge kan gjennomføre sanksjoner eller restriktive tiltak som er vedtatt i mellomstatlige organisasjoner, eller som ellers har bred internasjonal oppslutning, og som har som formål å opprettholde fred og sikkerhet eller sikre respekt for demokrati og rettsstat, menneskerettigheter eller folkeretten for øvrig.</article><article class="legalP" id="paragraf-2-ledd-2">Forskrifter etter første ledd kan gjelde<ol class="defaultList" type="a"><li data-name="a." value="1"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">forbud mot eller restriksjoner på handel, tjenester og økonomiske eller finansielle transaksjoner</article></article></li><li data-name="b." value="2"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">forbud mot eller restriksjoner på vitenskapelig, teknologisk og kulturelt samarbeid</article></article></li><li data-name="c." value="3"><article class="listArticle" id="paragraf-2-ledd-2-punkt-3"><article class="legalP" id="paragraf-2-ledd-2-punkt-3-ledd-1">økonomiske sanksjoner rettet mot fysiske eller juridiske personer</article></article></li><li data-name="d." value="4"><article class="listArticle" id="paragraf-2-ledd-2-punkt-4"><article class="legalP" id="paragraf-2-ledd-2-punkt-4-ledd-1">reiserestriksjoner</article></article></li><li data-name="e." value="5"><article class="listArticle" id="paragraf-2-ledd-2-punkt-5"><article class="legalP" id="paragraf-2-ledd-2-punkt-5-ledd-1">andre tiltak som har som formål å opprettholde fred og sikkerhet eller sikre respekt for demokrati og rettsstat, menneskerettigheter eller folkeretten for øvrig.</article></article></li></ol></article><article class="legalP" id="paragraf-2-ledd-3">Forskrifter etter første ledd gjelder med de begrensninger som følger av folkeretten eller av avtale med fremmed stat.</article></article><article class="legalArticle" data-lovdata-URL="NL/lov/2021-04-16-18/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Lovens virkeområde</span></h2><article class="legalP" id="paragraf-3-ledd-1">Loven gjelder<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">på norsk territorium, inkludert norsk luftrom</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">om bord på alle fartøy, også luftfartøy, boreplattformer og andre lignende flyttbare innretninger under norsk jurisdiksjon</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">for alle norske statsborgere og personer med bosted i Norge</article></article></li><li data-name="d." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">for alle foretak registrert i Foretaksregisteret</article></article></li><li data-name="e." value="5"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">for alle foretak med hensyn til forretningsvirksomhet de driver helt eller delvis i Norge.</article></article></li></ol></article><article class="legalP" id="paragraf-3-ledd-2">Loven gjelder for Svalbard og Jan Mayen. Kongen kan gi forskrift om lovens anvendelse for de norske bilandene.</article><article class="legalP" id="paragraf-3-ledd-3">Kongen kan gi forskrift om avvikende virkeområde for tiltak gjennomført med hjemmel i denne loven.</article></article><article class="legalArticle" data-lovdata-URL="NL/lov/2021-04-16-18/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Straff for overtredelser av bestemmelser gitt i medhold av loven</span></h2><article class="legalP" id="paragraf-4-ledd-1">Den som overtrer bestemmelser gitt i medhold av denne lovens <a href="lov/2021-04-16-18/§1">§§ 1</a> og <a href="lov/2021-04-16-18/§2">2</a>, straffes med bøter eller fengsel inntil tre år eller begge deler.</article><article class="legalP" id="paragraf-4-ledd-2">Den som uaktsomt overtrer bestemmelser som nevnt i første ledd, straffes med bøter eller fengsel inntil seks måneder eller begge deler.</article></article><article class="legalArticle" data-lovdata-URL="NL/lov/2021-04-16-18/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forholdet til forvaltningsloven</span></h2><article class="legalP" id="paragraf-5-ledd-1"><a href="lov/1967-02-10">Forvaltningslovens</a> regler om enkeltvedtak gjelder ikke for vedtak truffet etter eller med hjemmel i denne loven om å gjennomføre internasjonale sanksjoner mot fysiske eller juridiske personer.</article></article><article class="legalArticle" data-lovdata-URL="NL/lov/2021-04-16-18/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Rett til å anmode om at en listeføring blir endret eller opphevet</span></h2><article class="legalP" id="paragraf-6-ledd-1">En fysisk eller juridisk person som er gjenstand for sanksjoner eller restriktive tiltak som er gjennomført i norsk rett, kan anmode Utenriksdepartementet om å endre eller oppheve listeføringen av vedkommende, dersom vedkommende mener seg uriktig listeført og<ol class="defaultList" type="a"><li data-name="a." value="1"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">er norsk statsborger</article></article></li><li data-name="b." value="2"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">har bosted i Norge</article></article></li><li data-name="c." value="3"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">er et foretak registrert i Norge</article></article></li><li data-name="d." value="4"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">er blitt listeført på initiativ fra Norge, eller</article></article></li><li data-name="e." value="5"><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">Norges gjennomføring av internasjonale sanksjoner medfører reelle inngrep i vedkommendes rettigheter.</article></article></li></ol></article><article class="legalP" id="paragraf-6-ledd-2">I den grad den listeførte er gjenstand for folkerettslig bindende FN-sanksjoner, kan anmodningen bare gå ut på at Utenriksdepartementet etter beste evne skal sikre at den listeførte fjernes fra den relevante FN-listen av FNs sikkerhetsråd eller av et av FNs sikkerhetsråds underordnede organer.</article><article class="legalP" id="paragraf-6-ledd-3">En anmodning etter første ledd skal fremsettes skriftlig og være begrunnet. Anmodningen behandles etter reglene om enkeltvedtak i <a href="lov/1967-02-10/kapiv">forvaltningsloven kapittel IV</a> og <a href="lov/1967-02-10/kapv">V</a>.</article><article class="legalP" id="paragraf-6-ledd-4">Hvis Utenriksdepartementet ikke tar anmodningen til følge, kan listeføringen klages inn for Kongen i statsråd etter reglene i <a href="lov/1967-02-10/kapvi">forvaltningsloven kapittel VI</a>.</article><article class="legalP" id="paragraf-6-ledd-5">Kongen kan gi forskrift om saksbehandlingen av anmodninger om å endre eller oppheve listeføringer etter denne bestemmelsen.</article></article><article class="legalArticle" data-lovdata-URL="NL/lov/2021-04-16-18/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Domstolsbehandling av søksmål om gyldigheten av listeføringer</span></h2><article class="legalP" id="paragraf-7-ledd-1">For søksmål om gyldigheten av listeføringer i medhold av lovens §<a href="lov/2021-04-16-18/§1">§ 1</a> og <a href="lov/2021-04-16-18/§2">2</a> gjelder <a href="lov/2005-06-17-90">tvisteloven</a> når ikke annet følger av regler gitt i eller i medhold av loven her.</article><article class="legalP" id="paragraf-7-ledd-2">Som vilkår for at det føres bevis om forhold som ellers kan holdes hemmelig av hensyn til rikets sikkerhet eller forholdet til fremmed stat, jf. <a href="lov/2005-06-17-90/§22-1">tvisteloven § 22-1</a>, kan Kongen bestemme at opplysningene bare skal gjøres kjent for en særskilt advokat som oppnevnes for den listeførte. Den særskilte advokaten oppnevnes av retten så snart som mulig etter at det er truffet en slik beslutning, og skal ha godtgjørelse av staten.</article><article class="legalP" id="paragraf-7-ledd-3">Når det er truffet beslutning som nevnt i andre ledd, gjelder <a href="lov/2005-06-10-51/§31c">statsborgerloven § 31 c</a> tredje og fjerde ledd og <a href="lov/2005-06-10-51/§31d">§§ 31 d</a> til <a href="lov/2005-06-10-51/§31h">31 h</a>, med unntak av <a href="lov/2005-06-10-51/§31g">§ 31 g</a> første ledd, tilsvarende for domstolens behandling av saken.</article><article class="legalP" id="paragraf-7-ledd-4">Kongen kan gi forskrift om oppnevning av særskilt advokat etter andre ledd.</article></article><article class="legalArticle" data-lovdata-URL="NL/lov/2021-04-16-18/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Taushetsplikt</span></h2><article class="legalP" id="paragraf-8-ledd-1">Enhver som utfører arbeid eller oppdrag knyttet til forvaltningen av denne loven, skal hindre at uvedkommende får adgang eller kjennskap til det vedkommende i sitt arbeid eller oppdrag har fått vite om noens formues- eller inntektsforhold eller andre økonomiske, bedriftsmessige eller personlige forhold. Taushetsbelagte opplysninger kan heller ikke utnyttes for private formål. Taushetsplikten gjelder også etter at arbeidet eller oppdraget er avsluttet.</article><article class="legalP" id="paragraf-8-ledd-2"><a href="lov/1967-02-10/§13a">Forvaltningsloven §§ 13 a</a> til <a href="lov/1967-02-10/§13e">13 e</a> gjelder i saker etter denne loven.</article><article class="legalP" id="paragraf-8-ledd-3">Dersom noen som utfører arbeid eller oppdrag etter denne loven, mottar opplysninger som er underlagt en strengere lovbestemt taushetsplikt enn det som følger av første og andre ledd, gjelder den strengere taushetsplikten også for mottakeren.</article><article class="legalP" id="paragraf-8-ledd-4">Kongen kan gi forskrift om adgangen til å dele opplysninger med andre land, Den europeiske union og FNs sikkerhetsråd og deres organer når det er nødvendig for effektiv gjennomføring av sanksjoner etter denne loven.</article><article class="changesToParent">Tilføyd ved lov <a href="lov/2024-12-20-80">20 des 2024 nr. 80</a> (i kraft 20 des 2024 iflg. <a href="forskrift/2024-12-20-3297">res. 20 des 2024 nr. 3297</a>).</article></article><article class="legalArticle" data-lovdata-URL="NL/lov/2021-04-16-18/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse mv.</span></h2><article class="legalP" id="paragraf-9-ledd-1">Loven gjelder fra den tiden Kongen bestemmer.<sup class="footnotereference" data-footnotereferencevalue="1" data-unique-footnote-counter="1">1</sup> Kongen kan sette i kraft de enkelte bestemmelsene til forskjellig tid.</article><article class="legalP" id="paragraf-9-ledd-2">Fra den tiden loven trer i kraft, oppheves følgende lover:<ol class="defaultList" type="a"><li data-name="a." value="1"><article class="listArticle" id="paragraf-9-ledd-2-punkt-1"><article class="legalP" id="paragraf-9-ledd-2-punkt-1-ledd-1"><a href="lov/1968-06-07-4">lov 7. juni 1968 nr. 4 til gjennomføring av bindende vedtak av De Forente Nasjoners Sikkerhetsråd</a></article></article></li><li data-name="b." value="2"><article class="listArticle" id="paragraf-9-ledd-2-punkt-2"><article class="legalP" id="paragraf-9-ledd-2-punkt-2-ledd-1"><a href="lov/2001-04-27-14">lov 27. april 2001 nr. 14 om iverksetjing av internasjonale, ikkje-militære tiltak i form av avbrot eller avgrensing av økonomisk eller anna samkvem med tredjestatar eller rørsler</a></article></article></li><li data-name="c." value="3"><article class="listArticle" id="paragraf-9-ledd-2-punkt-3"><article class="legalP" id="paragraf-9-ledd-2-punkt-3-ledd-1"><a href="lov/2003-06-27-58">lov 27. juni 2003 nr. 58 om særlige tiltak mot Republikken Zimbabwe</a></article></article></li><li data-name="d." value="4"><article class="listArticle" id="paragraf-9-ledd-2-punkt-4"><article class="legalP" id="paragraf-9-ledd-2-punkt-4-ledd-1"><a href="lov/1980-06-06-18">lov 6. juni 1980 nr. 18 om gjennomføring av sanksjoner mot Iran</a></article></article></li><li data-name="e." value="5"><article class="listArticle" id="paragraf-9-ledd-2-punkt-5"><article class="legalP" id="paragraf-9-ledd-2-punkt-5-ledd-1"><a href="lov/1999-06-25-43">lov 25. juni 1999 nr. 43 om særlige tiltak mot Den føderale republikken Jugoslavia</a> (FRJ)</article></article></li><li data-name="f." value="6"><article class="listArticle" id="paragraf-9-ledd-2-punkt-6"><article class="legalP" id="paragraf-9-ledd-2-punkt-6-ledd-1"><a href="lov/1937-04-16">lov 16. april 1937 om fullmakt for Kongen, eller den han gjev fullmakt, til å forby at norske skip blir nytta til å føra folk som eslar seg i krig, våpen, loty, fly eller partar derav til framandland</a>.</article></article></li></ol></article><article class="legalP" id="paragraf-9-ledd-3">Forskrifter gitt i medhold av lovene nevnt i andre ledd bokstav a, b og c gjelder også etter at loven her har trådt i kraft.</article><article class="changesToParent">Endret ved lov <a href="lov/2024-12-20-80">20 des 2024 nr. 80</a> (i kraft 20 des 2024 iflg. <a href="forskrift/2024-12-20-3297">res. 20 des 2024 nr. 3297</a>, tidligere § 8).</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 16 april 2021 iflg. <a href="forskrift/2021-04-16-1182">res. 16 april 2021 nr. 1182</a>.</article></footer></article><article class="legalArticle" data-lovdata-URL="NL/lov/2021-04-16-18/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Endringer i andre lover</span></h2><article class="legalP" id="paragraf-10-ledd-1">Fra den tiden loven trer i kraft, gjøres følgende endringer i andre lover: – – –</article><article class="changesToParent">Endret ved lov <a href="lov/2024-12-20-80">20 des 2024 nr. 80</a> (i kraft 20 des 2024 iflg. <a href="forskrift/2024-12-20-3297">res. 20 des 2024 nr. 3297</a>, tidligere § 9).</article></article></main></body></html>