<!DOCTYPE html><html lang="no"><head><title>Lov om granskingskommisjonen for brannen på Scandinavian Star</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2016-04-29-6</dd><dt class="dokid">DokumentID</dt><dd class="dokid">NL/lov/2016-04-29-6</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2016-04-29</dd><dt class="legalArea">Rettsområde</dt><dd class="legalArea"><ul><li><a href="legal-areas/13" title="HMS og beredskaps- og sikkerhetsrett">HMS og beredskaps- og sikkerhetsrett</a> &gt; <a href="legal-areas/13.04" title="Samfunnssikkerhet">Samfunnssikkerhet</a></li> <li><a href="legal-areas/33" title="Transport og kommunikasjoner">Transport og kommunikasjoner</a> &gt; <a href="legal-areas/33.05" title="Skipsfart">Skipsfart</a></li> <li><a href="legal-areas/30" title="Sivil- og straffeprosess">Sivil- og straffeprosess</a> &gt; <a href="legal-areas/30.01" title="Sivilprosess/tvisteloven">Sivilprosess/tvisteloven</a></li> <li><a href="legal-areas/30" title="Sivil- og straffeprosess">Sivil- og straffeprosess</a> &gt; <a href="legal-areas/30.02" title="Straffeprosess/straffeprosessloven">Straffeprosess/straffeprosessloven</a></li></ul></dd><dt class="dateOfPublication">Kunngjort</dt><dd class="dateOfPublication">2016-04-29 14:15</dd><dt class="lastupdated">Rettet</dt><dd class="lastupdated">2021-06-21 (faglige noter fjernet, struktur)</dd><dt class="titleShort">Korttittel</dt><dd class="titleShort">Lov om granskingskommisjonen for Scandinavian Star</dd><dt class="title">Tittel</dt><dd class="title">Lov om granskingskommisjonen for brannen på Scandinavian Star</dd><dt class="refid">RefID</dt><dd class="refid">lov/2016-04-29-6</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om granskingskommisjonen for brannen på Scandinavian Star</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li><li><a href="#paragraf-5">§ 5.</a></li><li><a href="#paragraf-6">§ 6.</a></li></ul></li></ul></dd></dl></header><main class="documentBody" data-lovdata-URL="NL/lov/2016-04-29-6" id="dokument"><h1>Lov om granskingskommisjonen for brannen på Scandinavian Star</h1><article class="legalArticle" data-lovdata-URL="NL/lov/2016-04-29-6/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Granskingskommisjonen nedsatt av Stortingets presidentskap i henhold til Stortingets vedtak 12. mai 2015, for å granske brannen på Scandinavian Star, kan foruten å begjære bevisopptak etter <a href="lov/1915-08-13-5/§43">domstolloven § 43</a> mv., innhente bevis etter reglene i denne lov.</article></article><article class="legalArticle" data-lovdata-URL="NL/lov/2016-04-29-6/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Den som innkalles til avhør, plikter å møte for kommisjonen og avgi forklaring. Forklaringen avgis for lukkede dører. <a href="lov/2005-06-17-90/§22-1">Tvisteloven §§ 22-1</a> til <a href="lov/2005-06-17-90/§22-11">22-11</a> og <a href="lov/2005-06-17-90/§24-4">24-4</a> gjelder tilsvarende. Kommisjonen kan kreve at den som avgir forklaring, avlegger forsikring som nevnt i <a href="lov/2005-06-17-90/§24-8">tvisteloven § 24-8</a> fjerde ledd. <a href="lov/2005-06-17-90/§24-8">Tvisteloven §§ 24-8</a> første til tredje ledd, 24-10 annet ledd og 25-5 fjerde ledd gjelder tilsvarende. Etter anmodning fra den som avgir forklaring, kan kommisjonen beslutte at vedkommendes identitet ikke skal gjøres kjent.</article><article class="legalP" id="paragraf-2-ledd-2">Kommisjonen kan kreve at den som besitter et skriftlig bevis, fremlegger det for kommisjonen. Kommisjonen kan ikke kreve fremlagt de deler av et dokument som inneholder noe som besitteren ville være utelukket fra eller fritatt for å avgi forklaring om.</article><article class="legalP" id="paragraf-2-ledd-3">Annet ledd gjelder tilsvarende for plikten til å fremlegge eller gi adgang til andre ting som kommisjonen beslutter å undersøke.</article></article><article class="legalArticle" data-lovdata-URL="NL/lov/2016-04-29-6/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Etter at vedkommende er gitt adgang til å uttale seg, kan kommisjonen gi pålegg etter <a href="lov/2016-04-29-6/§2">§ 2</a> ved kjennelse, jf. <a href="lov/2005-06-17-90/§19-1">tvisteloven § 19-1</a> annet ledd bokstav d. Kjennelsen kan ankes til Høyesteretts ankeutvalg, jf. <a href="lov/2005-06-17-90/§30-1">tvisteloven § 30-1</a> annet ledd. <a href="lov/2005-06-17-90/§30-9">Tvisteloven § 30-9</a> gjelder tilsvarende.</article><article class="legalP" id="paragraf-3-ledd-2">Når en person ved rettskraftig kjennelse er gitt et pålegg etter <a href="lov/2016-04-29-6/§2">§ 2</a>, gjelder <a href="lov/2005-06-17-90/§24-5">tvisteloven §§ 24-5</a> og <a href="lov/2005-06-17-90/§26-8">26-8</a> tilsvarende. Etter at vedkommende er gitt adgang til å uttale seg, kan kommisjonen ilegge den som ikke etterkommer et rettskraftig pålegg, rettergangsstraff eller erstatningsplikt etter <a href="lov/1915-08-13-5/§205">domstolloven §§ 205</a>, <a href="lov/1915-08-13-5/§206">206</a>, <a href="lov/1915-08-13-5/§207">207</a> og <a href="lov/1915-08-13-5/§209">209</a>. Kommisjonens avgjørelse kan ankes til Høyesteretts ankeutvalg, jf. første ledd annet og tredje punktum.</article></article><article class="legalArticle" data-lovdata-URL="NL/lov/2016-04-29-6/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Om straffansvar for uriktig forklaring for kommisjonen eller den som opptar forklaring for kommisjonen, gjelder <a href="lov/2005-05-20-28/§221">straffeloven § 221</a> tilsvarende.</article></article><article class="legalArticle" data-lovdata-URL="NL/lov/2016-04-29-6/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Om godtgjørelse til den som etterkommer et pålegg etter <a href="lov/2016-04-29-6/§2">§ 2</a>, gjelder <a href="lov/1916-07-21-2">lov 21. juli 1916 nr. 2</a> om vitners og sakkyndiges godtgjørelse mv. tilsvarende. Kommisjonens avgjørelse kan ikke ankes.</article></article><article class="legalArticle" data-lovdata-URL="NL/lov/2016-04-29-6/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Loven trer i kraft straks.</article></article></main></body></html>