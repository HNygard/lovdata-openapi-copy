<!DOCTYPE html><html lang="no"><head><title>Lov om avtaler om deltidsbruksrett og langtidsferieprodukter mv. (tidspartloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2012-05-25-27</dd><dt class="dokid">DokumentID</dt><dd class="dokid">NL/lov/2012-05-25-27</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="dateInForce">I kraft fra</dt><dd class="dateInForce">2012-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-01-01</dd><dt class="lastChangedBy">Sist endret ved</dt><dd class="lastChangedBy"><a href="lov/2020-06-23-98">lov/2020-06-23-98</a> fra 2021-01-01</dd><dt class="changesToDocuments">Endrer</dt><dd class="changesToDocuments"><ul><li><a href="lov/1997-06-13-37">lov/1997-06-13-37</a></li></ul></dd><dt class="legalArea">Rettsområde</dt><dd class="legalArea"><ul><li><a href="legal-areas/01" title="Anskaffelser, avtaler, bygg og entrepriser">Anskaffelser, avtaler, bygg og entrepriser</a> &gt; <a href="legal-areas/01.02" title="Avtaler">Avtaler</a></li> <li><a href="legal-areas/06" title="EU/EØS-rett">EU/EØS-rett</a> &gt; <a href="legal-areas/06.04" title="Forbrukersaker">Forbrukersaker</a></li> <li><a href="legal-areas/10" title="Forbruker-, kjøps- og konkurranserett">Forbruker-, kjøps- og konkurranserett</a> &gt; <a href="legal-areas/10.01" title="Forbrukerkjøp">Forbrukerkjøp</a></li> <li><a href="legal-areas/23" title="Næringsrett">Næringsrett</a> &gt; <a href="legal-areas/23.08" title="Reiseliv">Reiseliv</a></li></ul></dd><dt class="dateOfPublication">Kunngjort</dt><dd class="dateOfPublication">2012-05-25 14:55</dd><dt class="lastupdated">Rettet</dt><dd class="lastupdated">2021-08-26 (faglige fotnoter fjernet, UU-tilpasset)</dd><dt class="eeaReferences">EØS-henvisning</dt><dd class="eeaReferences"><a href="avtale/avt-1992-05-02-1-v19">EØS-avtalen vedlegg XIX</a> <br />nr. 7b (direktiv <a href="eu/32008l0122">2008/122/EF</a>)</dd><dt class="titleShort">Korttittel</dt><dd class="titleShort">Tidspartloven</dd><dt class="title">Tittel</dt><dd class="title">Lov om avtaler om deltidsbruksrett og langtidsferieprodukter mv. (tidspartloven)</dd><dt class="miscInformation">Annet om dokumentet</dt><dd class="miscInformation">Jf. <i>tidligere</i> <a href="lov/1997-06-13-37">lov 13 juni 1997 nr. 37</a>. <br />Lovens tittel endret ved lov <a href="lov/2020-06-23-98">23 juni 2020 nr. 98</a> (ikr. 1 jan 2021 iflg. <a href="forskrift/2020-06-23-1285">res. 23 juni 2020 nr. 1285</a>).</dd><dt class="refid">RefID</dt><dd class="refid">lov/2012-05-25-27</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om avtaler om deltidsbruksrett og langtidsferieprodukter mv. (tidspartloven)</a><ul class="tocSubUl"><li><a href="#kapittel-1" data-child-interval="§§ 1 – 4">Kapittel 1. Alminnelige bestemmelser</a><ul class="tocSubUl"><li><a href="#kapittel-1-paragraf-1">§ 1. Virkeområde</a></li><li><a href="#kapittel-1-paragraf-2">§ 2. Definisjoner</a></li><li><a href="#kapittel-1-paragraf-3">§ 3. Lovens ufravikelighet</a></li><li><a href="#kapittel-1-paragraf-4">§ 4. Lovvalg utenfor EØS</a></li></ul></li><li><a href="#kapittel-2" data-child-interval="§§ 5 – 6">Kapittel 2. Den næringsdrivendes opplysningsplikt</a><ul class="tocSubUl"><li><a href="#kapittel-2-paragraf-1">§ 5. Opplysningsplikt før avtaleinngåelsen</a></li><li><a href="#kapittel-2-paragraf-2">§ 6. Markedsføring</a></li></ul></li><li><a href="#kapittel-3" data-child-interval="§§ 7 – 8">Kapittel 3. Avtalens form og innhold</a><ul class="tocSubUl"><li><a href="#kapittel-3-paragraf-1">§ 7. Formkrav og språk</a></li><li><a href="#kapittel-3-paragraf-2">§ 8. Avtalens innhold</a></li></ul></li><li><a href="#kapittel-4" data-child-interval="§§ 9 – 11">Kapittel 4. Betaling og sikkerhetsstillelse mv.</a><ul class="tocSubUl"><li><a href="#kapittel-4-paragraf-1">§ 9. Forbud mot forskuddsbetaling</a></li><li><a href="#kapittel-4-paragraf-2">§ 10. Sikkerhetsstillelse ved deltidsbruksrettanlegg under oppføring</a></li><li><a href="#kapittel-4-paragraf-3">§ 11. Betalingsplan og oppsigelse av avtaler om langtidsferieprodukter</a></li></ul></li><li><a href="#kapittel-5" data-child-interval="§§ 12 – 15">Kapittel 5. Angrerett og oppheving av tilknyttede avtaler</a><ul class="tocSubUl"><li><a href="#kapittel-5-paragraf-1">§ 12. Rett til å gå fra avtalen (angrerett)</a></li><li><a href="#kapittel-5-paragraf-2">§ 13. Melding om bruk av angreretten</a></li><li><a href="#kapittel-5-paragraf-3">§ 14. Virkninger av bruk av angreretten</a></li><li><a href="#kapittel-5-paragraf-4">§ 15. Oppheving av tilknyttede avtaler</a></li></ul></li><li><a href="#kapittel-6" data-child-interval="§§ 16 – 17">Kapittel 6. Ikraftsetting, oppheving av tidligere lov og endringer i andre lover</a><ul class="tocSubUl"><li><a href="#kapittel-6-paragraf-1">§ 16. Ikraftsetting og oppheving av tidligere lov</a></li><li><a href="#kapittel-6-paragraf-2">§ 17. Endringer i andre lover</a></li></ul></li></ul></li></ul></dd></dl></header><main class="documentBody" data-lovdata-URL="NL/lov/2012-05-25-27" id="dokument"><h1>Lov om avtaler om deltidsbruksrett og langtidsferieprodukter mv. (tidspartloven)</h1><section class="section" data-name="kap1" id="kapittel-1" data-lovdata-URL="NL/lov/2012-05-25-27/KAPITTEL_1"><h2>Kapittel 1. Alminnelige bestemmelser</h2><article class="legalArticle" data-lovdata-URL="NL/lov/2012-05-25-27/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue" data-legalArea="32.04">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Loven gjelder avtaler som inngås mellom næringsdrivende og forbrukere om<ol class="defaultList" type="a"><li data-name="a." value="1"><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">deltidsbruksrett,</article></article></li><li data-name="b." value="2"><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">langtidsferieprodukter,</article></article></li><li data-name="c." value="3"><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1">videresalg av deltidsbruksrett og langtidsferieprodukter,</article></article></li><li data-name="d." value="4"><article class="listArticle" id="kapittel-1-paragraf-1-ledd-1-punkt-4"><article class="legalP" id="kapittel-1-paragraf-1-ledd-1-punkt-4-ledd-1">bytte av deltidsbruksrett.</article></article></li></ol></article><article class="legalP" id="kapittel-1-paragraf-1-ledd-2">Loven gjelder for Svalbard og Jan Mayen. Kongen kan likevel bestemme at hele eller deler av loven ikke skal gjelde, og gi særlige regler av hensyn til de stedlige forhold. <a href="lov/2012-05-25-27/§5">§ 5</a> fjerde ledd og <a href="lov/2012-05-25-27/§7">§ 7</a> annet ledd gjelder ikke på Svalbard.</article></article><article class="legalArticle" data-lovdata-URL="NL/lov/2012-05-25-27/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I denne lov menes med<ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>avtale om deltidsbruksrett</i>: en avtale med mer enn ett års varighet som gir en forbruker, mot et vederlag, rett til å benytte én eller flere innkvarteringer i flere enn én bruksperiode,</article></article></li><li data-name="b." value="2"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>avtale om langtidsferieprodukt</i>: en avtale med mer enn ett års varighet som gir en forbruker, mot et vederlag, hovedsakelig retten til å få rabatter eller andre fordeler i forbindelse med innkvartering, alene eller sammen med reise eller andre tjenester,</article></article></li><li data-name="c." value="3"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1"><i>avtale om videresalg</i>: en avtale der en næringsdrivende mot et vederlag bistår en forbruker med å selge eller kjøpe en deltidsbruksrett eller et langtidsferieprodukt,</article></article></li><li data-name="d." value="4"><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1"><i>bytteavtale</i>: en avtale der en forbruker mot et vederlag blir med i en bytteordning som gir forbrukeren tilgang til innkvartering eller andre tjenester i bytte mot at andre personer midlertidig får dra nytte av de rettigheter forbrukerens deltidsbruksrett gir,</article></article></li><li data-name="e." value="5"><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1"><i>næringsdrivende</i>: enhver fysisk eller juridisk person som utøver næringsvirksomhet, og enhver som handler i vedkommendes navn eller på vedkommendes vegne,</article></article></li><li data-name="f." value="6"><article class="listArticle" id="kapittel-1-paragraf-2-ledd-1-punkt-6"><article class="legalP" id="kapittel-1-paragraf-2-ledd-1-punkt-6-ledd-1"><i>forbruker</i>: en fysisk person som ikke hovedsakelig handler som ledd i næringsvirksomhet,</article></article></li><li data-name="g." value="7"><article class="listArticle" id="kapittel-1-paragraf-2-ledd-1-punkt-7"><article class="legalP" id="kapittel-1-paragraf-2-ledd-1-punkt-7-ledd-1"><i>tilknyttet avtale</i>: en avtale der forbrukeren mottar tjenester som er knyttet til en avtale om deltidsbruksrett eller til en avtale om et langtidsferieprodukt, og som ytes av den næringsdrivende eller en tredjemann på grunnlag av en overenskomst med den næringsdrivende,</article></article></li><li data-name="h." value="8"><article class="listArticle" id="kapittel-1-paragraf-2-ledd-1-punkt-8"><article class="legalP" id="kapittel-1-paragraf-2-ledd-1-punkt-8-ledd-1"><i>varig medium</i>: enhver innretning som gjør forbrukeren eller den næringsdrivende i stand til å lagre opplysninger som er rettet til denne personlig og på en slik måte at dette i framtiden vil være tilgjengelig i et tidsrom som er tilstrekkelig for opplysningenes formål, og som tillater uendret gjengiving av de lagrede opplysningene.</article></article></li></ol></article></article><article class="legalArticle" data-lovdata-URL="NL/lov/2012-05-25-27/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Lovens ufravikelighet</span></h3><article class="legalP" id="kapittel-1-paragraf-3-ledd-1">Loven kan ikke fravikes til skade for forbrukeren.</article></article><article class="legalArticle" data-lovdata-URL="NL/lov/2012-05-25-27/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Lovvalg utenfor EØS</span></h3><article class="legalP" id="kapittel-1-paragraf-4-ledd-1">Dersom lovgivning i et land utenfor EØS får anvendelse på avtalen, kan ikke forbrukeren fratas vernet etter loven her hvis:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-4-ledd-1-punkt-1"><article class="legalP" id="kapittel-1-paragraf-4-ledd-1-punkt-1-ledd-1">en av de berørte faste eiendommer befinner seg på territoriet til en EØS-stat, eller</article></article></li><li data-name="b." value="2"><article class="listArticle" id="kapittel-1-paragraf-4-ledd-1-punkt-2"><article class="legalP" id="kapittel-1-paragraf-4-ledd-1-punkt-2-ledd-1">den næringsdrivende i forbindelse med en avtale som ikke direkte er knyttet til fast eiendom, utøver næringsvirksomhet i eller retter sin virksomhet mot en EØS-stat.</article></article></li></ol></article></article></section><section class="section" data-name="kap2" id="kapittel-2" data-lovdata-URL="NL/lov/2012-05-25-27/KAPITTEL_2"><h2>Kapittel 2. Den næringsdrivendes opplysningsplikt</h2><article class="legalArticle" data-lovdata-URL="NL/lov/2012-05-25-27/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Opplysningsplikt før avtaleinngåelsen</span></h3><article class="legalP" id="kapittel-2-paragraf-1-ledd-1">I god tid før det blir inngått en avtale som omfattes av denne lov, skal den næringsdrivende gi forbrukeren nøyaktige og tilstrekkelige opplysninger om:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">den næringsdrivende som skal være part i avtalen,</article></article></li><li data-name="b." value="2"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">rettighetenes art og innhold etter avtalen,</article></article></li><li data-name="c." value="3"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">tidsrommet avtalen gjelder og vilkårene for oppheving av avtalen,</article></article></li><li data-name="d." value="4"><article class="listArticle" id="kapittel-2-paragraf-1-ledd-1-punkt-4"><article class="legalP" id="kapittel-2-paragraf-1-ledd-1-punkt-4-ledd-1">beskrivelse av eiendommen etc. som avtalen gjelder,</article></article></li><li data-name="e." value="5"><article class="listArticle" id="kapittel-2-paragraf-1-ledd-1-punkt-5"><article class="legalP" id="kapittel-2-paragraf-1-ledd-1-punkt-5-ledd-1">prisen, tilleggskostnader og andre utgifter,</article></article></li><li data-name="f." value="6"><article class="listArticle" id="kapittel-2-paragraf-1-ledd-1-punkt-6"><article class="legalP" id="kapittel-2-paragraf-1-ledd-1-punkt-6-ledd-1">tjenestene som omfattes av avtalen,</article></article></li><li data-name="g." value="7"><article class="listArticle" id="kapittel-2-paragraf-1-ledd-1-punkt-7"><article class="legalP" id="kapittel-2-paragraf-1-ledd-1-punkt-7-ledd-1">angreretten og angrefristens lengde etter <a href="lov/2012-05-25-27/§12">§ 12</a>,</article></article></li><li data-name="h." value="8"><article class="listArticle" id="kapittel-2-paragraf-1-ledd-1-punkt-8"><article class="legalP" id="kapittel-2-paragraf-1-ledd-1-punkt-8-ledd-1">betalingsplan og oppsigelse etter <a href="lov/2012-05-25-27/§11">§ 11</a>,</article></article></li><li data-name="i." value="9"><article class="listArticle" id="kapittel-2-paragraf-1-ledd-1-punkt-9"><article class="legalP" id="kapittel-2-paragraf-1-ledd-1-punkt-9-ledd-1">forbudet mot forskuddsbetaling etter <a href="lov/2012-05-25-27/§9">§ 9</a>,</article></article></li><li data-name="j." value="10"><article class="listArticle" id="kapittel-2-paragraf-1-ledd-1-punkt-10"><article class="legalP" id="kapittel-2-paragraf-1-ledd-1-punkt-10-ledd-1">mulighetene for å delta i en bytteordning,</article></article></li><li data-name="k." value="11"><article class="listArticle" id="kapittel-2-paragraf-1-ledd-1-punkt-11"><article class="legalP" id="kapittel-2-paragraf-1-ledd-1-punkt-11-ledd-1">adgangen til utenrettslig tvisteløsning.</article></article></li></ol></article><article class="legalP" id="kapittel-2-paragraf-1-ledd-2">Departementet gir ved forskrift utfyllende bestemmelser om hvordan opplysningsplikten skal oppfylles, herunder at det skal brukes bestemte standardopplysningsskjemaer.</article><article class="legalP" id="kapittel-2-paragraf-1-ledd-3">Den næringsdrivende skal kostnadsfritt gi opplysningene skriftlig på papir eller et annet varig medium som er lett tilgjengelig for forbrukeren.</article><article class="legalP" id="kapittel-2-paragraf-1-ledd-4">Opplysningene skal gis på et offisielt språk i staten der forbrukeren har sitt bosted eller er statsborger. Dersom flere språk er aktuelle, kan forbrukeren velge språk, forutsatt at dette språket er et offisielt språk etter EØS-avtalen.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Se <a href="lov/1992-11-27-109/eøsl/a129">EØS-avtalen art. 129</a>.</article></footer></article><article class="legalArticle" data-lovdata-URL="NL/lov/2012-05-25-27/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Markedsføring</span></h3><article class="legalP" id="kapittel-2-paragraf-2-ledd-1">Ved markedsføring av produkter som omfattes av denne lov, skal den næringsdrivende opplyse om muligheten til å få opplysninger som nevnt i <a href="lov/2012-05-25-27/§5">§ 5</a> første, jf. annet ledd, og hvor opplysningene kan fås.</article><article class="legalP" id="kapittel-2-paragraf-2-ledd-2">Når avtaler som omfattes av denne lov tilbys en forbruker personlig på markedsførings- eller salgsarrangement, skal den næringsdrivende tydelig angi i invitasjonen arrangementets kommersielle formål og art. Opplysninger som nevnt i <a href="lov/2012-05-25-27/§5">§ 5</a> første jf. annet ledd skal til enhver tid under arrangementet være tilgjengelige for forbrukeren.</article><article class="legalP" id="kapittel-2-paragraf-2-ledd-3">Det er forbudt å markedsføre deltidsbruksrett eller langtidsferieprodukter som en investering.</article></article></section><section class="section" data-name="kap3" id="kapittel-3" data-lovdata-URL="NL/lov/2012-05-25-27/KAPITTEL_3"><h2>Kapittel 3. Avtalens form og innhold</h2><article class="legalArticle" data-lovdata-URL="NL/lov/2012-05-25-27/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Formkrav og språk</span></h3><article class="legalP" id="kapittel-3-paragraf-1-ledd-1">Avtaler som omfattes av denne lov, skal utformes skriftlig på papir eller på et annet varig medium og underskrives av begge parter.</article><article class="legalP" id="kapittel-3-paragraf-1-ledd-2">Avtalen skal utformes på et offisielt språk i staten der forbrukeren har sitt bosted eller er statsborger. Dersom flere språk er aktuelle, kan forbrukeren velge språk, forutsatt at dette språket er et offisielt språk etter EØS-avtalen.<sup class="footnotereference" data-footnotereferencevalue="1" data-unique-footnote-counter="1">1</sup> Ved avtale om deltidsbruksrett som gjelder en bestemt eiendom som befinner seg i en annen EØS-stat enn der hvor forbrukeren har sitt bosted eller er statsborger, skal den næringsdrivende i tillegg utlevere en autorisert oversettelse av avtalen til et etter EØS-avtalen offisielt språk i dette landet.</article><article class="legalP" id="kapittel-3-paragraf-1-ledd-3">Forbrukeren skal få kopi av avtalen når den inngås.</article><article class="legalP" id="kapittel-3-paragraf-1-ledd-4">Avtale som ikke er opprettet i samsvar med første og annet ledd, er ikke bindende for forbrukeren.</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Se <a href="lov/1992-11-27-109/eøsl/a129">EØS-avtalen art. 129</a>.</article></footer></article><article class="legalArticle" data-lovdata-URL="NL/lov/2012-05-25-27/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Avtalens innhold</span></h3><article class="legalP" id="kapittel-3-paragraf-2-ledd-1">Avtaler som omfattes av loven her skal inneholde opplysninger som nevnt i <a href="lov/2012-05-25-27/§5">§ 5</a> første, jf. annet ledd. Opplysningene skal regnes som en del av avtalen og kan ikke endres uten uttrykkelig avtale, med mindre endringene er en følge av uvanlige eller uforutsigbare omstendigheter utenfor den næringsdrivendes kontroll og der følgene ikke kunne vært unngått selv om det ble utvist tilbørlig aktsomhet. Endringene skal uttrykkelig fremgå av avtalen og meddeles forbrukeren skriftlig eller på et annet varig medium før avtalen inngås.</article><article class="legalP" id="kapittel-3-paragraf-2-ledd-2">Avtalen skal også inneholde partenes navn, adresse og underskrift, samt dato og sted for avtalens inngåelse.</article><article class="legalP" id="kapittel-3-paragraf-2-ledd-3">Avtalebestemmelser om angreretten, angrefristens lengde og forbudet mot forskuddsbetaling etter <a href="lov/2012-05-25-27/§5">§ 5</a> første ledd bokstav g og i skal forbrukeren underskrive særskilt.</article><article class="legalP" id="kapittel-3-paragraf-2-ledd-4">Avtalen skal inneholde et særskilt standardskjema om angrerett, som fastsettes av departementet ved forskrift.</article></article></section><section class="section" data-name="kap4" id="kapittel-4" data-lovdata-URL="NL/lov/2012-05-25-27/KAPITTEL_4"><h2>Kapittel 4. Betaling og sikkerhetsstillelse mv.</h2><article class="legalArticle" data-lovdata-URL="NL/lov/2012-05-25-27/§9" data-name="§9" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Forbud mot forskuddsbetaling</span></h3><article class="legalP" id="kapittel-4-paragraf-1-ledd-1">Ved avtaler om deltidsbruksrett, langtidsferieprodukter og bytte kan den næringsdrivende ikke kreve eller motta forskuddsbetaling, sikkerhetsstillelse, reservasjon av beløp på konto, uttrykkelig anerkjennelse av gjeld eller andre vederlag til den næringsdrivende eller en tredjeperson før angrefristen etter <a href="lov/2012-05-25-27/§12">§ 12</a> er løpt ut. Ved avtaler om videresalg gjelder et tilsvarende forbud før salget faktisk finner sted eller avtalen om videresalg opphører på annen måte.</article><article class="legalP" id="kapittel-4-paragraf-1-ledd-2">Dersom en avtale om deltidsbruksrett gjelder eiendom under oppføring, kan den næringsdrivende ikke kreve eller motta noen form for betaling fra forbrukeren før sikkerhet er stilt etter <a href="lov/2012-05-25-27/§10">§ 10</a>.</article><article class="legalP" id="kapittel-4-paragraf-1-ledd-3">Dersom den næringsdrivende har mottatt vederlag i strid med bestemmelsen her, kan forbrukeren kreve beløpet tilbake med tillegg av forsinkelsesrente etter <a href="lov/1976-12-17-100">lov 17. desember 1976 nr. 100</a> om forsinket betaling m.m. fra den dagen betalingen ble mottatt.</article></article><article class="legalArticle" data-lovdata-URL="NL/lov/2012-05-25-27/§10" data-name="§10" id="kapittel-4-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Sikkerhetsstillelse ved deltidsbruksrettanlegg under oppføring</span></h3><article class="legalP" id="kapittel-4-paragraf-2-ledd-1">Dersom en avtale om deltidsbruksrett gjelder eiendom under oppføring, skal den næringsdrivende stille betryggende sikkerhet for forbrukerens økonomiske krav som følge av at avtalen heves på grunn av at boligen eller nødvendige fellestjenester forbrukeren skal ha tilgang til, ikke blir ferdigstilt til avtalt tid.</article><article class="legalP" id="kapittel-4-paragraf-2-ledd-2">Departementet kan gi nærmere forskrifter om sikkerheten som skal stilles.</article></article><article class="legalArticle" data-lovdata-URL="NL/lov/2012-05-25-27/§11" data-name="§11" id="kapittel-4-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Betalingsplan og oppsigelse av avtaler om langtidsferieprodukter</span></h3><article class="legalP" id="kapittel-4-paragraf-3-ledd-1">For avtaler om langtidsferieprodukter skal betalingen skje etter en betalingsplan. Den næringsdrivende kan ikke kreve eller motta betaling utover det som følger av betalingsplanen. Betalingene, herunder eventuell medlemsavgift, skal deles inn i like store årlige avdrag. Den næringsdrivende skal sende skriftlig betalingsvarsel på papir eller et annet varig medium minst 14 dager før hver forfallsdato.</article><article class="legalP" id="kapittel-4-paragraf-3-ledd-2">Fra og med betalingen av det andre avdraget kan forbrukeren trekke seg fra avtalen om langtidsferieprodukt dersom forbrukeren gir melding til den næringsdrivende om dette innen 14 dager etter mottak av betalingsvarselet for hvert avdrag. Den næringsdrivende kan ikke kreve noen form for vederlag eller erstatning som en følge av at forbrukeren sier opp avtalen etter denne bestemmelsen.</article></article></section><section class="section" data-name="kap5" id="kapittel-5" data-lovdata-URL="NL/lov/2012-05-25-27/KAPITTEL_5"><h2>Kapittel 5. Angrerett og oppheving av tilknyttede avtaler</h2><article class="legalArticle" data-lovdata-URL="NL/lov/2012-05-25-27/§12" data-name="§12" id="kapittel-5-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Rett til å gå fra avtalen (angrerett)</span></h3><article class="legalP" id="kapittel-5-paragraf-1-ledd-1">Forbrukeren kan gå fra avtaler som omfattes av loven her uten å oppgi grunn innen 14 dager etter avtalens inngåelse, eller den dagen forbrukeren mottar avtalen dersom denne mottas senere enn ved avtalens inngåelse.</article><article class="legalP" id="kapittel-5-paragraf-1-ledd-2">Fristen på 14 dager begynner likevel ikke å løpe før forbrukeren mottar alle opplysningene som nevnt i <a href="lov/2012-05-25-27/§5">§ 5</a> første ledd, jf. annet ledd, og standard angreskjema etter <a href="lov/2012-05-25-27/§8">§ 8</a> fjerde ledd.</article><article class="legalP" id="kapittel-5-paragraf-1-ledd-3">Dersom opplysningene som nevnt i <a href="lov/2012-05-25-27/§5">§ 5</a> første ledd, jf. annet ledd, ikke er gitt til forbrukeren, løper angrefristen ut tre måneder og 14 dager etter tidspunktet som følger av første ledd. Dersom standard angreskjema etter <a href="lov/2012-05-25-27/§8">§ 8</a> fjerde ledd ikke er gitt til forbrukeren eller ikke er utfylt, løper fristen ut etter ett år og 14 dager etter tidspunktet som følger av første ledd.</article><article class="legalP" id="kapittel-5-paragraf-1-ledd-4">Dersom forbrukeren tilbys en avtale om bytte sammen med og samtidig som en avtale om deltidsbruksrett, skal angrefristen for begge avtalene beregnes som for avtalen om deltidsbruksrett.</article></article><article class="legalArticle" data-lovdata-URL="NL/lov/2012-05-25-27/§13" data-name="§13" id="kapittel-5-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Melding om bruk av angreretten</span></h3><article class="legalP" id="kapittel-5-paragraf-2-ledd-1">Hvis forbrukeren vil gjøre angreretten etter <a href="lov/2012-05-25-27/§12">§ 12</a> gjeldende, skal det gis melding til den næringsdrivende om dette på papir eller et annet varig medium innen utløpet av fristen. Forbrukeren kan bruke standard angreskjema som den næringsdrivende har gitt etter <a href="lov/2012-05-25-27/§8">§ 8</a> fjerde ledd.</article><article class="legalP" id="kapittel-5-paragraf-2-ledd-2">Fristen anses overholdt dersom meldingen er sendt innen fristens utløp. Ender fristen på en lørdag, helligdag eller høytidsdag, forlenges fristen til førstkommende virkedag.</article></article><article class="legalArticle" data-lovdata-URL="NL/lov/2012-05-25-27/§14" data-name="§14" id="kapittel-5-paragraf-3"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Virkninger av bruk av angreretten</span></h3><article class="legalP" id="kapittel-5-paragraf-3-ledd-1">Når forbrukeren benytter seg av angreretten, faller partenes plikt til å oppfylle avtalen bort. Den næringsdrivende kan ikke kreve noen form for vederlag eller erstatning fra forbrukeren, herunder vederlag for tjenester som er levert.</article><article class="legalP" id="kapittel-5-paragraf-3-ledd-2">Dersom avtalen fragås etter <a href="lov/2012-05-25-27/§12">§ 12</a> tredje ledd og det er mottatt vederlag som skal betales tilbake, kan forbrukeren kreve forsinkelsesrente etter <a href="lov/1976-12-17-100">lov 17. desember 1976 nr. 100</a> om forsinket betaling m.m. fra den dagen betalingen ble mottatt.</article></article><article class="legalArticle" data-lovdata-URL="NL/lov/2012-05-25-27/§15" data-name="§15" id="kapittel-5-paragraf-4"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Oppheving av tilknyttede avtaler</span></h3><article class="legalP" id="kapittel-5-paragraf-4-ledd-1">Når forbrukeren går fra en avtale om deltidsbruksrett eller langtidsferieprodukt, skal eventuelle tilknyttede bytteavtaler eller andre tilknyttede avtaler oppheves automatisk og kostnadsfritt for forbrukeren.</article><article class="legalP" id="kapittel-5-paragraf-4-ledd-2">Avtaler om kreditt som innvilges forbrukeren av den næringsdrivende eller av en tredjepart etter avtale med den næringsdrivende og som helt etter delvis er knyttet til vederlag for en avtale som er omfattet av loven her, skal oppheves automatisk og kostnadsfritt for forbrukeren ved bruk av angreretten etter <a href="lov/2012-05-25-27/§12">§ 12</a> eller oppsigelsesretten eller <a href="lov/2012-05-25-27/§11">§ 11</a> annet ledd. Er kredittavtalen helt eller delvis oppfylt fra noen av partene, skal det mottatte tilbakeføres. Den næringsdrivende skal gi melding til eventuell tredjepart umiddelbart etter at melding om fragåelse av avtalen er mottatt.</article></article></section><section class="section" data-name="kap6" id="kapittel-6" data-lovdata-URL="NL/lov/2012-05-25-27/KAPITTEL_6"><h2>Kapittel 6. Ikraftsetting, oppheving av tidligere lov og endringer i andre lover</h2><article class="legalArticle" data-lovdata-URL="NL/lov/2012-05-25-27/§16" data-name="§16" id="kapittel-6-paragraf-1"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Ikraftsetting og oppheving av tidligere lov</span></h3><article class="legalP" id="kapittel-6-paragraf-1-ledd-1">Loven gjelder fra den tid Kongen bestemmer.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" id="kapittel-6-paragraf-1-ledd-2">Fra samme tidspunkt oppheves <a href="lov/1997-06-13-37">lov 13. juni 1997 nr. 37</a> om salg av tidsparter i fritidsbolig.</article><footer class="footnotes"><article class="footnote" data-name="1" data-unique-footnote-counter="3"><span class="footnoteLabel">1</span> Ikr. 1 juli 2012 iflg. <a href="forskrift/2012-05-25-472">res. 25 mai 2012 nr. 472</a>.</article></footer></article><article class="legalArticle" data-lovdata-URL="NL/lov/2012-05-25-27/§17" data-name="§17" id="kapittel-6-paragraf-2"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Endringer i andre lover</span></h3><article class="legalP" id="kapittel-6-paragraf-2-ledd-1">Fra den tid loven settes i kraft gjøres følgende endringer i andre lover: – – –</article></article></section></main></body></html>