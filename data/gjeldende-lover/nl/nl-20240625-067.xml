<!DOCTYPE html><html lang="nb"><head><title>Lov om Statens fond i Tromsø</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2024-06-25-67</dd><dt class="dokid">DokumentID</dt><dd class="dokid">NL/lov/2024-06-25-67</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2024-08-09</dd><dt class="legalArea">Rettsområde</dt><dd class="legalArea"><ul><li><a href="legal-areas/26" title="Selskaper, fond og foreninger">Selskaper, fond og foreninger</a> &gt; <a href="legal-areas/26.03" title="Fond">Fond</a></li></ul></dd><dt class="dateOfPublication">Kunngjort</dt><dd class="dateOfPublication">2024-06-25 12:05</dd><dt class="titleShort">Korttittel</dt><dd class="titleShort">Lov om Statens fond i Tromsø</dd><dt class="title">Tittel</dt><dd class="title">Lov om Statens fond i Tromsø</dd><dt class="miscInformation">Annet om dokumentet</dt><dd class="miscInformation"><a href="forarbeid/prop-91-l-202324">Prop. 91 L (2023–2024)</a>, <a href="forarbeid/inns-434-l-202324">Innst. 434 L (2023–2024)</a>, <a href="forarbeid/lovvedtak-103-202324">Lovvedtak 103 (2023–2024)</a>. Stortingets første og andre gangs behandling hhv. 18. og 21. juni 2024. Fremmet av Finansdepartementet.</dd><dt class="refid">RefID</dt><dd class="refid">lov/2024-06-25-67</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om Statens fond i Tromsø</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Målet med fondsinvesteringene</a></li><li><a href="#paragraf-3">§ 3. Eierskap mv.</a></li><li><a href="#paragraf-4">§ 4. Ansvaret for forvaltningen og fondskapitalen</a></li><li><a href="#paragraf-5">§ 5. Inntektene til Statens fond i Tromsø</a></li><li><a href="#paragraf-6">§ 6. Uttak av midler fra Statens fond i Tromsø</a></li><li><a href="#paragraf-7">§ 7. Evaluering av forvaltningen</a></li><li><a href="#paragraf-8">§ 8. Utfyllende bestemmelser</a></li><li><a href="#paragraf-9">§ 9. Ikrafttredelse og overgangsbestemmelser</a></li></ul></li></ul></dd></dl></header><main class="documentBody" data-lovdata-URL="NL/lov/2024-06-25-67" id="dokument"><h1>Lov om Statens fond i Tromsø</h1><article class="legalArticle" data-lovdata-URL="NL/lov/2024-06-25-67/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med etableringen av Statens fond i Tromsø er å bidra til å bygge kapitalforvaltningsmiljøer i Nord-Norge.</article></article><article class="legalArticle" data-lovdata-URL="NL/lov/2024-06-25-67/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Målet med fondsinvesteringene</span></h2><article class="legalP" id="paragraf-2-ledd-1">Målet med investeringene av midlene i Statens fond i Tromsø skal være å oppnå høyest mulig avkastning til en akseptabel risiko. Fondet skal forvaltes ansvarlig.</article></article><article class="legalArticle" data-lovdata-URL="NL/lov/2024-06-25-67/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Eierskap mv.</span></h2><article class="legalP" id="paragraf-3-ledd-1">Midlene i Statens fond i Tromsø eies av staten. Statens fond i Tromsø kan ikke selv ha rettigheter eller plikter overfor private eller offentlige myndigheter, og kan ikke saksøke eller saksøkes.</article></article><article class="legalArticle" data-lovdata-URL="NL/lov/2024-06-25-67/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ansvaret for forvaltningen og fondskapitalen</span></h2><article class="legalP" id="paragraf-4-ledd-1">Statens fond i Tromsø forvaltes av departementet.</article><article class="legalP" id="paragraf-4-ledd-2">Kapitalen i Statens fond i Tromsø fastsettes etter vedtak i Stortinget.</article><article class="legalP" id="paragraf-4-ledd-3">Statens fond i Tromsø plasseres som et kapitalinnskudd i Folketrygdfondet. Motverdien forvaltes etter nærmere bestemmelser fastsatt av departementet, jf. <a href="lov/2024-06-25-67/§8">§ 8</a>.</article></article><article class="legalArticle" data-lovdata-URL="NL/lov/2024-06-25-67/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Inntektene til Statens fond i Tromsø</span></h2><article class="legalP" id="paragraf-5-ledd-1">Inntekter i Statens fond i Tromsø er avkastningen av de forvaltede midlene fratrukket forvaltningskostnadene.</article></article><article class="legalArticle" data-lovdata-URL="NL/lov/2024-06-25-67/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Uttak av midler fra Statens fond i Tromsø</span></h2><article class="legalP" id="paragraf-6-ledd-1">Midlene i Statens fond i Tromsø kan bare anvendes til en beløpsmessig overføring til statsbudsjettet etter vedtak i Stortinget.</article></article><article class="legalArticle" data-lovdata-URL="NL/lov/2024-06-25-67/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Evaluering av forvaltningen</span></h2><article class="legalP" id="paragraf-7-ledd-1">Departementet skal regelmessig evaluere forvaltningen av Statens fond i Tromsø og rapportere om dette til Stortinget.</article></article><article class="legalArticle" data-lovdata-URL="NL/lov/2024-06-25-67/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Utfyllende bestemmelser</span></h2><article class="legalP" id="paragraf-8-ledd-1">Departementet kan gi utfyllende bestemmelser til gjennomføring av loven.</article></article><article class="legalArticle" data-lovdata-URL="NL/lov/2024-06-25-67/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse og overgangsbestemmelser</span></h2><article class="legalP" id="paragraf-9-ledd-1">Loven gjelder fra den tid Kongen bestemmer<sup class="footnotereference" data-footnotereferencevalue="1" data-unique-footnote-counter="1">1</sup>. Departementet kan gi overgangsbestemmelser.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 9. august 2024 iflg. <a href="forskrift/2024-08-09-1914">res. 9 aug 2024 nr. 1914</a>.</article></footer></article></main></body></html>