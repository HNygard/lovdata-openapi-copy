<!DOCTYPE html><html lang="no"><head><title>Lov om pensjonsordning for ledsagere i utenrikstjenesten</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1999-01-15-1</dd><dt class="dokid">DokumentID</dt><dd class="dokid">NL/lov/1999-01-15-1</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="dateInForce">I kraft fra</dt><dd class="dateInForce">1999-01-15 med virkning fra 1999-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-10-01</dd><dt class="lastChangedBy">Sist endret ved</dt><dd class="lastChangedBy"><a href="lov/2023-06-16-34">lov/2023-06-16-34</a> fra 2023-10-01</dd><dt class="legalArea">Rettsområde</dt><dd class="legalArea"><ul><li><a href="legal-areas/24" title="Pensjons- og trygderett">Pensjons- og trygderett</a></li> <li><a href="legal-areas/29" title="Stats-, statsforfatnings- og statsborgerrett">Stats-, statsforfatnings- og statsborgerrett</a> &gt; <a href="legal-areas/29.08" title="Utenrikstjenesten">Utenrikstjenesten</a></li></ul></dd><dt class="lastupdated">Rettet</dt><dd class="lastupdated">2021-09-10 (faglige fotnoter fjernet)</dd><dt class="titleShort">Korttittel</dt><dd class="titleShort">Lov om ledsagerpensjon i utenrikstjenesten</dd><dt class="title">Tittel</dt><dd class="title">Lov om pensjonsordning for ledsagere i utenrikstjenesten</dd><dt class="miscInformation">Annet om dokumentet</dt><dd class="miscInformation">Jf. <a href="lov/2015-02-13-9">lov 13 feb 2015 nr. 9</a>.</dd><dt class="refid">RefID</dt><dd class="refid">lov/1999-01-15-1</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om pensjonsordning for ledsagere i utenrikstjenesten</a><ul class="tocSubUl"><li><a href="#paragraf-1">§ 1. Virkekrets</a></li><li><a href="#paragraf-2">§ 2. Varighet</a></li><li><a href="#paragraf-3">§ 3. Vilkår og beregningsgrunnlag</a></li><li><a href="#paragraf-4">§ 3 a. Behandling av personopplysninger</a></li><li><a href="#paragraf-5">§ 4. Administrasjon</a></li><li><a href="#paragraf-6">§ 5. Overgangsbestemmelser og ikrafttredelse</a></li></ul></li></ul></dd></dl></header><main class="documentBody" data-lovdata-URL="NL/lov/1999-01-15-1" id="dokument"><h1>Lov om pensjonsordning for ledsagere i utenrikstjenesten</h1><article class="legalArticle" data-lovdata-URL="NL/lov/1999-01-15-1/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkekrets</span></h2><article class="legalP" id="paragraf-1-ledd-1">Denne lov gjelder ektefeller som ledsager utsendte utenrikstjenesteansatte. Loven gjelder også samboere som ledsager utsendte utenrikstjenesteansatte, når paret lever sammen og har, eller har hatt, felles barn eller tidligere har vært gift med hverandre.</article><article class="changesToParent">Endret ved lover <a href="lov/2016-12-20-105">20 des 2016 nr. 105</a> (i kraft 1 jan 2017), <a href="lov/2019-06-21-25">21 juni 2019 nr. 25</a> (ikr. 1 juli 2019 iflg. <a href="forskrift/2019-06-21-781">res. 21 juni 2019 nr. 781</a>), <a href="lov/2023-06-16-34">16 juni 2023 nr. 34</a> (i kraft 1 okt 2023 iflg. <a href="forskrift/2023-06-16-944">res. 16 juni 2023 nr. 944</a>).</article></article><article class="legalArticle" data-lovdata-URL="NL/lov/1999-01-15-1/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Varighet</span></h2><article class="legalP" id="paragraf-2-ledd-1">Pensjonen utbetales fra den 1. i den måned pensjonssøkeren fyller vilkårene for slik pensjon. Pensjonen løper ut dødsmåneden.</article></article><article class="legalArticle" data-lovdata-URL="NL/lov/1999-01-15-1/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår og beregningsgrunnlag</span></h2><article class="legalP" id="paragraf-3-ledd-1">Ledsager som har fulgt med utsendt utenrikstjenesteansatt under dennes tjenestegjøring ved norske utenriksstasjoner i minst 10 år, har rett til pensjon som omhandlet i denne loven, med de begrensninger som følger av <a href="lov/1999-01-15-1/§5">§ 5</a>.</article><article class="legalP" id="paragraf-3-ledd-2">Når ledsager har hatt egen stilling ved utenriksstasjonen som hovedsysselsetting og med en inntekt som for det enkelte inntektsår overstiger gjennomsnittet av folketrygdens grunnbeløp for dette året, skal denne tjenestetiden ikke regnes med i opptjeningstiden for pensjonen.</article><article class="legalP" id="paragraf-3-ledd-3">Dersom ledsageren under en tjenesteperiode i utlandet har tatt midlertidig opphold i Norge eller et annet land over et tidsrom som sammenhengende strekker seg ut over tre måneder og oppholdet ikke har sammenheng med tjenesten, familiens sykebehandling eller andre vektige velferdsgrunner, skal denne tiden ikke medregnes.</article><article class="legalP" id="paragraf-3-ledd-4">Pensjonens størrelse settes til 30 prosent av grunnbeløpet i folketrygden multiplisert med tallet fem. Full pensjon ytes ledsager som har fulgt med utsendt utenrikstjenesteansatt til utlandet som nevnt i første ledd, i til sammen minst 20 år. Dersom opptjeningstiden er kortere enn 20 år, blir pensjonen å avkorte forholdsmessig.</article><article class="legalP" id="paragraf-3-ledd-5">Rett til pensjon inntrer ved fylte 67 år.</article><article class="legalP" id="paragraf-3-ledd-6">Pensjon etter denne loven skal ikke samordnes med folketrygden. Det skal ikke svares medlemsavgift.</article><article class="legalP" id="paragraf-3-ledd-7">Pensjon under utbetaling reguleres årlig fra 1. mai i samsvar med et gjennomsnitt av lønns- og prisvekst. Ved første reguleringstidspunkt etter pensjonsuttak i månedene juni til april settes fratrekket forholdsmessig ned ut fra når i perioden pensjonen ble tatt ut. Ved regulering benyttes de reguleringsfaktorene Kongen fastsetter etter <a href="lov/1997-02-28-19/§19-14">folketrygdloven § 19-14</a> åttende ledd.</article><article class="changesToParent">Endret ved <a href="lov/2010-01-15-1">lover 15 jan 2010 nr. 1</a> (ikr. 1 feb 2010 iflg. <a href="forskrift/2010-01-15-54">res. 15 jan 2010 nr. 54</a> med virkning også for dem som er pensjonister, men bare for fremtidig utbetaling), <a href="lov/2010-12-17-79">17 des 2010 nr. 79</a> (ikr. 1 jan 2011), <a href="lov/2016-12-20-105">20 des 2016 nr. 105</a> (i kraft 1 jan 2017), <a href="lov/2022-04-01-17">1 april 2022 nr. 17</a> (ikr. 1 april 2022 iflg. <a href="forskrift/2022-04-01-496">res. 1 april 2022 nr. 496</a>, se endringslovens del XII for overgangsregler), <a href="lov/2023-06-16-34">16 juni 2023 nr. 34</a> (i kraft 1 okt 2023 iflg. <a href="forskrift/2023-06-16-944">res. 16 juni 2023 nr. 944</a>).</article></article><article class="legalArticle" data-lovdata-URL="NL/lov/1999-01-15-1/§3a" data-name="§3a" id="paragraf-4"><h2 class="legalArticleHeader"><span class="legalArticleValue">§ 3 a</span>. <span class="legalArticleTitle">Behandling av personopplysninger</span></h2><article class="legalP" id="paragraf-4-ledd-1">Bestemmelsene i <a href="lov/1949-07-28-26/§45b">lov om Statens pensjonskasse § 45 b</a> om behandling av personopplysninger gjelder tilsvarende.</article><article class="changesToParent">Tilføyd ved lov <a href="lov/2020-12-04-132">4 des 2020 nr. 132</a>.</article></article><article class="legalArticle" data-lovdata-URL="NL/lov/1999-01-15-1/§4" data-name="§4" id="paragraf-5"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Administrasjon</span></h2><article class="legalP" id="paragraf-5-ledd-1">Pensjonsordningen administreres av Statens pensjonskasse.</article><article class="legalP" id="paragraf-5-ledd-2">Pensjonen utbetales etterskuddsvis hver måned. Terminbeløpet avrundes til nærmeste hele krone.</article><article class="changesToParent">Endret ved <a href="lov/2010-06-25-29">lov 25 juni 2010 nr. 29</a> (ikr. 1 jan 2011).</article></article><article class="legalArticle" data-lovdata-URL="NL/lov/1999-01-15-1/§5" data-name="§5" id="paragraf-6"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Overgangsbestemmelser og ikrafttredelse</span></h2><article class="legalP" id="paragraf-6-ledd-1">Denne loven trer i kraft straks.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" id="paragraf-6-ledd-2">Rett til pensjon etter loven har ledsager som fyller vilkårene i <a href="lov/1999-01-15-1/§3">§ 3</a> og som ikke har fylt 70 år på det tidspunkt ordningen trer i kraft.</article><article class="legalP" id="paragraf-6-ledd-3">For ektefeller medregnes også ledsagertid opparbeidet før loven trer i kraft ved beregning av pensjonen. Det gjelder likevel en sperrefrist på 15 år ved ordningens ikrafttreden, slik at for å få rett til pensjon, må ektefellen da ha minst 15 års ledsagertid i utlandet. Denne sperregrensen reduseres med ett år pr. år fra ordningens ikrafttreden, inntil man når en karenstid på 10 år, jf. <a href="lov/1999-01-15-1/§3">§ 3</a>.</article><article class="changesToParent">Endret ved <a href="lov/2016-12-20-105">lov 20 des 2016 nr. 105</a> (i kraft 1 jan 2017).</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Med virkning fra 1 jan 1999 iflg. <a href="forskrift/1999-01-15-20">res. 15 jan 1999 nr. 20</a>.</article></footer></article></main></body></html>