<!DOCTYPE html><html lang="no"><head><title>Lov om boikott [boikottloven]</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1947-12-05-1</dd><dt class="dokid">DokumentID</dt><dd class="dokid">NL/lov/1947-12-05-1</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">1948-01-16</dd><dt class="lastChangeInForce">Ikrafttredelse av siste endring</dt><dd class="lastChangeInForce">2015-10-01</dd><dt class="lastChangedBy">Sist endret ved</dt><dd class="lastChangedBy"><a href="lov/2015-06-19-65">lov/2015-06-19-65</a> fra 2015-10-01</dd><dt class="legalArea">Rettsområde</dt><dd class="legalArea"><ul><li><a href="legal-areas/02" title="Arbeidsrett">Arbeidsrett</a> &gt; <a href="legal-areas/02.02" title="Arbeidsforhold. Sysselsetting">Arbeidsforhold. Sysselsetting</a></li> <li><a href="legal-areas/02" title="Arbeidsrett">Arbeidsrett</a> &gt; <a href="legal-areas/02.04" title="Arbeidstvister">Arbeidstvister</a></li></ul></dd><dt class="lastupdated">Rettet</dt><dd class="lastupdated">2021-08-30 (faglige fotnoter fjernet, struktur, UU-tilpasset)</dd><dt class="titleShort">Korttittel</dt><dd class="titleShort">Boikottloven – boil</dd><dt class="title">Tittel</dt><dd class="title">Lov om boikott [boikottloven]</dd><dt class="miscInformation">Annet om dokumentet</dt><dd class="miscInformation">Jf. <i>tidligere</i> <a href="lov/1927-05-05-1/§6">lov 5 mai 1927 nr. 1 § 6</a> a og § 39 a.</dd><dt class="refid">RefID</dt><dd class="refid">lov/1947-12-05-1</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om boikott [boikottloven]</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li><li><a href="#paragraf-5">§ 5.</a></li><li><a href="#paragraf-6">§ 6.</a></li></ul></li></ul></dd></dl></header><main class="documentBody" data-lovdata-URL="NL/lov/1947-12-05-1" id="dokument"><h1>Lov om boikott [boikottloven]</h1><article class="legalArticle" data-lovdata-URL="NL/lov/1947-12-05-1/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Med boikott mener denne lov en oppfordring, avtale eller liknende tiltak som for å tvinge, skade eller straffe noen tar sikte på å hindre eller vanskeliggjøre en persons eller virksomhets økonomiske samkvem med andre.</article><article class="changesToParent">Endret ved lover 26 juni 1953 nr. 6, <a href="lov/1993-06-11-65">11 juni 1993 nr. 65</a>.</article></article><article class="legalArticle" data-lovdata-URL="NL/lov/1947-12-05-1/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Boikott er rettsstridig:<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">når den har et rettsstridig formål eller ikke kan nå sitt mål uten å føre til et rettsbrudd;</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">når den blir foretatt eller holdt vedlike ved rettsstridige midler eller på en unødig opphissende eller krenkende måte eller ved usanne eller misvisende opplysninger;</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">når den vil skade vesentlige samfunnsinteresser eller virke utilbørlig, eller når det ikke er noe rimelig forhold mellom den interesse som skal fremmes ved boikotten og den skade som den vil føre med seg;</article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">når den blir foretatt uten at den som boikotten er rettet mot har fått rimelig varsel, eller uten at det på forhånd overfor ham og dem som en boikottoppfordring er rettet til, er gjort fyllestgjørende rede for grunnen til boikotten.</article></article></li></ol></article></article><article class="legalArticle" data-lovdata-URL="NL/lov/1947-12-05-1/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Er varsel om boikott gitt, kan søksmål reises for å få avgjort om den er lovlig.</article><article class="legalP" id="paragraf-3-ledd-2">Megling i forliksrådet er ikke nødvendig i saker om lovligheten av boikott eller om skadebot for tap som er voldt ved boikott.</article><article class="legalP" id="paragraf-3-ledd-3">Er boikott foretatt eller varslet, kan retten etter krav fra den som boikotten er rettet mot, ved midlertidig forføyning sette forbud mot boikotten til det er avgjort om den er lovlig.</article><article class="changesToParent">Endret ved <a href="lov/1992-06-26-86">lov 26 juni 1992 nr. 86</a>.</article></article><article class="legalArticle" data-lovdata-URL="NL/lov/1947-12-05-1/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Når retten skal fastsette skadebot for ulovlig boikott, skal den legge vekt ikke bare på størrelsen av skaden, men også på den utviste skyld og på om den skadelidende selv har vist mislig forhold. Under forhold som er særlig formildende, kan skadeboten falle helt bort.</article></article><article class="legalArticle" data-lovdata-URL="NL/lov/1947-12-05-1/§5" data-name="§5" id="paragraf-5"><h2 class="legalArticleHeader"><span class="legalArticleValue" data-legalArea="31.16 31.16.01">§ 5</span>.</h2><article class="legalP" id="paragraf-5-ledd-1">Den som setter i verk boikott som er rettsstridig etter denne lov, straffes med bøter eller med fengsel opp til 3 måneder. <a href="lov/2005-05-20-28/§251">Straffeloven § 251</a> gjelder ikke forhold som rammes av loven.</article><article class="changesToParent">Endret ved <a href="lov/2015-06-19-65">lov 19 juni 2015 nr. 65</a> (ikr. 1 okt 2015).</article></article><article class="legalArticle" data-lovdata-URL="NL/lov/1947-12-05-1/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Denne lov trer i kraft den dag<sup class="footnotereference" data-footnotereferencevalue="1" data-unique-footnote-counter="1">1</sup> Kongen fastsetter.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 16 jan 1948 iflg. res. 16 jan 1948.</article></footer></article></main></body></html>