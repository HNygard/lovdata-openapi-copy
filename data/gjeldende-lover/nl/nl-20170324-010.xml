<!DOCTYPE html><html lang="no"><head><title>Lov om informasjonstilgang mv. for Statens helsetilsyn ved gjennomgang av et utvalg barnevernssaker</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2017-03-24-10</dd><dt class="dokid">DokumentID</dt><dd class="dokid">NL/lov/2017-03-24-10</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="dateInForce">I kraft fra</dt><dd class="dateInForce">2017-03-24</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-06-01</dd><dt class="lastChangedBy">Sist endret ved</dt><dd class="lastChangedBy"><a href="lov/2021-05-07-34">lov/2021-05-07-34</a> fra 2021-06-01</dd><dt class="legalArea">Rettsområde</dt><dd class="legalArea"><ul><li><a href="legal-areas/07" title="Familie-, person- og barnerett">Familie-, person- og barnerett</a> &gt; <a href="legal-areas/07.04" title="Barnevern">Barnevern</a></li> <li><a href="legal-areas/07" title="Familie-, person- og barnerett">Familie-, person- og barnerett</a> &gt; <a href="legal-areas/07.06" title="Personrett. Personvern">Personrett. Personvern</a></li></ul></dd><dt class="dateOfPublication">Kunngjort</dt><dd class="dateOfPublication">2017-03-24 14:50</dd><dt class="lastupdated">Rettet</dt><dd class="lastupdated">2021-07-06 (faglige fotnoter fjernet)</dd><dt class="titleShort">Korttittel</dt><dd class="titleShort">Lov om informasjonstilgang mv. for Statens helsetilsyn</dd><dt class="title">Tittel</dt><dd class="title">Lov om informasjonstilgang mv. for Statens helsetilsyn ved gjennomgang av et utvalg barnevernssaker</dd><dt class="refid">RefID</dt><dd class="refid">lov/2017-03-24-10</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om informasjonstilgang mv. for Statens helsetilsyn ved gjennomgang av et utvalg barnevernssaker</a><ul class="tocSubUl"><li><a href="#paragraf-1">§ 1. Lovens formål</a></li><li><a href="#paragraf-2">§ 2. Formidling av opplysninger</a></li><li><a href="#paragraf-3">§ 3. Taushetsplikt</a></li><li><a href="#paragraf-4">§ 4. Behandling av personopplysninger</a></li><li><a href="#paragraf-5">§ 5. Forbud mot bruk av opplysninger som bevis i senere straffesak eller sivil sak</a></li><li><a href="#paragraf-6">§ 6. Ikrafttredelse</a></li></ul></li></ul></dd></dl></header><main class="documentBody" data-lovdata-URL="NL/lov/2017-03-24-10" id="dokument"><h1>Lov om informasjonstilgang mv. for Statens helsetilsyn ved gjennomgang av et utvalg barnevernssaker</h1><article class="legalArticle" data-lovdata-URL="NL/lov/2017-03-24-10/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Lovens formål</span></h2><article class="legalP" id="paragraf-1-ledd-1">Lovens formål er å legge til rette for at Statens helsetilsyn kan innhente nødvendig informasjon i forbindelse med gjennomgang av et utvalg saker om akuttplassering og omsorgsovertakelse etter <a href="lov/1992-07-17-100">barnevernloven</a>. Sakene skal ha vært behandlet av fylkesnemnda eller en domstol i løpet av de siste to årene, og et endelig vedtak eller en rettskraftig dom må foreligge.</article></article><article class="legalArticle" data-lovdata-URL="NL/lov/2017-03-24-10/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Formidling av opplysninger</span></h2><article class="legalP" id="paragraf-2-ledd-1">I de første tre årene etter lovens ikrafttredelse kan enhver uten hinder av taushetsplikt gi de opplysningene som er nødvendige for at Statens helsetilsyn kan utføre gjennomgangen av et utvalg saker som nevnt i <a href="lov/2017-03-24-10/§1">§ 1</a>.</article></article><article class="legalArticle" data-lovdata-URL="NL/lov/2017-03-24-10/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Taushetsplikt</span></h2><article class="legalP" id="paragraf-3-ledd-1">Enhver som utfører tjeneste eller arbeid for Statens helsetilsyn etter denne loven, har taushetsplikt etter <a href="lov/1992-07-17-100/§6-7">barnevernloven § 6-7</a>. Taushetsplikten bortfaller etter 100 år.</article><article class="legalP" id="paragraf-3-ledd-2">Ved formidling av opplysninger som er undergitt strengere regler om taushetsplikt enn det som følger av <a href="lov/1992-07-17-100">barnevernloven</a>, skal de strengere reglene gjelde. Tilsvarende gjelder ved formidling av opplysninger som er undergitt taushetsplikt som først bortfaller på et senere tidspunkt enn det som følger av første ledd.</article><article class="legalP" id="paragraf-3-ledd-3">Taushetsplikten er ikke til hinder for at Statens helsetilsyn gir opplysninger til andre når dette er nødvendig for å innhente opplysninger i forbindelse med gjennomgangen. Statens helsetilsyn kan også gi opplysninger til statsforvalteren dersom det fremkommer opplysninger som tilsier at statsforvalteren bør følge opp med tilsyn.</article><article class="changesToParent">Endret ved lov <a href="lov/2021-05-07-34">7 mai 2021 nr. 34</a> (ikr. 1 juni 2021 iflg. <a href="forskrift/2021-05-07-1416">res. 7 mai 2021 nr. 1416</a>).</article></article><article class="legalArticle" data-lovdata-URL="NL/lov/2017-03-24-10/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Behandling av personopplysninger</span></h2><article class="legalP" id="paragraf-4-ledd-1">Statens helsetilsyn kan behandle de personopplysningene som er nødvendige og relevante for formålet med gjennomgangen av saker etter denne loven, uten samtykke fra dem opplysningene gjelder.</article><article class="legalP" id="paragraf-4-ledd-2">Statens helsetilsyn skal informere sakens parter før supplerende informasjon innhentes fra offentlige myndigheter eller yrkesutøvere utenfor barnevernet. Dette gjelder ikke ved innhenting av opplysninger fra politiet.</article><article class="legalP" id="paragraf-4-ledd-3">Statens helsetilsyn er behandlingsansvarlig for behandling av personopplysninger etter denne loven.</article></article><article class="legalArticle" data-lovdata-URL="NL/lov/2017-03-24-10/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forbud mot bruk av opplysninger som bevis i senere straffesak eller sivil sak</span></h2><article class="legalP" id="paragraf-5-ledd-1">Opplysninger som er mottatt i medhold av <a href="lov/2017-03-24-10/§2">§ 2</a> kan ikke brukes som bevis i en senere straffesak eller sivil sak mot den som har gitt opplysningene.</article></article><article class="legalArticle" data-lovdata-URL="NL/lov/2017-03-24-10/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Loven trer i kraft straks.</article></article></main></body></html>