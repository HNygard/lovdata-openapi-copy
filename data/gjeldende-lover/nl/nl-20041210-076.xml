<!DOCTYPE html><html lang="no"><head><title>Lov om arbeidsmarkedstjenester (arbeidsmarkedsloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2004-12-10-76</dd><dt class="dokid">DokumentID</dt><dd class="dokid">NL/lov/2004-12-10-76</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="dateInForce">I kraft fra</dt><dd class="dateInForce">2005-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-12-20</dd><dt class="lastChangedBy">Sist endret ved</dt><dd class="lastChangedBy"><a href="lov/2024-12-20-81">lov/2024-12-20-81</a></dd><dt class="changesToDocuments">Endrer</dt><dd class="changesToDocuments"><ul><li><a href="lov/1947-06-27-9">lov/1947-06-27-9</a></li></ul></dd><dt class="legalArea">Rettsområde</dt><dd class="legalArea"><ul><li><a href="legal-areas/02" title="Arbeidsrett">Arbeidsrett</a> &gt; <a href="legal-areas/02.02" title="Arbeidsforhold. Sysselsetting">Arbeidsforhold. Sysselsetting</a></li></ul></dd><dt class="dateOfPublication">Kunngjort</dt><dd class="dateOfPublication">2004-12-10</dd><dt class="lastupdated">Rettet</dt><dd class="lastupdated">2024-02-20 (inkurienote § 25)</dd><dt class="titleShort">Korttittel</dt><dd class="titleShort">Arbeidsmarkedsloven</dd><dt class="title">Tittel</dt><dd class="title">Lov om arbeidsmarkedstjenester (arbeidsmarkedsloven)</dd><dt class="refid">RefID</dt><dd class="refid">lov/2004-12-10-76</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om arbeidsmarkedstjenester (arbeidsmarkedsloven)</a><ul class="tocSubUl"><li><a href="#kapittel-1" data-child-interval="§§ 1 – 2">Kapittel 1. Formål og virkeområde</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Virkeområde</a></li></ul></li><li><a href="#kapittel-2">Kapittel 2. (Opphevet)</a></li><li><a href="#kapittel-3" data-child-interval="§§ 7 – 8">Kapittel 3. Arbeidsgivers meldeplikt</a><ul class="tocSubUl"><li><a href="#kapittel-3-paragraf-1">§ 7. Arbeidsgivers plikt til å melde ledige stillinger</a></li><li><a href="#kapittel-3-paragraf-2">§ 8. Arbeidsgivers meldeplikt og Arbeids- og velferdsetatens oppfølging ved masseoppsigelser og permitteringer</a></li></ul></li><li><a href="#kapittel-4" data-child-interval="§§ 9 – 11">Kapittel 4. Registrering og behovsvurdering</a><ul class="tocSubUl"><li><a href="#kapittel-4-paragraf-1">§ 9. (Opphevet)</a></li><li><a href="#kapittel-4-paragraf-2">§ 10. Registrering som arbeidssøker</a></li><li><a href="#kapittel-4-paragraf-3">§ 11. (Opphevet)</a></li></ul></li><li><a href="#kapittel-5" data-child-interval="§§ 12 – 13">Kapittel 5. Arbeidsmarkedstiltak mv.</a><ul class="tocSubUl"><li><a href="#kapittel-5-paragraf-1">§ 12. Arbeidsmarkedstiltak</a></li><li><a href="#kapittel-5-paragraf-2">§ 13. Ytelser til gjennomføring av arbeidsmarkedstiltak mv.</a></li></ul></li><li><a href="#kapittel-6" data-child-interval="§§ 14 – 21">Kapittel 6. Saksbehandlingsregler</a><ul class="tocSubUl"><li><a href="#kapittel-6-paragraf-1">§ 14. Generelle saksbehandlingsregler</a></li><li><a href="#kapittel-6-paragraf-2">§ 15. Hvor krav om stønad skal settes fram</a></li><li><a href="#kapittel-6-paragraf-3">§ 16. Begrepene part og enkeltvedtak i visse saker</a></li><li><a href="#kapittel-6-paragraf-4">§ 17. Klage</a></li><li><a href="#kapittel-6-paragraf-5">§ 18. Underretning om vedtak</a></li><li><a href="#kapittel-6-paragraf-6">§ 19. Opplysningsplikt overfor Arbeids- og velferdsetaten</a></li><li><a href="#kapittel-6-paragraf-7">§ 20. Særlige begrensninger i taushetsplikten</a></li><li><a href="#kapittel-6-paragraf-8">§ 21. Politiattest</a></li></ul></li><li><a href="#kapittel-7" data-child-interval="§§ 22 – 24">Kapittel 7. Tilbakekreving mv.</a><ul class="tocSubUl"><li><a href="#kapittel-7-paragraf-1">§ 22. Tilbakebetaling mv.</a></li><li><a href="#kapittel-7-paragraf-2">§ 23. (Opphevet)</a></li><li><a href="#kapittel-7-paragraf-3">§ 24. (Opphevet)</a></li></ul></li><li><a href="#kapittel-8" data-child-interval="§§ 25 – 27">Kapittel 8. Privat arbeidsformidling og utleie av arbeidstakere</a><ul class="tocSubUl"><li><a href="#kapittel-8-paragraf-1">§ 25. Definisjoner og virkeområde</a></li><li><a href="#kapittel-8-paragraf-2">§ 26. Privat arbeidsformidling</a></li><li><a href="#kapittel-8-paragraf-3">§ 27. Utleie av arbeidstakere</a></li></ul></li><li><a href="#kapittel-9" data-child-interval="§§ 28 – 30">Kapittel 9. Sanksjoner</a><ul class="tocSubUl"><li><a href="#kapittel-9-paragraf-1">§ 28. Utestengning</a></li><li><a href="#kapittel-9-paragraf-2">§ 29. Straff for å gi uriktige opplysninger og for å ikke gi nødvendige opplysninger</a></li><li><a href="#kapittel-9-paragraf-3">§ 30. Straff for overtredelse av bestemmelser fastsatt eller med hjemmel i §§ 26 og 27</a></li></ul></li><li><a href="#kapittel-10" data-child-interval="§§ 31 – 32">Kapittel 10. Sluttbestemmelser</a><ul class="tocSubUl"><li><a href="#kapittel-10-paragraf-1">§ 31. Ikrafttredelse</a></li><li><a href="#kapittel-10-paragraf-2">§ 32. Endringer i annen lovgivning</a></li></ul></li></ul></li></ul></dd></dl></header><main class="documentBody" data-lovdata-URL="NL/lov/2004-12-10-76" id="dokument"><h1>Lov om arbeidsmarkedstjenester (arbeidsmarkedsloven)</h1><section class="section" data-name="kap1" id="kapittel-1" data-lovdata-URL="NL/lov/2004-12-10-76/KAPITTEL_1"><h2>Kapittel 1. Formål og virkeområde</h2><article class="legalArticle" data-lovdata-URL="NL/lov/2004-12-10-76/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Lovens formål er å bidra til å oppnå et inkluderende arbeidsliv gjennom et velfungerende arbeidsmarked med høy yrkesdeltakelse og lav arbeidsledighet.</article></article><article class="legalArticle" data-lovdata-URL="NL/lov/2004-12-10-76/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue" data-legalArea="32.04">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1"><a href="lov/2004-12-10-76/kap1">Kapittel</a> 1 til 7 gjelder for alle personer med lovlig opphold i riket og for alle som driver lovlig virksomhet i Norge. Arbeids- og velferdsetaten skal også yte tjenester etter denne loven til andre rettssubjekter når dette følger av internasjonale forpliktelser.</article><article class="legalP" id="kapittel-1-paragraf-2-ledd-2">Kongen kan fastsette særlige regler for Svalbard og Jan Mayen.</article><article class="legalP" id="kapittel-1-paragraf-2-ledd-3">Departementet kan gi forskrift om at virkemidler med hjemmel i denne lov kan anvendes utenfor landets grenser når dette er hensiktsmessig for å fremme lovens formål, og om tjenester Arbeids- og velferdsetaten yter som følge av internasjonale forpliktelser.</article><article class="legalP" id="kapittel-1-paragraf-2-ledd-4">Departementet kan gi forskrift om lovens anvendelse for utsendte arbeidstakere, jf. <a href="lov/2005-06-17-62/§1-7">arbeidsmiljøloven § 1-7</a>.</article><article class="changesToParent">Endret ved lover <a href="lov/2005-06-17-62">17 juni 2005 nr. 62</a> (ikr. 1 jan 2006 iflg. <a href="forskrift/2005-06-17-609">res. 17 juni 2005 nr. 609</a>), <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>).</article></article></section><section class="section" data-name="kap2" id="kapittel-2" data-lovdata-URL="NL/lov/2004-12-10-76/KAPITTEL_2"><h2>Kapittel 2. (Opphevet)</h2><article class="changesToParent">Kapitlet med §§ 3-6 er <i>opphevet</i> ved lov <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>).</article></section><section class="section" data-name="kap3" id="kapittel-3" data-lovdata-URL="NL/lov/2004-12-10-76/KAPITTEL_3"><h2>Kapittel 3. Arbeidsgivers meldeplikt</h2><article class="legalArticle" data-lovdata-URL="NL/lov/2004-12-10-76/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Arbeidsgivers plikt til å melde ledige stillinger</span></h3><article class="legalP" id="kapittel-3-paragraf-1-ledd-1">Arbeidsgiver skal straks melde ledig stilling til Arbeids- og velferdsetaten. Blir det med en gang satt en inn i stillingen, faller meldeplikten bort.</article><article class="legalP" id="kapittel-3-paragraf-1-ledd-2">Meldeplikten gjelder ikke når stillingen er blitt ledig på grunn av lockout eller streik som er godkjent av hovedsammenslutning for de arbeidsgivere eller arbeidstakere konflikten gjelder, og den ikke er kjent ulovlig ved dom.</article><article class="legalP" id="kapittel-3-paragraf-1-ledd-3">En arbeidsgiver som har henvendt seg til Arbeids- og velferdsetaten for å få arbeidskraft, skal straks melde fra til Arbeids- og velferdsetaten dersom oppdraget faller bort.</article><article class="legalP" id="kapittel-3-paragraf-1-ledd-4">Arbeidsgiver som selv ønsker å annonsere etter arbeidskraft uten å oppgi sitt navn, skal samtidig med melding etter første ledd oppgi grunnen til en slik fremgangsmåte.</article><article class="legalP" id="kapittel-3-paragraf-1-ledd-5">Kongen kan gi forskrift om unntak fra bestemmelsene i første ledd for ledige stillinger i staten, fylkeskommuner, kommuner og hel- og halvoffentlige institusjoner. Kongen kan videre gi forskrift om i hvilken utstrekning disse skal benytte Arbeids- og velferdsetaten når de skal tilsette arbeidstakere.</article><article class="changesToParent">Endret ved lov <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>).</article></article><article class="legalArticle" data-lovdata-URL="NL/lov/2004-12-10-76/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Arbeidsgivers meldeplikt og Arbeids- og velferdsetatens oppfølging ved masseoppsigelser og permitteringer</span></h3><article class="legalP" id="kapittel-3-paragraf-2-ledd-1">Arbeidsgiver som vurderer å gå til masseoppsigelser, jf. <a href="lov/2005-06-17-62/§15-2">arbeidsmiljøloven § 15-2</a> første ledd, skal tidligst mulig og senest samtidig med at arbeidsgiver innkaller til drøftinger, gi Arbeids- og velferdsetaten melding som fastsatt i <a href="lov/2005-06-17-62/§15-2">arbeidsmiljøloven § 15-2</a> tredje ledd. Tilsvarende melding skal gis Arbeids- og velferdsetaten dersom arbeidstakerne vil bli permittert uten lønn eller i mer enn 4 uker vil få sin ukentlige arbeidstid innskrenket med mer enn 50 prosent. Melding skal også gis ved masseoppsigelser eller permitteringer av arbeidstakere som omfattes av <a href="lov/2017-06-16-67">statsansatteloven</a>.</article><article class="legalP" id="kapittel-3-paragraf-2-ledd-2">Meldingen skal gis til Arbeids- og velferdsetaten i det distriktet virksomheten ligger.</article><article class="legalP" id="kapittel-3-paragraf-2-ledd-3">Planlagte masseoppsigelser får tidligst virkning 30 dager etter at Arbeids- og velferdsetaten er underrettet. Dersom det er nødvendig for å få til slik avtale som nevnt i <a href="lov/2005-06-17-62/§15-2">arbeidsmiljøloven § 15-2</a> andre ledd, kan Arbeids- og velferdsetaten forlenge fristen etter første punktum med inntil 30 dager. Dersom Arbeids- og velferdsetaten endrer denne fristen, skal det gis skriftlig melding til arbeidsgiver om dette. Fristen kan ikke forlenges når en virksomhet opphører som følge av en rettsavgjørelse.</article><article class="legalP" id="kapittel-3-paragraf-2-ledd-4">Arbeids- og velferdsetaten skal benytte fristen etter tredje ledd, første eller andre punktum, til å finne løsninger på de problemer som de planlagte oppsigelsene reiser. Departementet kan i forskrift gi nærmere regler om hvordan retten til utsettelse av oppsigelser skal nyttes og Arbeids- og velferdsetatens rolle ved utsettelse.</article><article class="legalP" id="kapittel-3-paragraf-2-ledd-5">Arbeids- og velferdsdirektoratet kan fastsette innskrenkninger i meldeplikten.</article><article class="changesToParent">Endret ved lover <a href="lov/2005-06-17-62">17 juni 2005 nr. 62</a> (ikr. 1 jan 2006 iflg. <a href="forskrift/2005-06-17-609">res. 17 juni 2005 nr. 609</a>), <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>), <a href="lov/2018-12-20-98">20 des 2018 nr. 98</a> (ikr. 1 jan 2019).</article></article></section><section class="section" data-name="kap4" id="kapittel-4" data-lovdata-URL="NL/lov/2004-12-10-76/KAPITTEL_4"><h2>Kapittel 4. Registrering og behovsvurdering</h2><article class="changesToParent">Overskriften endret ved lov <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>).</article><article class="legalArticle" data-lovdata-URL="NL/lov/2004-12-10-76/§9" data-name="§9" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">(Opphevet)</span></h3><article class="changesToParent">Opphevet ved lov <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>.)</article></article><article class="legalArticle" data-lovdata-URL="NL/lov/2004-12-10-76/§10" data-name="§10" id="kapittel-4-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Registrering som arbeidssøker</span></h3><article class="legalP" id="kapittel-4-paragraf-2-ledd-1">Enhver som omfattes av denne lov har rett til å bli registrert som arbeidssøker hos Arbeids- og velferdsetaten.</article><article class="legalP" id="kapittel-4-paragraf-2-ledd-2">For å ha rett til å stå registrert, må arbeidssøker melde seg til Arbeids- og velferdsetaten på slik måte og så ofte som Arbeids- og velferdsetaten bestemmer.</article><article class="changesToParent">Endret ved lov <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>).</article></article><article class="legalArticle" data-lovdata-URL="NL/lov/2004-12-10-76/§11" data-name="§11" id="kapittel-4-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">(Opphevet)</span></h3><article class="changesToParent">Endret ved lov <a href="lov/2006-06-16-20">16 juni 2006 nr. 20</a> (i kraft 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>), opphevet ved lov <a href="lov/2008-12-19-106">19 des 2008 nr. 106</a> (ikr. 1 mars 2010 iflg. <a href="forskrift/2010-02-19-189">res. 19 feb 2010 nr. 189</a>.)</article></article></section><section class="section" data-name="kap5" id="kapittel-5" data-lovdata-URL="NL/lov/2004-12-10-76/KAPITTEL_5"><h2>Kapittel 5. Arbeidsmarkedstiltak mv.</h2><article class="changesToParent">Overskriften endret ved lov <a href="lov/2011-06-24-18">24 juni 2011 nr. 18</a> (ikr. 1 juli 2011).</article><article class="legalArticle" data-lovdata-URL="NL/lov/2004-12-10-76/§12" data-name="§12" id="kapittel-5-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Arbeidsmarkedstiltak</span></h3><article class="legalP" id="kapittel-5-paragraf-1-ledd-1">Arbeidsmarkedstiltak skal utformes og organiseres i samsvar med lovens formål, de mål og retningslinjer som ligger til grunn for Stortingets bevilgninger, tildelingsbrev fra departementet og forskrifter.</article><article class="legalP" id="kapittel-5-paragraf-1-ledd-2">Departementet kan gi nærmere regler om arbeidsmarkedstiltakene og fastsette nærmere formål, innhold, personkrets og organisering av tiltakene.</article><article class="legalP" id="kapittel-5-paragraf-1-ledd-3">Departementet kan gi forskrifter om forsøk med arbeidsmarkedstiltak.</article><article class="changesToParent">Endret ved lov <a href="lov/2015-06-19-42">19 juni 2015 nr. 42</a> (ikr. 1 jan 2016).</article></article><article class="legalArticle" data-lovdata-URL="NL/lov/2004-12-10-76/§13" data-name="§13" id="kapittel-5-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Ytelser til gjennomføring av arbeidsmarkedstiltak mv.</span></h3><article class="legalP" id="kapittel-5-paragraf-2-ledd-1">Deltakere i arbeidsmarkedstiltak kan få tiltakspenger dersom de ikke mottar lønn fra tiltaksarrangør eller har rett til å få dekket utgifter til livsopphold på annen måte. Departementet gir forskrifter om vilkår for og størrelsen på tiltakspengene, herunder om i hvilke tiltak deltakerne kan få tiltakspenger. Departementet kan gi forskrifter som fraviker første punktum.</article><article class="legalP" id="kapittel-5-paragraf-2-ledd-2">Det kan gis stønad til reiseutgifter til deltakere i arbeidsmarkedstiltak som mottar tiltakspenger etter første ledd, dagpenger under arbeidsløshet etter <a href="lov/1997-02-28-19/kap4">folketrygdloven kapittel 4</a> eller kvalifiseringsstønad etter <a href="lov/2009-12-18-131/kap4">sosialtjenesteloven kapittel 4</a>. Reisestønad kan også gis til tiltaksdeltakere som ikke får utbetalt tiltakspenger fordi de er innsatt i fengsel. Departementet kan gi forskrifter om vilkårene for og størrelsen på reisestønaden.</article><article class="legalP" id="kapittel-5-paragraf-2-ledd-3">Departementet kan gi forskrifter om ytelser til tiltaksarrangører, arbeidsgivere, arbeidstakere og personer under utdanning, herunder om vilkår for og størrelsen på ytelsene og om arbeidsgivers lønnsplikt overfor deltakere i tiltak, og om at arbeidssøkere kan få stønad som fremmer geografisk mobilitet og fleksibilitet på arbeidsmarkedet.</article><article class="legalP" id="kapittel-5-paragraf-2-ledd-4">Departementet kan gi forskrift om ytelser til deltakere i forsøk med arbeidsmarkedstiltak.</article><article class="changesToParent">Endret ved lover <a href="lov/2011-06-24-18">24 juni 2011 nr. 18</a> (ikr. 1 juli 2011), <a href="lov/2013-06-14-33">14 juni 2013 nr. 33</a>, <a href="lov/2015-06-19-42">19 juni 2015 nr. 42</a> (ikr. 1 jan 2016), <a href="lov/2019-12-20-84">20 des 2019 nr. 84</a> (ikr. 1 jan 2020), <a href="lov/2024-12-20-81">20 des 2024 nr. 81</a>.</article></article></section><section class="section" data-name="kap6" id="kapittel-6" data-lovdata-URL="NL/lov/2004-12-10-76/KAPITTEL_6"><h2>Kapittel 6. Saksbehandlingsregler</h2><article class="legalArticle" data-lovdata-URL="NL/lov/2004-12-10-76/§14" data-name="§14" id="kapittel-6-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Generelle saksbehandlingsregler</span></h3><article class="legalP" id="kapittel-6-paragraf-1-ledd-1">Forvaltningsloven og personopplysningsloven gjelder med de særregler som er fastsatt i loven her.</article><article class="changesToParent">Endret ved lover <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>), <a href="lov/2018-06-15-38">15 juni 2018 nr. 38</a> (ikr. 20 juli 2018 iflg. meddelelse 17 juli 2018 nr. 1195).</article></article><article class="legalArticle" data-lovdata-URL="NL/lov/2004-12-10-76/§15" data-name="§15" id="kapittel-6-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Hvor krav om stønad skal settes fram</span></h3><article class="legalP" id="kapittel-6-paragraf-2-ledd-1">Krav om stønad i forbindelse med arbeidsmarkedstiltak etter kapittel 5 i denne loven, settes fram for det lokale Nav-kontoret, med mindre Arbeids- og velferdsdirektoratet bestemmer noe annet.</article><article class="legalP" id="kapittel-6-paragraf-2-ledd-2">Departementet kan gi forskrifter om når krav må være satt fram.</article><article class="changesToParent">Endret ved lover <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>), <a href="lov/2015-06-19-42">19 juni 2015 nr. 42</a> (ikr. 1 jan 2016).</article></article><article class="legalArticle" data-lovdata-URL="NL/lov/2004-12-10-76/§16" data-name="§16" id="kapittel-6-paragraf-3"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Begrepene part og enkeltvedtak i visse saker</span></h3><article class="legalP" id="kapittel-6-paragraf-3-ledd-1">Flere som har behov for eller ønsker den samme tjenesten, regnes ikke som parter i samme sak, og kan ikke klage over at en annen har fått tjenesten.</article><article class="legalP" id="kapittel-6-paragraf-3-ledd-2">Arbeids- og velferdsetatens avgjørelser overfor en tiltaksarrangør om etablering av en tiltaksplass regnes ikke som enkeltvedtak etter forvaltningsloven. Det samme gjelder for avgjørelser som arbeidsgiver treffer på vegne av Arbeids- og velferdsetaten om inntak på arbeidsmarkedstiltak eller opphør av tiltaksforholdet.</article><article class="changesToParent">Endret ved lov <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>).</article></article><article class="legalArticle" data-lovdata-URL="NL/lov/2004-12-10-76/§17" data-name="§17" id="kapittel-6-paragraf-4"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Klage</span></h3><article class="legalP" id="kapittel-6-paragraf-4-ledd-1">Enkeltvedtak etter loven kan påklages til nærmeste overordnede organ eller til det organ som Arbeids- og velferdsdirektoratet bestemmer.</article><article class="legalP" id="kapittel-6-paragraf-4-ledd-2">Fristen for å klage over enkeltvedtak er seks uker fra det tidspunkt underretning om vedtaket er kommet fram til vedkommende part. Klage settes fram for det felles lokale kontoret i arbeids- og velferdsforvaltningen der klageren bor eller oppholder seg, med mindre Arbeids- og velferdsdirektoratet bestemmer noe annet. For Arbeids- og velferdsetatens tildeling av tiltaksplass hos en arbeidsgiver gjelder likevel tre ukers klagefrist fra det tidspunkt underretning om vedtaket er kommet fram til arbeidssøker.</article><article class="changesToParent">Endret ved lov <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>).</article></article><article class="legalArticle" data-lovdata-URL="NL/lov/2004-12-10-76/§18" data-name="§18" id="kapittel-6-paragraf-5"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Underretning om vedtak</span></h3><article class="legalP" id="kapittel-6-paragraf-5-ledd-1">Departementet kan gi forskrifter om at underretning om vedtak ikke behøver å gis når vedtaket gjelder stans av ytelse av grunner som er åpenbart kjent for parten, og det er gitt forhåndsorientering om at retten til ytelse bortfaller i slike tilfeller.</article></article><article class="legalArticle" data-lovdata-URL="NL/lov/2004-12-10-76/§19" data-name="§19" id="kapittel-6-paragraf-6"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Opplysningsplikt overfor Arbeids- og velferdsetaten</span></h3><article class="legalP" id="kapittel-6-paragraf-6-ledd-1">Arbeids- og velferdsetaten kan pålegge arbeidssøkere, arbeidstakere, arbeidsgivere, offentlige myndigheter, utdanningsinstitusjoner, Statens lånekasse for utdanning, Posten Norge AS, forsikringsselskaper, banker, private pensjonsordninger og tiltaks- og formidlingsaktører å gi opplysninger som er nødvendige for at Arbeids- og velferdsetaten skal kunne utføre sine oppgaver etter denne loven.</article><article class="legalP" id="kapittel-6-paragraf-6-ledd-2">De som blir pålagt å gi opplysninger, plikter å gjøre dette uten godtgjørelse. Opplysningene skal gis uten ugrunnet opphold og uten hinder av taushetsplikt.</article><article class="changesToParent">Endret ved lover <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>), <a href="lov/2006-12-22-94">22 des 2006 nr. 94</a> (ikr. 1 jan 2007 iflg. <a href="forskrift/2006-12-22-1530">res. 22 des 2006 nr. 1530</a>), <a href="lov/2010-12-17-80">17 des 2010 nr. 80</a>.</article></article><article class="legalArticle" data-lovdata-URL="NL/lov/2004-12-10-76/§20" data-name="§20" id="kapittel-6-paragraf-7"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Særlige begrensninger i taushetsplikten</span></h3><article class="legalP" id="kapittel-6-paragraf-7-ledd-1">Lovhjemlet taushetsplikt er ikke til hinder for at opplysninger om utbetalte ytelser kan gis til skattemyndighetene for kontrollformål.</article><article class="legalP" id="kapittel-6-paragraf-7-ledd-2">Lovhjemlet taushetsplikt er heller ikke til hinder for nødvendig utveksling av opplysninger i ytelsessaker mellom Arbeids- og velferdsetatens organer og det eller de organer som er fastsatt med hjemmel i <a href="lov/1997-02-28-19/§21-15">folketrygdloven § 21-15</a> første ledd.</article><article class="changesToParent">Endret ved lov <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>).</article></article><article class="legalArticle" data-lovdata-URL="NL/lov/2004-12-10-76/§21" data-name="§21" id="kapittel-6-paragraf-8"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Politiattest</span></h3><article class="legalP" id="kapittel-6-paragraf-8-ledd-1">Departementet gir i forskrift nærmere bestemmelser om krav om politiattest i samsvar med reglene i <a href="lov/2010-05-28-16/§39">politiregisterloven § 39</a> første ledd for person som skal ansettes i bedrift som arrangerer arbeidsmarkedstiltak rettet mot utviklingshemmede, og om hvilke tiltak dette skal gjelde.</article><article class="changesToParent">Opphevet ved lov <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>), tilføyd igjen ved lov <a href="lov/2012-03-23-13">23 mars 2012 nr. 13</a> (ikr. 1 mai 2012 iflg. <a href="forskrift/2012-03-23-247">res. 23 mars 2012 nr. 247</a>).</article></article></section><section class="section" data-name="kap7" id="kapittel-7" data-lovdata-URL="NL/lov/2004-12-10-76/KAPITTEL_7"><h2>Kapittel 7. Tilbakekreving mv.</h2><article class="legalArticle" data-lovdata-URL="NL/lov/2004-12-10-76/§22" data-name="§22" id="kapittel-7-paragraf-1"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Tilbakebetaling mv.</span></h3><article class="legalP" id="kapittel-7-paragraf-1-ledd-1">Ved krav om tilbakebetaling av feilutbetalte ytelser gjelder <a href="lov/1997-02-28-19/§22-15">folketrygdloven §§ 22-15</a> og <a href="lov/1997-02-28-19/§22-17a">22-17 a</a> tilsvarende.</article><article class="changesToParent">Endret ved lover <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>), <a href="lov/2024-12-20-81">20 des 2024 nr. 81</a>.</article></article><article class="legalArticle" data-lovdata-URL="NL/lov/2004-12-10-76/§23" data-name="§23" id="kapittel-7-paragraf-2"><h3 class="legalArticleHeader"><span class="legalArticleValue">§ 23</span>. <span class="legalArticleTitle">(Opphevet)</span></h3><article class="changesToParent">Opphevet ved lov <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>.)</article></article><article class="legalArticle" data-lovdata-URL="NL/lov/2004-12-10-76/§24" data-name="§24" id="kapittel-7-paragraf-3"><h3 class="legalArticleHeader"><span class="legalArticleValue">§ 24</span>. <span class="legalArticleTitle">(Opphevet)</span></h3><article class="changesToParent">Opphevet ved lov <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>.)</article></article></section><section class="section" data-name="kap8" id="kapittel-8" data-lovdata-URL="NL/lov/2004-12-10-76/KAPITTEL_8"><h2>Kapittel 8. Privat arbeidsformidling og utleie av arbeidstakere</h2><article class="legalArticle" data-lovdata-URL="NL/lov/2004-12-10-76/§25" data-name="§25" id="kapittel-8-paragraf-1"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Definisjoner og virkeområde</span></h3><article class="legalP" id="kapittel-8-paragraf-1-ledd-1">Med privat arbeidsformidling menes all aktiv kobling mellom arbeidssøker og arbeidsgiver som utføres av andre enn Arbeids- og velferdsetaten i den hensikt å etablere et arbeidsgiver/arbeidstakerforhold.</article><article class="legalP" id="kapittel-8-paragraf-1-ledd-2">Med utleie av arbeidstakere menes leie av arbeidstakere fra en arbeidsgiver (utleier) til en oppdragsgiver (innleier) der de innleide er underlagt oppdragsgivers ledelse. Ved vurderingen av om det foreligger utleie, gjelder <a href="lov/2005-06-17-62/§14-12">arbeidsmiljøloven § 14-12</a> fjerde ledd tilsvarende.</article><article class="legalP" id="kapittel-8-paragraf-1-ledd-3">Departementet kan gi nærmere bestemmelser om hva som menes med privat arbeidsformidling og utleie av arbeidstakere.</article><article class="legalP" id="kapittel-8-paragraf-1-ledd-4">Bestemmelsene i dette kapittelet gjelder virksomhet som drives i Norge.</article><article class="changesToParent">Endret ved lover <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>), <a href="lov/2022-12-20-99">20 des 2022 nr. 99</a> (i kraft 1 apr 2023 iflg. <a href="forskrift/2022-12-20-2300">res. 20 des 2022 nr. 2300</a>), <a href="lov/2024-06-14-31">14 juni 2024 nr. 31</a> (i kraft 1 juli 2024 iflg. <a href="forskrift/2024-06-14-981">res. 14 juni 2024 nr. 981</a>).</article></article><article class="legalArticle" data-lovdata-URL="NL/lov/2004-12-10-76/§26" data-name="§26" id="kapittel-8-paragraf-2"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Privat arbeidsformidling</span></h3><article class="legalP" id="kapittel-8-paragraf-2-ledd-1">Virksomhet som driver privat arbeidsformidling, kan ikke kreve betaling av arbeidssøkeren for formidlingstjenesten.</article><article class="legalP" id="kapittel-8-paragraf-2-ledd-2">Departementet kan i forskrift fastsette nærmere vilkår for melding, rapportering, tilsyn, organisering og drift av formidlingsvirksomheten, og kan i særlige tilfeller gjøre unntak fra forbudet i første ledd.</article><article class="legalP" id="kapittel-8-paragraf-2-ledd-3">Departementet kan i forskrift fastsette særlige regler for virksomheter som driver formidling av sjøfolk.</article></article><article class="legalArticle" data-lovdata-URL="NL/lov/2004-12-10-76/§27" data-name="§27" id="kapittel-8-paragraf-3"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Utleie av arbeidstakere</span></h3><article class="legalP" id="kapittel-8-paragraf-3-ledd-1">Virksomheter som leier ut arbeidstakere må oppfylle følgende betingelser:<ol class="defaultList" type="1"><li data-name="1." value="1"><article class="listArticle" id="kapittel-8-paragraf-3-ledd-1-punkt-1"><article class="legalP" id="kapittel-8-paragraf-3-ledd-1-punkt-1-ledd-1">Virksomhet som har leiet ut en arbeidstaker, kan ikke begrense arbeidstakerens mulighet til å ta arbeid hos innleier etter at ansettelsesforholdet hos utleier er avsluttet.</article></article></li><li data-name="2." value="2"><article class="listArticle" id="kapittel-8-paragraf-3-ledd-1-punkt-2"><article class="legalP" id="kapittel-8-paragraf-3-ledd-1-punkt-2-ledd-1">Virksomheten kan ikke leie ut en arbeidstaker til en av arbeidstakerens tidligere arbeidsgivere før det har gått seks måneder siden arbeidstakeren sluttet hos denne.</article></article></li><li data-name="3." value="3"><article class="listArticle" id="kapittel-8-paragraf-3-ledd-1-punkt-3"><article class="legalP" id="kapittel-8-paragraf-3-ledd-1-punkt-3-ledd-1">Virksomheten kan ikke kreve betaling av arbeidstakeren for utleietjenester.</article></article></li></ol></article><article class="legalP" id="kapittel-8-paragraf-3-ledd-2">Departementet kan i forskrift fastsette nærmere regler om melding, rapportering, tilsyn, organisering, drift og godkjenning av utleievirksomheten. Departementet kan i forskrift fastsette vilkår for innleie av arbeidstaker fra utleievirksomhet og for tilsyn med slik innleie. Arbeidstilsynet kan gi de pålegg og treffe de enkeltvedtak ellers som er nødvendige for gjennomføringen av bestemmelser gitt i medhold av første og andre punktum. <a href="lov/2005-06-17-62/kap18">Arbeidsmiljøloven kapittel 18</a> får tilsvarende anvendelse.</article><article class="legalP" id="kapittel-8-paragraf-3-ledd-3">Departementet kan i forskrift fastsette særlige regler for virksomheter som driver utleie av sjøfolk.</article><article class="changesToParent">Endret ved lover <a href="lov/2008-12-05-82">5 des 2008 nr. 82</a> (ikr. 1 jan 2009 iflg. <a href="forskrift/2008-12-05-1284">res. 5 des 2008 nr. 1284</a>), <a href="lov/2022-12-20-99">20 des 2022 nr. 99</a> (i kraft 1 apr 2023 iflg. <a href="forskrift/2022-12-20-2300">res. 20 des 2022 nr. 2300</a>).</article></article></section><section class="section" data-name="kap9" id="kapittel-9" data-lovdata-URL="NL/lov/2004-12-10-76/KAPITTEL_9"><h2>Kapittel 9. Sanksjoner</h2><article class="legalArticle" data-lovdata-URL="NL/lov/2004-12-10-76/§28" data-name="§28" id="kapittel-9-paragraf-1"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Utestengning</span></h3><article class="legalP" id="kapittel-9-paragraf-1-ledd-1">Arbeidsgivere og arbeidstakere som ikke oppfyller rimelige krav som Arbeids- og velferdsetaten stiller i forbindelse med sine tjenester, kan for en tidsavgrenset periode utestenges fra hele eller deler av Arbeids- og velferdsetatens tilbud etter denne loven.</article><article class="changesToParent">Endret ved lov <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>).</article></article><article class="legalArticle" data-lovdata-URL="NL/lov/2004-12-10-76/§29" data-name="§29" id="kapittel-9-paragraf-2"><h3 class="legalArticleHeader"><span class="legalArticleValue" data-legalArea="31.16">§ 29</span>. <span class="legalArticleTitle">Straff for å gi uriktige opplysninger og for å ikke gi nødvendige opplysninger</span></h3><article class="legalP" id="kapittel-9-paragraf-2-ledd-1">Dersom forholdet ikke går inn under strengere straffebud, straffes med bøter<ol class="defaultList" type="a"><li data-name="a." value="1"><article class="listArticle" id="kapittel-9-paragraf-2-ledd-1-punkt-1"><article class="legalP" id="kapittel-9-paragraf-2-ledd-1-punkt-1-ledd-1">den som etter bestemmelse eller pålegg med hjemmel i denne loven plikter å gi opplysninger og meldinger, men som forsettlig eller uaktsomt forsømmer å gjøre dette,</article></article></li><li data-name="b." value="2"><article class="listArticle" id="kapittel-9-paragraf-2-ledd-1-punkt-2"><article class="legalP" id="kapittel-9-paragraf-2-ledd-1-punkt-2-ledd-1">den som mot bedre vitende gir uriktige opplysninger eller holder tilbake opplysninger som er viktige for rettigheter eller plikter etter denne loven.</article></article></li></ol></article><article class="changesToParent">Endret ved lover <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>), <a href="lov/2010-12-17-80">17 des 2010 nr. 80</a>, <a href="lov/2021-06-18-122">18 juni 2021 nr. 122</a> (i kraft 1 juli 2022 iflg. <a href="forskrift/2022-04-08-570">res. 8 april 2022 nr. 570</a>).</article></article><article class="legalArticle" data-lovdata-URL="NL/lov/2004-12-10-76/§30" data-name="§30" id="kapittel-9-paragraf-3"><h3 class="legalArticleHeader"><span class="legalArticleValue" data-legalArea="31.16">§ 30</span>. <span class="legalArticleTitle">Straff for overtredelse av bestemmelser fastsatt eller med hjemmel i <a href="lov/2004-12-10-76/§26">§§ 26</a> og <a href="lov/2004-12-10-76/§27">27</a></span></h3><article class="legalP" id="kapittel-9-paragraf-3-ledd-1">Dersom forholdet ikke går inn under strengere straffebud, straffes med bøter den som forsettlig eller uaktsomt overtrer de bestemmelser som er fastsatt i eller med hjemmel i <a href="lov/2004-12-10-76/§26">§§ 26</a> og <a href="lov/2004-12-10-76/§27">27</a>.</article><article class="changesToParent">Endret ved lov <a href="lov/2015-06-19-65">19 juni 2015 nr. 65</a> (ikr. 1 okt 2015).</article></article></section><section class="section" data-name="kap10" id="kapittel-10" data-lovdata-URL="NL/lov/2004-12-10-76/KAPITTEL_10"><h2>Kapittel 10. Sluttbestemmelser</h2><article class="legalArticle" data-lovdata-URL="NL/lov/2004-12-10-76/§31" data-name="§31" id="kapittel-10-paragraf-1"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Ikrafttredelse</span></h3><article class="legalP" id="kapittel-10-paragraf-1-ledd-1">Loven trer i kraft fra den tid Kongen bestemmer.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1 juli 2005 iflg. <a href="forskrift/2004-12-10-1616">res. 10 des 2004 nr. 1616</a>.</article></footer></article><article class="legalArticle" data-lovdata-URL="NL/lov/2004-12-10-76/§32" data-name="§32" id="kapittel-10-paragraf-2"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Endringer i annen lovgivning</span></h3><article class="legalP" id="kapittel-10-paragraf-2-ledd-1">Fra den tid loven her trer i kraft, gjøres følgende endringer i annen lovgivning: – – –<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Blant annet ble <a href="lov/1947-06-27-9">lov 27 juni 1947 nr. 9</a> om tiltak til å fremme sysselsetting opphevet.</article></footer></article></section></main></body></html>