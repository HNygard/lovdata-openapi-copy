<!DOCTYPE html><html lang="no"><head><title>Lov om konfliktrådsbehandling (konfliktrådsloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2014-06-20-49</dd><dt class="dokid">DokumentID</dt><dd class="dokid">NL/lov/2014-06-20-49</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2014-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-12-01</dd><dt class="lastChangedBy">Sist endret ved</dt><dd class="lastChangedBy"><a href="lov/2024-11-29-73">lov/2024-11-29-73</a> fra 2024-12-01</dd><dt class="changesToDocuments">Endrer</dt><dd class="changesToDocuments"><ul><li><a href="lov/1991-03-15-3">lov/1991-03-15-3</a></li></ul></dd><dt class="legalArea">Rettsområde</dt><dd class="legalArea"><ul><li><a href="legal-areas/05" title="Erstatnings- og forsikringsrett">Erstatnings- og forsikringsrett</a> &gt; <a href="legal-areas/05.06" title="Skadeserstatning">Skadeserstatning</a></li> <li><a href="legal-areas/30" title="Sivil- og straffeprosess">Sivil- og straffeprosess</a> &gt; <a href="legal-areas/30.01" title="Sivilprosess/tvisteloven">Sivilprosess/tvisteloven</a></li></ul></dd><dt class="dateOfPublication">Kunngjort</dt><dd class="dateOfPublication">2014-06-20 15:50</dd><dt class="lastupdated">Rettet</dt><dd class="lastupdated">2022-03-24 (tegnsetting i lister tilpasset universell utforming)</dd><dt class="titleShort">Korttittel</dt><dd class="titleShort">Konfliktrådsloven – konfrådl</dd><dt class="title">Tittel</dt><dd class="title">Lov om konfliktrådsbehandling (konfliktrådsloven)</dd><dt class="refid">RefID</dt><dd class="refid">lov/2014-06-20-49</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om konfliktrådsbehandling (konfliktrådsloven)</a><ul class="tocSubUl"><li><a href="#kapittel-1" data-child-interval="§§ 1 – 9 a">Kapittel I. Generelle bestemmelser om konfliktrådets virksomhet</a><ul class="tocSubUl"><li><a href="#kapittel-1-paragraf-1">§ 1. Konfliktrådets formål og oppgaver</a></li><li><a href="#kapittel-1-paragraf-2">§ 2. Virkeområde</a></li><li><a href="#kapittel-1-paragraf-3">§ 2 a. Definisjoner</a></li><li><a href="#kapittel-1-paragraf-4">§ 3. Konfliktrådsleder, ungdomskoordinator og meklere</a></li><li><a href="#kapittel-1-paragraf-5">§ 4. Oppnevning av konfliktrådsmeklere</a></li><li><a href="#kapittel-1-paragraf-6">§ 5. Generelle krav til konfliktrådsledere, ungdomskoordinatorer, ansatte i øvrige stillinger som innebærer behandling av enkeltsaker og meklere</a></li><li><a href="#kapittel-1-paragraf-7">§ 6. Utelukkelse på grunn av vandel</a></li><li><a href="#kapittel-1-paragraf-8">§ 7. Utelukkelse på grunn av stilling</a></li><li><a href="#kapittel-1-paragraf-9">§ 8. Forvaltningsloven</a></li><li><a href="#kapittel-1-paragraf-10">§ 9. Taushetsplikt</a></li><li><a href="#kapittel-1-paragraf-11">§ 9 a. Tilgang til opplysninger i Folkeregisteret</a></li></ul></li><li><a href="#kapittel-2" data-child-interval="§§ 10 – 19">Kapittel II. Saksbehandlingen i konfliktrådet</a><ul class="tocSubUl"><li><a href="#kapittel-2-paragraf-1">§ 10. Egnethetsvurdering og hurtig saksbehandling</a></li><li><a href="#kapittel-2-paragraf-2">§ 11. Samtykke og verge</a></li><li><a href="#kapittel-2-paragraf-3">§ 12. Personlig møte</a></li><li><a href="#kapittel-2-paragraf-4">§ 13. Valg av konfliktråd</a></li><li><a href="#kapittel-2-paragraf-5">§ 14. Meklere</a></li><li><a href="#kapittel-2-paragraf-6">§ 15. Støtteperson</a></li><li><a href="#kapittel-2-paragraf-7">§ 16. Tolk</a></li><li><a href="#kapittel-2-paragraf-8">§ 17. Avtalen</a></li><li><a href="#kapittel-2-paragraf-9">§ 18. Partenes adgang til å trekke seg fra inngått avtale</a></li><li><a href="#kapittel-2-paragraf-10">§ 19. Forskriftshjemmel</a></li></ul></li><li><a href="#kapittel-3" data-child-interval="§§ 20 – 21">Kapittel III. Særlig om mekling i konfliktråd</a><ul class="tocSubUl"><li><a href="#kapittel-3-paragraf-1">§ 20. Konfliktrådets behandling av saker om mekling i konfliktråd</a></li><li><a href="#kapittel-3-paragraf-2">§ 21. Brudd i behandlingen</a></li></ul></li><li><a href="#kapittel-4" data-child-interval="§§ 22 – 35">Kapittel IV. Innholdet i og gjennomføringen av ungdomsstraff og ungdomsoppfølging</a><ul class="tocSubUl"><li><a href="#kapittel-4-paragraf-1">§ 22. Reaksjonenes innhold</a></li><li><a href="#kapittel-4-paragraf-2">§ 22 a. Forvaltningssamarbeid</a></li><li><a href="#kapittel-4-paragraf-3">§ 22 b. Ungdommens rett til medvirkning</a></li><li><a href="#kapittel-4-paragraf-4">§ 22 c. Informasjonsdeling</a></li><li><a href="#kapittel-4-paragraf-5">§ 22 d. Koordineringsgruppen</a></li><li><a href="#kapittel-4-paragraf-6">§ 22 e. Vedtak og klage</a></li><li><a href="#kapittel-4-paragraf-7">§ 23. Gjennomføringstid</a></li><li><a href="#kapittel-4-paragraf-8">§ 24. Ungdomsplanmøte</a></li><li><a href="#kapittel-4-paragraf-9">§ 24 a. Gjenopprettende prosess og relasjonsbygging</a></li><li><a href="#kapittel-4-paragraf-10">§ 25. Ungdomsplan</a></li><li><a href="#kapittel-4-paragraf-11">§ 26. Oppfølgingsteam</a></li><li><a href="#kapittel-4-paragraf-12">§ 27. Generelle pålegg overfor ungdommen</a></li><li><a href="#kapittel-4-paragraf-13">§ 28. Forbud mot bruk av alkohol eller andre berusende eller bedøvende midler</a></li><li><a href="#kapittel-4-paragraf-14">§ 29. Ruskontroll</a></li><li><a href="#kapittel-4-paragraf-15">§ 30. Avbrudd i påbegynt gjennomføring</a></li><li><a href="#kapittel-4-paragraf-16">§ 31. Brudd under gjennomføring av ungdomsstraffen</a></li><li><a href="#kapittel-4-paragraf-17">§ 32. Ny straffbar handling under gjennomføring av ungdomsstraffen</a></li><li><a href="#kapittel-4-paragraf-18">§ 33. Brudd under gjennomføring av ungdomsoppfølging</a></li><li><a href="#kapittel-4-paragraf-19">§ 34. Ny straffbar handling under gjennomføring av ungdomsoppfølging</a></li><li><a href="#kapittel-4-paragraf-20">§ 35. Forskriftshjemmel</a></li></ul></li><li><a href="#kapittel-5" data-child-interval="§ 36">Kapittel V. Oppfølging i konfliktråd</a><ul class="tocSubUl"><li><a href="#kapittel-5-paragraf-1">§ 36. Innholdet i og gjennomføringen av reaksjonen oppfølging i konfliktråd</a></li></ul></li><li><a href="#kapittel-6" data-child-interval="§§ 37 – 38">Kapittel VI. Sluttbestemmelser</a><ul class="tocSubUl"><li><a href="#kapittel-6-paragraf-1">§ 37. Ikraftsetting og overgangsregler</a></li><li><a href="#kapittel-6-paragraf-2">§ 38. Endringer i andre lover</a></li></ul></li></ul></li></ul></dd></dl></header><main class="documentBody" data-lovdata-URL="NL/lov/2014-06-20-49" id="dokument"><h1>Lov om konfliktrådsbehandling (konfliktrådsloven)</h1><section class="section" data-name="kapI" id="kapittel-1" data-lovdata-URL="NL/lov/2014-06-20-49/KAPITTEL_1"><h2>Kapittel I. Generelle bestemmelser om konfliktrådets virksomhet</h2><article class="legalArticle" data-lovdata-URL="NL/lov/2014-06-20-49/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Konfliktrådets formål og oppgaver</span></h3><article class="legalP" id="kapittel-1-paragraf-1-ledd-1">Konfliktrådet skal arrangere møter mellom parter i konflikter som oppstår fordi én eller flere personer har påført andre en skade, et tap eller en annen krenkelse.</article><article class="legalP" id="kapittel-1-paragraf-1-ledd-2">Konfliktrådet gjennomfører de strafferettslige reaksjonene mekling i konfliktråd, oppfølging i konfliktråd, ungdomsoppfølging og ungdomsstraff.</article><article class="legalP" id="kapittel-1-paragraf-1-ledd-3">Konfliktrådet behandler sivile saker innbrakt av partene eller offentlige etater, hvis saken egner seg for konfliktrådsbehandling.</article><article class="legalP" id="kapittel-1-paragraf-1-ledd-4">Et møte i konfliktrådet kan være meklingsmøte, stormøte, tilrettelagt møte, ungdomsplanmøte, oppfølgingsmøte eller andre møter i regi av konfliktrådet.</article><article class="legalP" id="kapittel-1-paragraf-1-ledd-5">Konfliktrådets virksomhet skal bygge på en gjenopprettende prosess som legger til rette for at partene og andre som er berørt av et lovbrudd eller en konflikt i fellesskap bestemmer hvordan virkningene skal håndteres.</article><article class="legalP" id="kapittel-1-paragraf-1-ledd-6">Partene skal ikke betale gebyr for møter i konfliktrådet.</article><article class="legalP" id="kapittel-1-paragraf-1-ledd-7">Departementet kan gi forskrift med utfyllende bestemmelser om konfliktrådets organisering.</article><article class="changesToParent">Endret ved lov <a href="lov/2023-12-20-110">20 des 2023 nr. 110</a> (i kraft 1 sep 2024 iflg. <a href="forskrift/2024-05-24-811">res. 24 mai 2024 nr. 811</a>).</article></article><article class="legalArticle" data-lovdata-URL="NL/lov/2014-06-20-49/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue" data-legalArea="32.04">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Loven gjelder også for Svalbard. Departementet kan gi forskrift om lovens anvendelse på Svalbard og kan fastsette særlige regler etter forholdene på stedet.</article></article><article class="legalArticle" data-lovdata-URL="NL/lov/2014-06-20-49/§2a" data-name="§2a" id="kapittel-1-paragraf-3"><h3 class="legalArticleHeader"><span class="legalArticleValue">§ 2 a</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">Med sivil sak menes i loven her en sak innbrakt til konfliktrådet av partene selv eller andre offentlige etater enn påtalemyndigheten. Henlagte straffesaker kan bringes inn som en sivil sak.</article><article class="legalP" id="kapittel-1-paragraf-3-ledd-2">Med mekling i konfliktråd menes reaksjon<ol class="defaultList" type="a"><li data-name="a." value="1"><article class="listArticle" id="kapittel-1-paragraf-3-ledd-2-punkt-1"><article class="legalP" id="kapittel-1-paragraf-3-ledd-2-punkt-1-ledd-1">overført fra påtalemyndigheten til mekling i konfliktråd etter <a href="lov/1981-05-22-25/§71a/ledd/1">straffeprosessloven § 71 a første ledd</a>, eller</article></article></li><li data-name="b." value="2"><article class="listArticle" id="kapittel-1-paragraf-3-ledd-2-punkt-2"><article class="legalP" id="kapittel-1-paragraf-3-ledd-2-punkt-2-ledd-1">der domstolen har satt mekling i konfliktråd som særvilkår for fullbyrdingsutsettelse etter <a href="lov/2005-05-20-28/§37/ledd/1/bokstav/i">straffeloven § 37 første ledd bokstav i</a>.</article></article></li></ol></article><article class="legalP" id="kapittel-1-paragraf-3-ledd-3">Med ungdomsstraff menes reaksjon idømt av domstolen etter <a href="lov/2005-05-20-28/§52a">straffeloven §§ 52 a</a> til <a href="lov/2005-05-20-28/§52b">52 b</a>.</article><article class="legalP" id="kapittel-1-paragraf-3-ledd-4">Med ungdomsoppfølging menes reaksjon overført fra påtalemyndigheten etter <a href="lov/1981-05-22-25/§71a/ledd/2">straffeprosessloven § 71 a annet ledd</a>.</article><article class="legalP" id="kapittel-1-paragraf-3-ledd-5">Med ungdommen menes den som er domfelt, og som gjennomfører ungdomsstraff, eller den som er siktet, og som gjennomfører ungdomsoppfølging. I <a href="lov/2014-06-20-49/§22">§§ 22 b</a> og <a href="lov/2014-06-20-49/§22">22 c</a> skal begrepet også omfatte den som er mistenkt for en straffbar handling som kan føre til ungdomsstraff eller ungdomsoppfølging.</article><article class="legalP" id="kapittel-1-paragraf-3-ledd-6">Med oppfølging i konfliktråd menes reaksjon<ol class="defaultList" type="a"><li data-name="a." value="1"><article class="listArticle" id="kapittel-1-paragraf-3-ledd-6-punkt-1"><article class="legalP" id="kapittel-1-paragraf-3-ledd-6-punkt-1-ledd-1">overført fra påtalemyndigheten til oppfølging i konfliktråd etter <a href="lov/1981-05-22-25/§71a/ledd/1">straffeprosessloven § 71 a første ledd</a>, eller</article></article></li><li data-name="b." value="2"><article class="listArticle" id="kapittel-1-paragraf-3-ledd-6-punkt-2"><article class="legalP" id="kapittel-1-paragraf-3-ledd-6-punkt-2-ledd-1">der domstolen har satt oppfølging i konfliktråd som særvilkår for fullbyrdingsutsettelse etter <a href="lov/2005-05-20-28/§37/ledd/1/bokstav/i">straffeloven § 37 første ledd bokstav i</a>.</article></article></li></ol></article><article class="changesToParent">Tilføyd ved lov <a href="lov/2023-12-20-110">20 des 2023 nr. 110</a> (i kraft 1 sep 2024 iflg. <a href="forskrift/2024-05-24-811">res. 24 mai 2024 nr. 811</a>).</article></article><article class="legalArticle" data-lovdata-URL="NL/lov/2014-06-20-49/§3" data-name="§3" id="kapittel-1-paragraf-4"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Konfliktrådsleder, ungdomskoordinator og meklere</span></h3><article class="legalP" id="kapittel-1-paragraf-4-ledd-1">I hvert konfliktråd skal det være en konfliktrådsleder og én eller flere ungdomskoordinatorer. Ungdomskoordinatoren har ansvaret for å gjennomføre ungdomsoppfølging og ungdomsstraff etter <a href="lov/2014-06-20-49/kapiv">kapittel IV</a>.</article><article class="legalP" id="kapittel-1-paragraf-4-ledd-2">I hvert konfliktråd skal det oppnevnes én eller flere konfliktrådsmeklere for hver kommune konfliktrådet dekker. Konfliktrådet kan gjøre unntak fra dette kravet dersom særlige forhold tilsier det.</article></article><article class="legalArticle" data-lovdata-URL="NL/lov/2014-06-20-49/§4" data-name="§4" id="kapittel-1-paragraf-5"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Oppnevning av konfliktrådsmeklere</span></h3><article class="legalP" id="kapittel-1-paragraf-5-ledd-1">Vervet som mekler er frivillig. Sammensetningen av meklere skal være allsidig, slik at befolkningen er best mulig representert.</article><article class="legalP" id="kapittel-1-paragraf-5-ledd-2">Meklere oppnevnes av konfliktrådslederen.</article><article class="legalP" id="kapittel-1-paragraf-5-ledd-3">Konfliktrådslederen får meklerkompetanse ved ansettelse.</article><article class="legalP" id="kapittel-1-paragraf-5-ledd-4">Oppnevningen gjelder for en periode på fire år. Perioden er ikke tidsbegrenset for konfliktrådslederen og ansatte i konfliktrådet som er oppnevnt som meklere.</article><article class="legalP" id="kapittel-1-paragraf-5-ledd-5">Konfliktrådslederen skal frata meklere vervet dersom de ikke lenger oppfyller kravene i <a href="lov/2014-06-20-49/§5">§§ 5</a>, <a href="lov/2014-06-20-49/§6">6</a> eller <a href="lov/2014-06-20-49/§7">7</a>.</article><article class="changesToParent">Endret ved lover <a href="lov/2021-06-11-68">11 juni 2021 nr. 68</a> (ikr. 1 juli 2021), <a href="lov/2023-12-20-110">20 des 2023 nr. 110</a> (i kraft 1 sep 2024 iflg. <a href="forskrift/2024-05-24-811">res. 24 mai 2024 nr. 811</a>).</article></article><article class="legalArticle" data-lovdata-URL="NL/lov/2014-06-20-49/§5" data-name="§5" id="kapittel-1-paragraf-6"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Generelle krav til konfliktrådsledere, ungdomskoordinatorer, ansatte i øvrige stillinger som innebærer behandling av enkeltsaker og meklere</span></h3><article class="legalP" id="kapittel-1-paragraf-6-ledd-1">Konfliktrådsledere, ungdomskoordinatorer, ansatte i øvrige stillinger som innebærer behandling av enkeltsaker, og meklere må være<ol class="defaultList" type="1"><li data-name="1." value="1"><article class="listArticle" id="kapittel-1-paragraf-6-ledd-1-punkt-1"><article class="legalP" id="kapittel-1-paragraf-6-ledd-1-punkt-1-ledd-1">over 18 år</article></article></li><li data-name="2." value="2"><article class="listArticle" id="kapittel-1-paragraf-6-ledd-1-punkt-2"><article class="legalP" id="kapittel-1-paragraf-6-ledd-1-punkt-2-ledd-1">statsborger i Norge eller et annet nordisk land, eller ha stått innført i folkeregisteret som bosatt i riket de tre siste årene før ansettelse eller oppnevning</article></article></li><li data-name="3." value="3"><article class="listArticle" id="kapittel-1-paragraf-6-ledd-1-punkt-3"><article class="legalP" id="kapittel-1-paragraf-6-ledd-1-punkt-3-ledd-1">personlig egnet</article></article></li></ol></article><article class="legalP" id="kapittel-1-paragraf-6-ledd-2">Meklere må også være bosatt i kommunen hvor vervet søkes.</article><article class="changesToParent">Endret ved lov <a href="lov/2023-12-20-110">20 des 2023 nr. 110</a> (i kraft 1 sep 2024 iflg. <a href="forskrift/2024-05-24-811">res. 24 mai 2024 nr. 811</a>).</article></article><article class="legalArticle" data-lovdata-URL="NL/lov/2014-06-20-49/§6" data-name="§6" id="kapittel-1-paragraf-7"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Utelukkelse på grunn av vandel</span></h3><article class="legalP" id="kapittel-1-paragraf-7-ledd-1">Utelukket fra ansettelse som konfliktrådsleder, ungdomskoordinator eller i øvrige stillinger som innebærer behandling av enkeltsaker, og fra oppnevning som mekler er<ol class="defaultList" type="1"><li data-name="1." value="1"><article class="listArticle" id="kapittel-1-paragraf-7-ledd-1-punkt-1"><article class="legalP" id="kapittel-1-paragraf-7-ledd-1-punkt-1-ledd-1">den som er siktet, tiltalt, har vedtatt forelegg eller er dømt for seksuelle overgrep mot barn</article></article></li><li data-name="2." value="2"><article class="listArticle" id="kapittel-1-paragraf-7-ledd-1-punkt-2"><article class="legalP" id="kapittel-1-paragraf-7-ledd-1-punkt-2-ledd-1">den som er idømt forvaring</article></article></li><li data-name="3." value="3"><article class="listArticle" id="kapittel-1-paragraf-7-ledd-1-punkt-3"><article class="legalP" id="kapittel-1-paragraf-7-ledd-1-punkt-3-ledd-1">den som er idømt overføring til tvungent psykisk helsevern eller tvungen omsorg</article></article></li><li data-name="4." value="4"><article class="listArticle" id="kapittel-1-paragraf-7-ledd-1-punkt-4"><article class="legalP" id="kapittel-1-paragraf-7-ledd-1-punkt-4-ledd-1">den som er idømt ubetinget fengselsstraff i mer enn tre år</article></article></li><li data-name="5." value="5"><article class="listArticle" id="kapittel-1-paragraf-7-ledd-1-punkt-5"><article class="legalP" id="kapittel-1-paragraf-7-ledd-1-punkt-5-ledd-1">den som er idømt ubetinget fengselsstraff i ett til tre år, og det ved ansettelse eller oppnevning er mindre enn 15 år siden dommen var rettskraftig</article></article></li><li data-name="6." value="6"><article class="listArticle" id="kapittel-1-paragraf-7-ledd-1-punkt-6"><article class="legalP" id="kapittel-1-paragraf-7-ledd-1-punkt-6-ledd-1">den som er idømt ubetinget fengselsstraff i mindre enn ett år, og det ved ansettelse eller oppnevning er mindre enn 10 år siden dommen var rettskraftig</article></article></li><li data-name="7." value="7"><article class="listArticle" id="kapittel-1-paragraf-7-ledd-1-punkt-7"><article class="legalP" id="kapittel-1-paragraf-7-ledd-1-punkt-7-ledd-1">den som er idømt ungdomsstraff, og det ved ansettelse eller oppnevning er mindre enn 10 år siden dommen var rettskraftig</article></article></li><li data-name="8." value="8"><article class="listArticle" id="kapittel-1-paragraf-7-ledd-1-punkt-8"><article class="legalP" id="kapittel-1-paragraf-7-ledd-1-punkt-8-ledd-1">den som er idømt betinget fengselsstraff, og det ved oppnevning eller ansettelse er mindre enn fem år siden dommen var rettskraftig</article></article></li><li data-name="9." value="9"><article class="listArticle" id="kapittel-1-paragraf-7-ledd-1-punkt-9"><article class="legalP" id="kapittel-1-paragraf-7-ledd-1-punkt-9-ledd-1">den som har fått betinget påtaleunnlatelse eller domsutsettelse for et forhold som etter loven kan medføre fengsel i mer enn ett år, og det ved ansettelse eller oppnevning er mindre enn to år siden avgjørelsen var endelig</article></article></li><li data-name="10." value="10"><article class="listArticle" id="kapittel-1-paragraf-7-ledd-1-punkt-10"><article class="legalP" id="kapittel-1-paragraf-7-ledd-1-punkt-10-ledd-1">den som har fått ilagt reaksjonen overføring til konfliktrådet for et forhold som etter loven kan medføre fengsel i mer enn ett år, og det ved ansettelse eller oppnevning er mindre enn to år siden avgjørelsen om overføring var endelig</article></article></li><li data-name="11." value="11"><article class="listArticle" id="kapittel-1-paragraf-7-ledd-1-punkt-11"><article class="legalP" id="kapittel-1-paragraf-7-ledd-1-punkt-11-ledd-1">den som er idømt eller har vedtatt bøtestraff for et forhold som etter loven kan medføre fengsel i mer enn ett år, og det ved ansettelse eller oppnevning er mindre enn to år siden vedtakelsen, eller dommen var rettskraftig</article></article></li></ol></article><article class="legalP" id="kapittel-1-paragraf-7-ledd-2">Dom på samfunnsstraff medfører utelukkelse etter første ledd, avhengig av lengden av den subsidiære fengselsstraffen. Ved delvis betinget fengselsstraff vurderes hver del for seg etter første ledd.</article><article class="legalP" id="kapittel-1-paragraf-7-ledd-3">Ved ansettelse og oppnevning skal konfliktrådsledere, ungdomskoordinatorer, ansatte i øvrige stillinger som innebærer behandling av enkeltsaker, og meklere levere en uttømmende og utvidet politiattest, jf. <a href="lov/2010-05-28-16/§41">politiregisterloven § 41</a>, til konfliktrådet. Utelukkelse etter første og annet ledd kan bare skje for forhold som fremgår av politiattesten. Ungdomskoordinatorer, ansatte i øvrige stillinger som innebærer behandling av enkeltsaker, og meklere har plikt til å underrette konfliktrådet dersom de ikke lenger fyller kravene til tilfredsstillende vandel. Konfliktrådsledere har en tilsvarende plikt til å underrette Sekretariatet for konfliktrådene.</article><article class="legalP" id="kapittel-1-paragraf-7-ledd-4">Konfliktrådet kan gjøre unntak fra utelukkelse som nevnt i første ledd nr. 5 til 11 dersom det er åpenbart at vedkommende likevel er personlig egnet og manglende utelukkelse ikke vil kunne virke støtende eller motvirke den alminnelige tillit.</article><article class="changesToParent">Endret ved lov <a href="lov/2023-12-20-110">20 des 2023 nr. 110</a> (i kraft 1 sep 2024 iflg. <a href="forskrift/2024-05-24-811">res. 24 mai 2024 nr. 811</a>).</article></article><article class="legalArticle" data-lovdata-URL="NL/lov/2014-06-20-49/§7" data-name="§7" id="kapittel-1-paragraf-8"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Utelukkelse på grunn av stilling</span></h3><article class="legalP" id="kapittel-1-paragraf-8-ledd-1">Ansatte ved påtalemyndigheten med påtalekompetanse, ansatte i politiet med politimyndighet og politihøgskolestudenter i praksisåret kan ikke oppnevnes som meklere.</article><article class="legalP" id="kapittel-1-paragraf-8-ledd-2">Utelukkelse etter første ledd gjelder ikke ved permisjon fra stillingen.</article></article><article class="legalArticle" data-lovdata-URL="NL/lov/2014-06-20-49/§8" data-name="§8" id="kapittel-1-paragraf-9"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Forvaltningsloven</span></h3><article class="legalP" id="kapittel-1-paragraf-9-ledd-1"><a href="lov/1967-02-10">Forvaltningsloven</a> gjelder for konfliktrådenes virksomhet med de særregler som er fastsatt i eller i medhold av loven her.</article><article class="legalP" id="kapittel-1-paragraf-9-ledd-2">Når konfliktrådet avviser en sak eller nekter å godkjenne en avtale, skal dette begrunnes etter reglene i <a href="lov/1967-02-10/§24">forvaltningsloven §§ 24</a> og <a href="lov/1967-02-10/§25">25</a>.</article><article class="changesToParent">Endret ved lov <a href="lov/2023-12-20-110">20 des 2023 nr. 110</a> (i kraft 1 sep 2024 iflg. <a href="forskrift/2024-05-24-811">res. 24 mai 2024 nr. 811</a>).</article></article><article class="legalArticle" data-lovdata-URL="NL/lov/2014-06-20-49/§9" data-name="§9" id="kapittel-1-paragraf-10"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Taushetsplikt</span></h3><article class="legalP" id="kapittel-1-paragraf-10-ledd-1">Med mindre annet er fastsatt i eller i medhold av lov, plikter meklere og andre som utfører tjeneste eller arbeid for konfliktrådet å bevare taushet om det de i forbindelse med tjenesten eller arbeidet får vite om noens personlige forhold eller andre forhold som nevnt i <a href="lov/1967-02-10/§13">forvaltningsloven § 13</a> første ledd. Som personlige forhold regnes også partenes navn, fødested, fødselsdato, personnummer, statsborgerforhold, sivilstand, yrke, bopel og arbeidssted.</article><article class="legalP" id="kapittel-1-paragraf-10-ledd-2">Plikten til å bevare taushet etter første ledd gjelder alle som er til stede i konfliktrådsmøtet. For øvrig gjelder reglene i <a href="lov/1967-02-10/§13">forvaltningsloven §§ 13</a> til <a href="lov/1967-02-10/§13e">13 e</a> og <a href="lov/1967-02-10/§13g">13 g</a> så langt de passer.</article><article class="legalP" id="kapittel-1-paragraf-10-ledd-3">Brudd på taushetsplikten etter første og annet ledd kan straffes etter <a href="lov/2005-05-20-28/§209">straffeloven § 209</a>. Konfliktrådet plikter å informere deltakerne i møtet om dette.</article><article class="legalP" id="kapittel-1-paragraf-10-ledd-4">Domstolen kan ikke ta imot forklaringer som et vitne ikke kan gi uten å krenke taushetsplikten etter første og annet ledd med mindre retten etter en avveining av hensynet til taushetsplikten og hensynet til sakens opplysning ved kjennelse bestemmer at vitnet likevel skal avgi forklaring. Med mindre begge parter samtykker, kan vitnet ikke forklare seg om hva partene har erkjent eller tilbudt under meklingen.</article><article class="changesToParent">Endret ved lover <a href="lov/2015-06-19-65">19 juni 2015 nr. 65</a> (ikr. 1 okt 2015), <a href="lov/2021-06-18-127">18 juni 2021 nr. 127</a> (ikr. 1 juli 2021 iflg. <a href="forskrift/2021-06-18-2026">res. 18 juni 2021 nr. 2026</a>).</article></article><article class="legalArticle" data-lovdata-URL="NL/lov/2014-06-20-49/§9a" data-name="§9a" id="kapittel-1-paragraf-11"><h3 class="legalArticleHeader"><span class="legalArticleValue">§ 9 a</span>. <span class="legalArticleTitle">Tilgang til opplysninger i Folkeregisteret</span></h3><article class="legalP" id="kapittel-1-paragraf-11-ledd-1">Konfliktrådene og Sekretariatet for konfliktrådene kan, uten hinder av taushetsplikt, innhente fra Folkeregisteret de opplysninger som er nødvendige for utførelsen av oppgaver etter denne loven. Konfliktrådene og Sekretariatet for konfliktrådene skal også ha tilgang til opplysninger i registeret til utredning og produksjon av statistikk.</article><article class="changesToParent">Tilføyd ved lov <a href="lov/2018-12-20-114">20 des 2018 nr. 114</a>.</article></article></section><section class="section" data-name="kapII" id="kapittel-2" data-lovdata-URL="NL/lov/2014-06-20-49/KAPITTEL_2"><h2>Kapittel II. Saksbehandlingen i konfliktrådet</h2><article class="legalArticle" data-lovdata-URL="NL/lov/2014-06-20-49/§10" data-name="§10" id="kapittel-2-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Egnethetsvurdering og hurtig saksbehandling</span></h3><article class="legalP" id="kapittel-2-paragraf-1-ledd-1">I sivile saker avgjør konfliktrådslederen om saken egner seg for konfliktrådsbehandling.</article><article class="legalP" id="kapittel-2-paragraf-1-ledd-2">Konfliktrådet skal behandle saken så snart som mulig.</article><article class="changesToParent">Endret ved lov <a href="lov/2023-12-20-110">20 des 2023 nr. 110</a> (i kraft 1 sep 2024 iflg. <a href="forskrift/2024-05-24-811">res. 24 mai 2024 nr. 811</a>).</article></article><article class="legalArticle" data-lovdata-URL="NL/lov/2014-06-20-49/§11" data-name="§11" id="kapittel-2-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Samtykke og verge</span></h3><article class="legalP" id="kapittel-2-paragraf-2-ledd-1">Konfliktrådsbehandling krever partenes samtykke med mindre annet er fastsatt i eller i medhold av loven her. Samtykket skal være reelt og informert. Partene skal i hovedsak være enige om saksforholdet som konflikten gjelder. I en sak med flere fornærmede eller skadelidte må samtlige samtykke til konfliktrådsbehandling.</article><article class="legalP" id="kapittel-2-paragraf-2-ledd-2">Dersom en part er under 18 år, må også partens verger samtykke i at en sak blir behandlet av konfliktrådet. Vergene skal varsles om konfliktrådsmøtet og har rett til å være til stede i møtet. Dersom vergen ikke kan eller vil ivareta partens interesse i saken, eller hensynet til barnets beste tilsier det, skal midlertidig verge oppnevnes etter <a href="lov/2010-03-26-9">vergemålslovens</a> regler.</article><article class="legalP" id="kapittel-2-paragraf-2-ledd-3">For mindreårige fornærmede i straffesaker gjelder <a href="lov/1981-05-22-25/§93g/ledd/2">straffeprosessloven § 93 g annet ledd</a>. I sivile saker kan samtykke og varsel etter annet ledd unnlates dersom den mindreårige har fylt 15 år og konfliktrådet eller mekleren finner det ubetenkelig.</article><article class="legalP" id="kapittel-2-paragraf-2-ledd-4">Ved ungdomsoppfølging kreves bare samtykke fra ungdommen og dennes verger. Ved ungdomsstraff skal det i stedet for samtykke vurderes om reaksjonen er egnet for ungdommen.</article><article class="changesToParent">Endret ved lov <a href="lov/2023-12-20-110">20 des 2023 nr. 110</a> (i kraft 1 sep 2024 iflg. <a href="forskrift/2024-05-24-811">res. 24 mai 2024 nr. 811</a>).</article></article><article class="legalArticle" data-lovdata-URL="NL/lov/2014-06-20-49/§12" data-name="§12" id="kapittel-2-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Personlig møte</span></h3><article class="legalP" id="kapittel-2-paragraf-3-ledd-1">Partene må møte personlig og kan ikke la seg representere ved fullmektig i konfliktrådsmøtet med mindre annet er fastsatt i eller i medhold av loven her.</article><article class="legalP" id="kapittel-2-paragraf-3-ledd-2">Konfliktrådet kan tillate at det mekles indirekte mellom partene. Indirekte mekling kan være mekling via telefon eller videooverføring, eller at mekler opptrer som budbringer mellom partene.</article><article class="legalP" id="kapittel-2-paragraf-3-ledd-3">I en straffesak hvor ingen enkeltperson er påført en skade, et tap eller en annen krenkelse, jf. <a href="lov/2014-06-20-49/§1">§ 1</a> første ledd, kan konfliktrådsbehandling likevel gjennomføres dersom noen som er berørt, møter. I slike saker kan det ikke inngås avtale om økonomisk erstatning.</article><article class="legalP" id="kapittel-2-paragraf-3-ledd-4">Når et foretak er påført en skade, et tap eller en annen krenkelse, jf. <a href="lov/2014-06-20-49/§1">§ 1</a> første ledd, kan konfliktrådet tillate at en person som er berørt, møter på foretakets vegne.</article><article class="legalP" id="kapittel-2-paragraf-3-ledd-5">Tillatelse etter annet til fjerde ledd skal bare gis når formålet med konfliktrådsordningen ivaretas. I tillegg må fordelene ved å gjennomføre mekling etter en samlet vurdering være større enn ulempene.</article><article class="changesToParent">Endret ved lov <a href="lov/2023-12-20-110">20 des 2023 nr. 110</a> (i kraft 1 sep 2024 iflg. <a href="forskrift/2024-05-24-811">res. 24 mai 2024 nr. 811</a>).</article></article><article class="legalArticle" data-lovdata-URL="NL/lov/2014-06-20-49/§13" data-name="§13" id="kapittel-2-paragraf-4"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Valg av konfliktråd</span></h3><article class="legalP" id="kapittel-2-paragraf-4-ledd-1">Sivile saker skal behandles ved konfliktrådet for den kommunen hvor klager eller fornærmede bor eller oppholder seg. Når konfliktrådet finner det hensiktsmessig, kan en sivil sak overføres til et annet konfliktråd. Partenes syn skal tillegges vekt ved avgjørelsen av hvilket konfliktråd som skal behandle saken.</article><article class="legalP" id="kapittel-2-paragraf-4-ledd-2">Ved mekling i konfliktråd beslutter påtalemyndigheten hvilket konfliktråd som skal behandle saken. Konfliktrådet kan avtale med påtalemyndigheten at saken skal overføres til et annet konfliktråd. Partene skal på forhånd gis mulighet til å uttale seg om slik overføring.</article><article class="legalP" id="kapittel-2-paragraf-4-ledd-3">Saker om ungdomsstraff, ungdomsoppfølging og oppfølging i konfliktråd behandles ved konfliktrådet der ungdommen, siktede eller domfelte bor. Skal det gjennomføres et møte med fornærmede som bor et annet sted, avgjør konfliktrådet hvor møtet skal gjennomføres. Konfliktrådet kan beslutte overføring av en sak til et annet konfliktråd. Påtalemyndigheten, samt ungdommen og dennes verger, siktede eller domfelte skal på forhånd gis anledning til å uttale seg. Påtalemyndigheten skal straks informeres om en beslutning om overføring.</article><article class="legalP" id="kapittel-2-paragraf-4-ledd-4">Er konfliktrådene uenige om hvor saken skal behandles, avgjør Sekretariatet for konfliktrådene hvilket konfliktråd som skal behandle saken.</article><article class="changesToParent">Endret ved lov <a href="lov/2023-12-20-110">20 des 2023 nr. 110</a> (i kraft 1 sep 2024 iflg. <a href="forskrift/2024-05-24-811">res. 24 mai 2024 nr. 811</a>).</article></article><article class="legalArticle" data-lovdata-URL="NL/lov/2014-06-20-49/§14" data-name="§14" id="kapittel-2-paragraf-5"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Meklere</span></h3><article class="legalP" id="kapittel-2-paragraf-5-ledd-1">Konfliktrådet bestemmer hvor mange meklere som skal mekle i den enkelte saken. I saker som settes med flere enn én mekler, skal det utpekes en hovedmekler.</article></article><article class="legalArticle" data-lovdata-URL="NL/lov/2014-06-20-49/§15" data-name="§15" id="kapittel-2-paragraf-6"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Støtteperson</span></h3><article class="legalP" id="kapittel-2-paragraf-6-ledd-1">Konfliktrådet kan tillate at partene har med seg én eller flere støttepersoner i møtet.</article><article class="legalP" id="kapittel-2-paragraf-6-ledd-2">Partenes advokat eller rettshjelper kan ikke tillates å delta som støtteperson, med unntak av de tilfeller som er nevnt i <a href="lov/2014-06-20-49/kapIV">kapittel IV</a>.</article><article class="changesToParent">Endret ved lov <a href="lov/2023-12-20-110">20 des 2023 nr. 110</a> (i kraft 1 sep 2024 iflg. <a href="forskrift/2024-05-24-811">res. 24 mai 2024 nr. 811</a>).</article></article><article class="legalArticle" data-lovdata-URL="NL/lov/2014-06-20-49/§16" data-name="§16" id="kapittel-2-paragraf-7"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Tolk</span></h3><article class="legalP" id="kapittel-2-paragraf-7-ledd-1">Partene har rett til å la seg bistå av kvalifisert tolk etter nærmere regler som departementet fastsetter i forskrift.</article></article><article class="legalArticle" data-lovdata-URL="NL/lov/2014-06-20-49/§17" data-name="§17" id="kapittel-2-paragraf-8"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Avtalen</span></h3><article class="legalP" id="kapittel-2-paragraf-8-ledd-1">Ved mekling i konfliktråd og ved gjenopprettende møte med fornærmede under ungdomsstraff, ungdomsoppfølging og oppfølging i konfliktråd skal en eventuell avtale settes opp skriftlig og undertegnes av partene. Er en part umyndig, må avtalen også godkjennes av vergene. Godkjennelse fra vergene kan unnlates for mindreårige som har fylt 15 år, og som utøver rettighetene som fornærmet eller etterlatt etter <a href="lov/1981-05-22-25/§93g/ledd/2">straffeprosessloven § 93 g annet ledd</a>, hvis den mindreårige har rett til å inngå avtale på egenhånd og mekleren finner det ubetenkelig. Mekleren avgjør om avtalen partene kommer frem til kan godkjennes. Avtalen skal godkjennes skriftlig. Ved gjenopprettende møte med fornærmede under ungdomsstraff og ungdomsoppfølging, kan det ikke inngås avtale om økonomisk kompensasjon.</article><article class="legalP" id="kapittel-2-paragraf-8-ledd-2">I sivile saker og annen gjenopprettende prosess under gjennomføring av ungdomsstraff, ungdomsoppfølging og oppfølging i konfliktråd, skal en eventuell avtale settes opp skriftlig og undertegnes av partene dersom partene er enige om det. Er en part umyndig, må avtalen også godkjennes av vergene. Godkjennelse fra vergene kan unnlates hvis den mindreårige har rett til å inngå avtale på egenhånd, og mekleren finner det ubetenkelig. Mekleren avgjør om avtalen partene kommer frem til kan godkjennes. Partene skal gjøres oppmerksom på at meklers godkjennelse ikke har selvstendig rettslig virkning.</article><article class="legalP" id="kapittel-2-paragraf-8-ledd-3">Mekleren skal ikke godkjenne en avtale som i urimelig grad favoriserer en part, eller som er uheldig av andre tungtveiende grunner. I saker med flere meklere må alle meklerne være enige dersom avtalen skal anses godkjent.</article><article class="legalP" id="kapittel-2-paragraf-8-ledd-4">En avtale som forutsetter en ytelse til den skadelidte, skal fastsette omfanget av ytelsen og forfallstid. Det skal også fastsettes om avtalen representerer det endelige oppgjøret mellom partene.</article><article class="legalP" id="kapittel-2-paragraf-8-ledd-5">En avtale i konfliktrådet avskjærer verken fornærmedes rett til å søke om erstatning etter <a href="lov/2022-06-17-57">voldserstatningsloven</a> eller statens rett til å søke regress fra skadevolderen.</article><article class="changesToParent">Endret ved lov <a href="lov/2023-12-20-110">20 des 2023 nr. 110</a> (i kraft 1 sep 2024 iflg. <a href="forskrift/2024-05-24-811">res. 24 mai 2024 nr. 811</a>).</article></article><article class="legalArticle" data-lovdata-URL="NL/lov/2014-06-20-49/§18" data-name="§18" id="kapittel-2-paragraf-9"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Partenes adgang til å trekke seg fra inngått avtale</span></h3><article class="legalP" id="kapittel-2-paragraf-9-ledd-1">Ved mekling i konfliktråd kan hver av partene trekke seg fra en avtale ved å gi beskjed til konfliktrådet innen to uker etter at avtalen er godkjent av mekleren. Dette gjelder likevel ikke en avtale som er oppfylt. Partene skal opplyses skriftlig om adgangen til å trekke seg fra avtalen og om konsekvensene av dette.</article><article class="legalP" id="kapittel-2-paragraf-9-ledd-2">I sivile saker, og ved ungdomsstraff, ungdomsoppfølging og oppfølging i konfliktråd, skal partene informeres om at det kan avtales en frist for å trekke seg fra avtalen.</article><article class="changesToParent">Endret ved lov <a href="lov/2023-12-20-110">20 des 2023 nr. 110</a> (i kraft 1 sep 2024 iflg. <a href="forskrift/2024-05-24-811">res. 24 mai 2024 nr. 811</a>).</article></article><article class="legalArticle" data-lovdata-URL="NL/lov/2014-06-20-49/§19" data-name="§19" id="kapittel-2-paragraf-10"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Forskriftshjemmel</span></h3><article class="legalP" id="kapittel-2-paragraf-10-ledd-1">Departementet kan gi forskrift med utfyllende bestemmelser om saksbehandling og gjennomføring av møter i konfliktrådet.</article></article></section><section class="section" data-name="kapIII" id="kapittel-3" data-lovdata-URL="NL/lov/2014-06-20-49/KAPITTEL_3"><h2>Kapittel III. Særlig om mekling i konfliktråd</h2><article class="changesToParent">Overskrift endret ved lov <a href="lov/2023-12-20-110">20 des 2023 nr. 110</a> (i kraft 1 sep 2024 iflg. <a href="forskrift/2024-05-24-811">res. 24 mai 2024 nr. 811</a>).</article><article class="legalArticle" data-lovdata-URL="NL/lov/2014-06-20-49/§20" data-name="§20" id="kapittel-3-paragraf-1"><h3 class="legalArticleHeader"><span class="legalArticleValue" data-legalArea="31.01">§ 20</span>. <span class="legalArticleTitle">Konfliktrådets behandling av saker om mekling i konfliktråd</span></h3><article class="legalP" id="kapittel-3-paragraf-1-ledd-1">Konfliktrådet har plikt til å behandle saker som gjelder mekling i konfliktråd. Behandlingen skal være påbegynt så snart som mulig etter at saken er mottatt. Dersom utsettelse av saken er påkrevd, skal påtalemyndigheten gis underretning om når saken forventes å bli behandlet.</article><article class="legalP" id="kapittel-3-paragraf-1-ledd-2">Når et møte i konfliktrådet er avsluttet, skal konfliktrådet sende sakens dokumenter til påtalemyndigheten med opplysning om det er inngått en godkjent avtale mellom partene.</article><article class="legalP" id="kapittel-3-paragraf-1-ledd-3">Når avtalen er oppfylt, skal konfliktrådet straks sende en bekreftelse om dette til påtalemyndigheten.</article><article class="changesToParent">Endret ved lov <a href="lov/2023-12-20-110">20 des 2023 nr. 110</a> (i kraft 1 sep 2024 iflg. <a href="forskrift/2024-05-24-811">res. 24 mai 2024 nr. 811</a>).</article></article><article class="legalArticle" data-lovdata-URL="NL/lov/2014-06-20-49/§21" data-name="§21" id="kapittel-3-paragraf-2"><h3 class="legalArticleHeader"><span class="legalArticleValue" data-legalArea="31.01">§ 21</span>. <span class="legalArticleTitle">Brudd i behandlingen</span></h3><article class="legalP" id="kapittel-3-paragraf-2-ledd-1">I saker som er overført til mekling i konfliktråd etter <a href="lov/1981-05-22-25/§71a/ledd/1">straffeprosessloven § 71 a første ledd</a>, og møtet ikke gjennomføres eller avtale ikke kommer i stand, skal konfliktrådet straks oversende saken til påtalemyndigheten. Dersom siktede bryter en inngått avtale, skal påtalemyndigheten varsles. Påtalemyndigheten kan åpne strafforfølgning på nytt dersom møtet ikke gjennomføres, avtale ikke kommer i stand eller den siktede bryter avtalen vesentlig.</article><article class="legalP" id="kapittel-3-paragraf-2-ledd-2">I saker der mekling i konfliktråd er satt som vilkår for betinget dom etter <a href="lov/2005-05-20-28/§37/ledd/1/bokstav/i">straffeloven § 37 første ledd bokstav i</a>, og møtet ikke gjennomføres, skal konfliktrådet straks oversende saken til påtalemyndigheten. Dersom domfelte bryter en inngått avtale, skal påtalemyndigheten varsles. Påtalemyndigheten avgjør om saken skal bringes inn for retten for fastsettelse av nye vilkår eller fullbyrding av straffen, jf. <a href="lov/2005-05-20-28/§39">straffeloven § 39</a>.</article><article class="changesToParent">Endret ved lover <a href="lov/2015-06-19-65">19 juni 2015 nr. 65</a> (ikr. 1 okt 2015), <a href="lov/2022-06-17-58">17 juni 2022 nr. 58</a> (i kraft 1 juli 2022 iflg. <a href="forskrift/2022-06-17-1035">res. 17 juni 2022 nr. 1035</a>), <a href="lov/2023-12-20-110">20 des 2023 nr. 110</a> (i kraft 1 sep 2024 iflg. <a href="forskrift/2024-05-24-811">res. 24 mai 2024 nr. 811</a>).</article></article></section><section class="section" data-name="kapIV" id="kapittel-4" data-lovdata-URL="NL/lov/2014-06-20-49/KAPITTEL_4"><h2>Kapittel IV. Innholdet i og gjennomføringen av ungdomsstraff og ungdomsoppfølging</h2><article class="legalArticle" data-lovdata-URL="NL/lov/2014-06-20-49/§22" data-name="§22" id="kapittel-4-paragraf-1"><h3 class="legalArticleHeader"><span class="legalArticleValue" data-legalArea="30.05">§ 22</span>. <span class="legalArticleTitle">Reaksjonenes innhold</span></h3><article class="legalP" id="kapittel-4-paragraf-1-ledd-1">Reaksjonene ungdomsstraff og ungdomsoppfølging består av gjennomføring av et ungdomsplanmøte, utarbeidelse av en individuelt tilpasset ungdomsplan, oppfølging av planen og jevnlige møter med ungdommens oppfølgingsteam. I tillegg skal konfliktrådet legge til rette for gjennomføring av et gjenopprettende møte med fornærmede og annen gjenopprettende prosess og relasjonsbygging som del av reaksjonene.</article><article class="legalP" id="kapittel-4-paragraf-1-ledd-2">Dersom retten har igangsatt ungdomsstraff ved å fastsette særvilkår, jf. <a href="lov/2005-05-20-28/§52b/ledd/2/setning/1">straffeloven § 52 b annet ledd første punktum</a>, gis <a href="lov/2005-05-20-28/§27">§§ 27</a>, <a href="lov/2005-05-20-28/§29">29</a> og <a href="lov/2005-05-20-28/§31">31</a> tilsvarende anvendelse for oppfølgingen av særvilkårene. Øvrige regler om ungdomsstraff vil ellers gjelde så langt de passer.</article><article class="changesToParent">Endret ved lover <a href="lov/2023-12-20-110">20 des 2023 nr. 110</a> (i kraft 1 sep 2024 iflg. <a href="forskrift/2024-05-24-811">res. 24 mai 2024 nr. 811</a>), <a href="lov/2024-11-29-73">29 nov 2024 nr. 73</a> (i kraft 1 des 2024 iflg. <a href="forskrift/2024-11-29-2890">res. 29 nov 2024 nr. 2890</a>).</article></article><article class="legalArticle" data-lovdata-URL="NL/lov/2014-06-20-49/§22a" data-name="§22a" id="kapittel-4-paragraf-2"><h3 class="legalArticleHeader"><span class="legalArticleValue" data-legalArea="30.05">§ 22 a</span>. <span class="legalArticleTitle">Forvaltningssamarbeid</span></h3><article class="legalP" id="kapittel-4-paragraf-2-ledd-1">Konfliktrådet skal samarbeide med offentlige organer og andre tjenesteytere for å gi ungdommen et helhetlig og samordnet tjenestetilbud under straffegjennomføringen.</article><article class="legalP" id="kapittel-4-paragraf-2-ledd-2">Konfliktrådet skal i tillegg samarbeide med offentlige organer og andre tjenesteytere slik at konfliktrådet og de andre organene og tjenesteyterne kan ivareta sine oppgaver etter lov og forskrift.</article><article class="legalP" id="kapittel-4-paragraf-2-ledd-3">Med tjenesteyter menes kommunale, fylkeskommunale og statlige tjenesteytere, private tjenesteytere som utfører oppgaver på vegne av slike tjenesteytere, og skoler som får statstilskudd etter <a href="lov/2003-07-04-84/§6-1">privatskolelova § 6-1</a>.</article><article class="changesToParent">Tilføyd ved lov <a href="lov/2023-12-20-110">20 des 2023 nr. 110</a> (i kraft 1 sep 2024 iflg. <a href="forskrift/2024-05-24-811">res. 24 mai 2024 nr. 811</a>).</article></article><article class="legalArticle" data-lovdata-URL="NL/lov/2014-06-20-49/§22b" data-name="§22b" id="kapittel-4-paragraf-3"><h3 class="legalArticleHeader"><span class="legalArticleValue" data-legalArea="30.05">§ 22 b</span>. <span class="legalArticleTitle">Ungdommens rett til medvirkning</span></h3><article class="legalP" id="kapittel-4-paragraf-3-ledd-1">Ungdommen har rett til å medvirke i alle forhold som vedrører ungdommen, både før og under gjennomføringen av ungdomsstraff eller ungdomsoppfølging. Ungdommen skal få tilstrekkelig og tilpasset informasjon og har rett til fritt å gi uttrykk for sine meninger. Ungdommen skal bli lyttet til, og ungdommens meninger skal vektlegges.</article><article class="changesToParent">Tilføyd ved lov <a href="lov/2023-12-20-110">20 des 2023 nr. 110</a> (i kraft 1 sep 2024 iflg. <a href="forskrift/2024-05-24-811">res. 24 mai 2024 nr. 811</a>).</article></article><article class="legalArticle" data-lovdata-URL="NL/lov/2014-06-20-49/§22c" data-name="§22c" id="kapittel-4-paragraf-4"><h3 class="legalArticleHeader"><span class="legalArticleValue" data-legalArea="30.05">§ 22 c</span>. <span class="legalArticleTitle">Informasjonsdeling</span></h3><article class="legalP" id="kapittel-4-paragraf-4-ledd-1">Når ungdommen og dennes verger samtykker, kan konfliktrådet, andre offentlige organer, tjenesteytere, herunder helsepersonell, og andre aktører dele personopplysninger om ungdommen. Ungdommen og dennes verger skal informeres om hva opplysningene kan brukes til, og hvem det kan bli aktuelt å dele opplysningene med.</article><article class="changesToParent">Tilføyd ved lov <a href="lov/2023-12-20-110">20 des 2023 nr. 110</a> (i kraft 1 sep 2024 iflg. <a href="forskrift/2024-05-24-811">res. 24 mai 2024 nr. 811</a>).</article></article><article class="legalArticle" data-lovdata-URL="NL/lov/2014-06-20-49/§22d" data-name="§22d" id="kapittel-4-paragraf-5"><h3 class="legalArticleHeader"><span class="legalArticleValue" data-legalArea="30.05">§ 22 d</span>. <span class="legalArticleTitle">Koordineringsgruppen</span></h3><article class="legalP" id="kapittel-4-paragraf-5-ledd-1">Når ungdomsstraff eller ungdomsoppfølging antas å være en egnet reaksjon, kan påtalemyndigheten melde inn en sak til konfliktrådet for drøftelse i koordineringsgruppen. Koordineringsgruppen skal drøfte om saken egner seg for ungdomsstraff eller ungdomsoppfølging, og hvilke tiltak som kan være aktuelle og hensiktsmessige i en eventuell ungdomsplan.</article><article class="legalP" id="kapittel-4-paragraf-5-ledd-2">Dersom det er behov for en tverrfaglig drøftelse av en konkret problemstilling under straffegjennomføringen, kan ungdomskoordinatoren melde inn saken til drøftelse i koordineringsgruppen.</article><article class="legalP" id="kapittel-4-paragraf-5-ledd-3">Koordineringsgruppen skal bestå av faste deltakere fra konfliktrådet, politiet, påtalemyndigheten og kriminalomsorgen. Sammensetningen av koordineringsgruppen kan ellers variere etter hvordan tiltaksapparatet og tjenestetilbudet er organisert i den enkelte kommunen. I tillegg kan konfliktrådet innkalle offentlige organer, andre tjenesteytere eller aktører som antas å ha kunnskap eller informasjon av betydning for koordineringsgruppens drøftelse av en konkret sak.</article><article class="legalP" id="kapittel-4-paragraf-5-ledd-4">Konfliktrådet innkaller til og skriver referat fra møter i koordineringsgruppen. Anser koordineringsgruppen ungdomsstraff eller ungdomsoppfølging som egnede reaksjoner, skal ungdomskoordinatoren også utforme en skisse til ungdomsplan. Referatet og skissen oversendes påtalemyndigheten.</article><article class="legalP" id="kapittel-4-paragraf-5-ledd-5">Opplysningene i referatet fra møtet i koordineringsgruppen og en eventuell skisse skal bare meddeles retten og partene i møte for stengte dører og under pålegg om taushetsplikt.</article><article class="changesToParent">Tilføyd ved lov <a href="lov/2023-12-20-110">20 des 2023 nr. 110</a> (i kraft 1 sep 2024 iflg. <a href="forskrift/2024-05-24-811">res. 24 mai 2024 nr. 811</a>).</article></article><article class="legalArticle" data-lovdata-URL="NL/lov/2014-06-20-49/§22e" data-name="§22e" id="kapittel-4-paragraf-6"><h3 class="legalArticleHeader"><span class="legalArticleValue" data-legalArea="30.05">§ 22 e</span>. <span class="legalArticleTitle">Vedtak og klage</span></h3><article class="legalP" id="kapittel-4-paragraf-6-ledd-1">Under gjennomføring av ungdomsstraff og ungdomsoppfølging skal følgende avgjørelser regnes som enkeltvedtak etter <a href="lov/1967-02-10">forvaltningsloven</a>:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-6-ledd-1-punkt-1"><article class="legalP" id="kapittel-4-paragraf-6-ledd-1-punkt-1-ledd-1">avgjørelse om ungdomsplanens innhold og endringer i ungdomsplanen etter <a href="lov/2014-06-20-49/§25">§ 25</a></article></article></li><li data-name="b." value="2"><article class="listArticle" id="kapittel-4-paragraf-6-ledd-1-punkt-2"><article class="legalP" id="kapittel-4-paragraf-6-ledd-1-punkt-2-ledd-1">avgjørelse etter søknad om utenlandsopphold etter <a href="lov/2014-06-20-49/§27/ledd/2/bokstav/b">§ 27 annet ledd bokstav b</a></article></article></li><li data-name="c." value="3"><article class="listArticle" id="kapittel-4-paragraf-6-ledd-1-punkt-3"><article class="legalP" id="kapittel-4-paragraf-6-ledd-1-punkt-3-ledd-1">nedleggelse av forbud mot bruk av alkohol eller andre berusende eller bedøvende midler etter <a href="lov/2014-06-20-49/§28">§ 28</a></article></article></li><li data-name="d." value="4"><article class="listArticle" id="kapittel-4-paragraf-6-ledd-1-punkt-4"><article class="legalP" id="kapittel-4-paragraf-6-ledd-1-punkt-4-ledd-1">avgjørelse om utsettelse av gjennomføringen etter <a href="lov/1981-05-22-25/§459">straffeprosessloven § 459</a> eller avbrudd i gjennomføringen etter <a href="lov/2014-06-20-49/§30">§ 30</a></article></article></li><li data-name="e." value="5"><article class="listArticle" id="kapittel-4-paragraf-6-ledd-1-punkt-5"><article class="legalP" id="kapittel-4-paragraf-6-ledd-1-punkt-5-ledd-1">fastsettelse av nye vilkår ved brudd under gjennomføring av ungdomsstraff i medhold av <a href="lov/2014-06-20-49/§31/ledd/2">§ 31 annet ledd</a></article></article></li><li data-name="f." value="6"><article class="listArticle" id="kapittel-4-paragraf-6-ledd-1-punkt-6"><article class="legalP" id="kapittel-4-paragraf-6-ledd-1-punkt-6-ledd-1">fastsettelse av nye vilkår ved brudd under gjennomføring av ungdomsoppfølging i medhold av <a href="lov/2014-06-20-49/§33/ledd/2">§ 33 annet ledd</a>.</article></article></li></ol></article><article class="legalP" id="kapittel-4-paragraf-6-ledd-2">Vedtak truffet etter disse bestemmelsene kan påklages av ungdommen og ungdommens verger. Sekretariatet for konfliktrådene er klageorgan. Klage fremsettes skriftlig eller muntlig til det konfliktrådet som fattet vedtaket.</article><article class="legalP" id="kapittel-4-paragraf-6-ledd-3">Ved klagesak har ungdommen rett til fritt rettsråd uten behovsprøving etter <a href="lov/1980-06-13-35/§11">rettshjelploven § 11</a>.</article><article class="changesToParent">Tilføyd ved lov <a href="lov/2023-12-20-110">20 des 2023 nr. 110</a> (i kraft 1 sep 2024 iflg. <a href="forskrift/2024-05-24-811">res. 24 mai 2024 nr. 811</a>). <strong>Endres</strong> ved lov <a href="lov/2025-06-20-82">20 juni 2025 nr. 82</a> (i kraft fra den tid Kongen bestemmer).</article></article><article class="legalArticle" data-lovdata-URL="NL/lov/2014-06-20-49/§23" data-name="§23" id="kapittel-4-paragraf-7"><h3 class="legalArticleHeader"><span class="legalArticleValue" data-legalArea="30.05">§ 23</span>. <span class="legalArticleTitle">Gjennomføringstid</span></h3><article class="legalP" id="kapittel-4-paragraf-7-ledd-1">Ved ungdomsstraff fastsetter domstolen gjennomføringstiden. Gjennomføringstiden kan være fra 120 dager til to år. Dersom den fengselsstraffen som ville ha blitt idømt uten ungdomsstraff er klart lengre enn to år, kan en gjennomføringstid på inntil tre år fastsettes.</article><article class="legalP" id="kapittel-4-paragraf-7-ledd-2">Ved ungdomsoppfølging fastsetter påtalemyndigheten gjennomføringstiden. Gjennomføringstiden kan være fra 120 dager til ett år.</article><article class="legalP" id="kapittel-4-paragraf-7-ledd-3">Gjennomføringstiden løper fra ungdomsplanmøtet. Dersom retten har fastsatt særvilkår etter <a href="lov/2005-05-20-28/§52b/ledd/2/setning/1">straffeloven § 52 b annet ledd første punktum</a>, løper gjennomføringstiden fra det tidspunktet retten fastsetter.</article><article class="changesToParent">Endret ved lover <a href="lov/2015-06-19-65">19 juni 2015 nr. 65</a> (ikr. 1 okt 2015), <a href="lov/2022-06-17-58">17 juni 2022 nr. 58</a> (i kraft 1 juli 2022 iflg. <a href="forskrift/2022-06-17-1035">res. 17 juni 2022 nr. 1035</a>), <a href="lov/2023-12-20-110">20 des 2023 nr. 110</a> (i kraft 1 sep 2024 iflg. <a href="forskrift/2024-05-24-811">res. 24 mai 2024 nr. 811</a>), <a href="lov/2024-11-29-73">29 nov 2024 nr. 73</a> (i kraft 1 des 2024 iflg. <a href="forskrift/2024-11-29-2890">res. 29 nov 2024 nr. 2890</a>).</article></article><article class="legalArticle" data-lovdata-URL="NL/lov/2014-06-20-49/§24" data-name="§24" id="kapittel-4-paragraf-8"><h3 class="legalArticleHeader"><span class="legalArticleValue" data-legalArea="30.05">§ 24</span>. <span class="legalArticleTitle">Ungdomsplanmøte</span></h3><article class="legalP" id="kapittel-4-paragraf-8-ledd-1">Ungdomsplanen skal utformes i ungdomsplanmøtet. Ungdomsplanmøtet skal avholdes uten ugrunnet opphold etter at saken er overført fra domstolen eller påtalemyndigheten.</article><article class="legalP" id="kapittel-4-paragraf-8-ledd-2">Ungdomsplanmøtet ledes av en ungdomskoordinator, som skal sikre at relevante aktører er representert. Dette kan være representanter fra kriminalomsorgen, skole, barneverntjenesten, helse- og omsorgstjenesten eller andre som kan bidra under straffegjennomføringen.</article><article class="legalP" id="kapittel-4-paragraf-8-ledd-3">Ved gjennomføring av ungdomsstraff skal ungdommen, dennes verger samt representanter fra kriminalomsorgen og politiet være til stede i ungdomsplanmøtet. Forsvarer oppnevnt etter <a href="lov/1981-05-22-25/§100/ledd/2">straffeprosessloven § 100 annet ledd</a> har rett til å være til stede.</article><article class="legalP" id="kapittel-4-paragraf-8-ledd-4">Ved gjennomføring av ungdomsoppfølging skal ungdommen og dennes verger være til stede i ungdoms-planmøtet. En representant fra politiet skal delta dersom konfliktrådet finner det hensiktsmessig. Forsvarer oppnevnt etter <a href="lov/1981-05-22-25/§100/ledd/2">straffeprosessloven § 100 annet ledd</a> har rett til å være til stede.</article><article class="changesToParent">Endret ved lover <a href="lov/2015-06-19-65">19 juni 2015 nr. 65</a> (ikr. 1 okt 2015), <a href="lov/2022-06-17-58">17 juni 2022 nr. 58</a> (i kraft 1 juli 2022 iflg. <a href="forskrift/2022-06-17-1035">res. 17 juni 2022 nr. 1035</a>), <a href="lov/2023-12-20-110">20 des 2023 nr. 110</a> (i kraft 1 sep 2024 iflg. <a href="forskrift/2024-05-24-811">res. 24 mai 2024 nr. 811</a>), <a href="lov/2024-11-29-73">29 nov 2024 nr. 73</a> (i kraft 1 des 2024 iflg. <a href="forskrift/2024-11-29-2890">res. 29 nov 2024 nr. 2890</a>).</article></article><article class="legalArticle" data-lovdata-URL="NL/lov/2014-06-20-49/§24a" data-name="§24a" id="kapittel-4-paragraf-9"><h3 class="legalArticleHeader"><span class="legalArticleValue" data-legalArea="30.05">§ 24 a</span>. <span class="legalArticleTitle">Gjenopprettende prosess og relasjonsbygging</span></h3><article class="legalP" id="kapittel-4-paragraf-9-ledd-1">Etter at saken er overført fra domstolen eller påtalemyndigheten, skal konfliktrådet straks starte forberedelsene med å legge til rette for gjennomføring av et gjenopprettende møte med fornærmede og for annen gjenopprettende prosess og relasjonsbygging.</article><article class="legalP" id="kapittel-4-paragraf-9-ledd-2">Det gjenopprettende møtet med fornærmede skal fortrinnsvis være mellom ungdommen og dennes verger og fornærmede og dennes verger. I tillegg til én eller flere meklere kan ungdomskoordinatoren delta. Dersom konfliktrådet finner det hensiktsmessig, skal en representant fra politiet delta. Ved ungdomsstraff gjelder tilsvarende også for en representant fra kriminalomsorgen.</article><article class="legalP" id="kapittel-4-paragraf-9-ledd-3">For øvrig gjelder <a href="lov/2014-06-20-49/§11/ledd/1">§ 11 første ledd</a>, <a href="lov/2014-06-20-49/§11/ledd/2">annet ledd</a> og <a href="lov/2014-06-20-49/§11/ledd/3/setning/1">tredje ledd første punktum</a> og <a href="lov/2014-06-20-49/§12">§ 12</a> tilsvarende for det gjenopprettende møtet med fornærmede. Tilsvarende gjelder <a href="lov/2014-06-20-49/§11/ledd/1">§ 11 første ledd</a>, <a href="lov/2014-06-20-49/§11/ledd/2">annet ledd</a> og <a href="lov/2014-06-20-49/§11/ledd/3/setning/1">tredje ledd annet punktum</a> og <a href="lov/2014-06-20-49/§12">§ 12</a> for annen gjenopprettende prosess under straffegjennomføringen.</article><article class="changesToParent">Tilføyd ved lov <a href="lov/2023-12-20-110">20 des 2023 nr. 110</a> (i kraft 1 sep 2024 iflg. <a href="forskrift/2024-05-24-811">res. 24 mai 2024 nr. 811</a>).</article></article><article class="legalArticle" data-lovdata-URL="NL/lov/2014-06-20-49/§25" data-name="§25" id="kapittel-4-paragraf-10"><h3 class="legalArticleHeader"><span class="legalArticleValue" data-legalArea="30.05">§ 25</span>. <span class="legalArticleTitle">Ungdomsplan</span></h3><article class="legalP" id="kapittel-4-paragraf-10-ledd-1">Ungdomsplanen skal tilpasses ungdommens konkrete og individuelle behov for tiltak som kan bidra til å forebygge ny kriminalitet. Ungdomsplanen kan gå ut på at ungdommen skal<ol class="defaultList" type="a"><li data-name="a." value="1"><article class="listArticle" id="kapittel-4-paragraf-10-ledd-1-punkt-1"><article class="legalP" id="kapittel-4-paragraf-10-ledd-1-punkt-1-ledd-1">yte ikke-økonomisk kompensasjon til den som er påført en skade, et tap eller en annen krenkelse</article></article></li><li data-name="b." value="2"><article class="listArticle" id="kapittel-4-paragraf-10-ledd-1-punkt-2"><article class="legalP" id="kapittel-4-paragraf-10-ledd-1-punkt-2-ledd-1">delta i kriminalitetsforebyggende programmer eller andre tilsvarende tiltak eller gjennomgå behandling</article></article></li><li data-name="c." value="3"><article class="listArticle" id="kapittel-4-paragraf-10-ledd-1-punkt-3"><article class="legalP" id="kapittel-4-paragraf-10-ledd-1-punkt-3-ledd-1">overholde vilkår om opplæring eller avtale om arbeid eller samfunnsnyttige oppgaver</article></article></li><li data-name="d." value="4"><article class="listArticle" id="kapittel-4-paragraf-10-ledd-1-punkt-4"><article class="legalP" id="kapittel-4-paragraf-10-ledd-1-punkt-4-ledd-1">møte til samtale med politiet, kriminalomsorgen eller annen aktør i oppfølgingsteamet</article></article></li><li data-name="e." value="5"><article class="listArticle" id="kapittel-4-paragraf-10-ledd-1-punkt-5"><article class="legalP" id="kapittel-4-paragraf-10-ledd-1-punkt-5-ledd-1">overholde vilkår om meldeplikt for politiet, kriminalomsorgen eller konfliktrådet</article></article></li><li data-name="f." value="6"><article class="listArticle" id="kapittel-4-paragraf-10-ledd-1-punkt-6"><article class="legalP" id="kapittel-4-paragraf-10-ledd-1-punkt-6-ledd-1">avstå fra å bruke alkohol og andre berusende eller bedøvende midler og avgi nødvendige rusprøver etter <a href="lov/2014-06-20-49/§29">§ 29</a></article></article></li><li data-name="g." value="7"><article class="listArticle" id="kapittel-4-paragraf-10-ledd-1-punkt-7"><article class="legalP" id="kapittel-4-paragraf-10-ledd-1-punkt-7-ledd-1">overholde vilkår om innetid</article></article></li><li data-name="h." value="8"><article class="listArticle" id="kapittel-4-paragraf-10-ledd-1-punkt-8"><article class="legalP" id="kapittel-4-paragraf-10-ledd-1-punkt-8-ledd-1">overholde vilkår om oppholdssted</article></article></li><li data-name="i." value="9"><article class="listArticle" id="kapittel-4-paragraf-10-ledd-1-punkt-9"><article class="legalP" id="kapittel-4-paragraf-10-ledd-1-punkt-9-ledd-1">unngå kontakt med bestemte personer</article></article></li><li data-name="j." value="10"><article class="listArticle" id="kapittel-4-paragraf-10-ledd-1-punkt-10"><article class="legalP" id="kapittel-4-paragraf-10-ledd-1-punkt-10-ledd-1">gjennomføre andre hensiktsmessige tiltak som er egnet til å ivareta ungdommens behov og motvirke ny kriminalitet.</article></article></li></ol></article><article class="legalP" id="kapittel-4-paragraf-10-ledd-2">Ungdomsplanen skal godkjennes av ungdomskoordinatoren. Ved utformingen av ungdomsplanen har ungdommen rett til å medvirke, jf. <a href="lov/2014-06-20-49/§22b">§ 22 b</a>. Ungdommens verger har rett til å uttale seg.</article><article class="legalP" id="kapittel-4-paragraf-10-ledd-3">Ungdomskoordinatoren har ansvaret for at ungdomsplanen gjennomføres.</article><article class="legalP" id="kapittel-4-paragraf-10-ledd-4">I saker der det er idømt ungdomsstraff og en ungdomsplan ikke kommer i stand, overføres saken til kriminalomsorgens regionale nivå eller påtalemyndigheten, med innstilling om at saken bringes inn for retten med begjæring som nevnt i <a href="lov/2014-06-20-49/§31/ledd/3/bokstav/b">konfliktrådsloven § 31 tredje ledd bokstav b</a> eller <a href="lov/2014-06-20-49/§31/ledd/3/bokstav/c">c</a>.</article><article class="legalP" id="kapittel-4-paragraf-10-ledd-5">Ved ungdomsoppfølging sendes saken tilbake til påtalemyndigheten dersom en ungdomsplan ikke kommer i stand. Påtalemyndigheten avgjør om strafforfølging skal åpnes på nytt.</article><article class="legalP" id="kapittel-4-paragraf-10-ledd-6">Ungdomskoordinatoren kan endre fastsatte tiltak, forutsatt at det nye tiltaket er bedre egnet til å ivareta ungdommens behov, og at ungdomsplanen etter endringen er av tilsvarende eller lavere omfang og intensitet. Annet ledd gjelder tilsvarende ved endring av ungdomsplanen.</article><article class="changesToParent">Endret ved lover <a href="lov/2015-06-19-65">19 juni 2015 nr. 65</a> (ikr. 1 okt 2015), <a href="lov/2022-06-17-58">17 juni 2022 nr. 58</a> (i kraft 1 juli 2022 iflg. <a href="forskrift/2022-06-17-1035">res. 17 juni 2022 nr. 1035</a>), <a href="lov/2023-12-20-110">20 des 2023 nr. 110</a> (i kraft 1 sep 2024 iflg. <a href="forskrift/2024-05-24-811">res. 24 mai 2024 nr. 811</a>), <a href="lov/2024-11-29-73">29 nov 2024 nr. 73</a> (i kraft 1 des 2024 iflg. <a href="forskrift/2024-11-29-2890">res. 29 nov 2024 nr. 2890</a>).</article></article><article class="legalArticle" data-lovdata-URL="NL/lov/2014-06-20-49/§26" data-name="§26" id="kapittel-4-paragraf-11"><h3 class="legalArticleHeader"><span class="legalArticleValue" data-legalArea="30.05">§ 26</span>. <span class="legalArticleTitle">Oppfølgingsteam</span></h3><article class="legalP" id="kapittel-4-paragraf-11-ledd-1">Oppfølgingsteamet har ansvaret for å gjennomføre tiltakene fastsatt i ungdomsplanen. Oppfølgingsteamet ledes av ungdomskoordinatoren og består ellers av ungdommen og dennes verger og andre som har oppgaver i forbindelse med gjennomføringen av ungdomsplanen. Ungdomskoordinatoren kan også anmode andre med tilknytning til ungdommen eller saken om å delta.</article><article class="legalP" id="kapittel-4-paragraf-11-ledd-2">Ved ungdomsstraff er representanter fra kriminalomsorgen og politiet obligatoriske deltakere i oppfølgingsteamet.</article><article class="changesToParent">Endret ved lov <a href="lov/2023-12-20-110">20 des 2023 nr. 110</a> (i kraft 1 sep 2024 iflg. <a href="forskrift/2024-05-24-811">res. 24 mai 2024 nr. 811</a>).</article></article><article class="legalArticle" data-lovdata-URL="NL/lov/2014-06-20-49/§27" data-name="§27" id="kapittel-4-paragraf-12"><h3 class="legalArticleHeader"><span class="legalArticleValue" data-legalArea="30.05">§ 27</span>. <span class="legalArticleTitle">Generelle pålegg overfor ungdommen</span></h3><article class="legalP" id="kapittel-4-paragraf-12-ledd-1">Ungdommen skal under ungdomsplanmøtet, i møte med oppfølgingsteamet og i andre møter eller avtaler som fremgår av ungdomsplanen<ol class="defaultList" type="a"><li data-name="a." value="1"><article class="listArticle" id="kapittel-4-paragraf-12-ledd-1-punkt-1"><article class="legalP" id="kapittel-4-paragraf-12-ledd-1-punkt-1-ledd-1">møte til fastsatt tid og sted</article></article></li><li data-name="b." value="2"><article class="listArticle" id="kapittel-4-paragraf-12-ledd-1-punkt-2"><article class="legalP" id="kapittel-4-paragraf-12-ledd-1-punkt-2-ledd-1">være upåvirket av alkohol eller andre berusende eller bedøvende midler.</article></article></li></ol></article><article class="legalP" id="kapittel-4-paragraf-12-ledd-2">Ungdommen skal ikke<ol class="defaultList" type="a"><li data-name="a." value="1"><article class="listArticle" id="kapittel-4-paragraf-12-ledd-2-punkt-1"><article class="legalP" id="kapittel-4-paragraf-12-ledd-2-punkt-1-ledd-1">vise en atferd som kan true sikkerheten til personer som deltar under gjennomføringen eller påvirke miljøet på negativ måte</article></article></li><li data-name="b." value="2"><article class="listArticle" id="kapittel-4-paragraf-12-ledd-2-punkt-2"><article class="legalP" id="kapittel-4-paragraf-12-ledd-2-punkt-2-ledd-1">oppholde seg i utlandet i gjennomføringstiden med mindre ungdomskoordinatoren gir tillatelse.</article></article></li></ol></article><article class="legalP" id="kapittel-4-paragraf-12-ledd-3">Ungdommen skal ikke begå nye straffbare handlinger før utløpet av gjennomføringstiden.</article><article class="changesToParent">Endret ved lov <a href="lov/2023-12-20-110">20 des 2023 nr. 110</a> (i kraft 1 sep 2024 iflg. <a href="forskrift/2024-05-24-811">res. 24 mai 2024 nr. 811</a>).</article></article><article class="legalArticle" data-lovdata-URL="NL/lov/2014-06-20-49/§28" data-name="§28" id="kapittel-4-paragraf-13"><h3 class="legalArticleHeader"><span class="legalArticleValue" data-legalArea="30.05">§ 28</span>. <span class="legalArticleTitle">Forbud mot bruk av alkohol eller andre berusende eller bedøvende midler</span></h3><article class="legalP" id="kapittel-4-paragraf-13-ledd-1">Hvis det fremstår som nødvendig for å motvirke en ny straffbar handling som er rettet mot noens liv, helse eller frihet, kan ungdomskoordinatoren på ethvert tidspunkt i løpet av gjennomføringstiden forby ungdommen å bruke alkohol eller andre berusende eller bedøvende midler og pålegge ungdommen å avgi nødvendige rusprøver etter <a href="lov/2014-06-20-49/§29">§ 29</a>.</article><article class="legalP" id="kapittel-4-paragraf-13-ledd-2">Ungdomskoordinatoren skal oppheve forbudet når det ikke lenger fremstår som nødvendig.</article><article class="changesToParent">Endret ved lov <a href="lov/2023-12-20-110">20 des 2023 nr. 110</a> (i kraft 1 sep 2024 iflg. <a href="forskrift/2024-05-24-811">res. 24 mai 2024 nr. 811</a>).</article></article><article class="legalArticle" data-lovdata-URL="NL/lov/2014-06-20-49/§29" data-name="§29" id="kapittel-4-paragraf-14"><h3 class="legalArticleHeader"><span class="legalArticleValue" data-legalArea="30.05">§ 29</span>. <span class="legalArticleTitle">Ruskontroll</span></h3><article class="legalP" id="kapittel-4-paragraf-14-ledd-1">Hvis ungdommen er pålagt å avstå fra å bruke alkohol og andre berusende eller bedøvende midler og avgi nødvendige rusprøver etter <a href="lov/2014-06-20-49/§25/ledd/1/bokstav/f">§ 25 første ledd bokstav f</a>, <a href="lov/2014-06-20-49/§28/ledd/1">§ 28 første ledd</a>, <a href="lov/2014-06-20-49/§31/ledd/2/bokstav/c">§ 31 annet ledd bokstav c</a> eller <a href="lov/2014-06-20-49/§33/ledd/2/bokstav/c">§ 33 annet ledd bokstav c</a>, skal konfliktrådet undersøke om pålegget følges.</article><article class="legalP" id="kapittel-4-paragraf-14-ledd-2">Undersøkelsen kan innebære uanmeldte besøk i hjemmet. Når ruskontroll skal gjennomføres, kan konfliktrådet pålegge ungdommen å avgi urinprøve, utåndingsprøve eller blodprøve eller medvirke til annen undersøkelse som kan skje uten fare eller særlig ubehag. Bestemmelsen i <a href="lov/2005-05-20-28/§37/ledd/1/bokstav/d">straffeloven § 37 første ledd bokstav d</a> jf. <a href="lov/2005-05-20-28/§37/ledd/3">tredje ledd</a> gjelder tilsvarende der rusprøve skal avgis.</article><article class="legalP" id="kapittel-4-paragraf-14-ledd-3">Er det grunn til å anta at ungdommen møter påvirket av alkohol eller andre berusende eller bedøvende midler, skal konfliktrådet snarest undersøke forholdet. Ungdommen kan pålegges å avgi urinprøve, utåndingsprøve eller blodprøve eller å medvirke til annen undersøkelse som kan skje uten fare eller særlig ubehag. Bestemmelsen i <a href="lov/2005-05-20-28/§37/ledd/1/bokstav/d">straffeloven § 37 første ledd bokstav d</a> jf. <a href="lov/2005-05-20-28/§37/ledd/3">tredje ledd</a> gjelder tilsvarende der rusprøve skal avgis.</article><article class="legalP" id="kapittel-4-paragraf-14-ledd-4">Tiltak som er en del av undersøkelse etter tredje ledd eller etter <a href="lov/2014-06-20-49/§28/ledd/1">§ 28 første ledd</a>, <a href="lov/2014-06-20-49/§31/ledd/2/bokstav/c">§ 31 annet ledd bokstav c</a> eller <a href="lov/2014-06-20-49/§33/ledd/2/bokstav/c">§ 33 annet ledd bokstav c</a>, er ikke en del av ungdomsplanen.</article><article class="changesToParent">Endret ved lover <a href="lov/2015-06-19-65">19 juni 2015 nr. 65</a> (ikr. 1 okt 2015), <a href="lov/2023-12-20-110">20 des 2023 nr. 110</a> (i kraft 1 sep 2024 iflg. <a href="forskrift/2024-05-24-811">res. 24 mai 2024 nr. 811</a>).</article></article><article class="legalArticle" data-lovdata-URL="NL/lov/2014-06-20-49/§30" data-name="§30" id="kapittel-4-paragraf-15"><h3 class="legalArticleHeader"><span class="legalArticleValue" data-legalArea="30.05">§ 30</span>. <span class="legalArticleTitle">Avbrudd i påbegynt gjennomføring</span></h3><article class="legalP" id="kapittel-4-paragraf-15-ledd-1">Ungdomskoordinatoren kan avbryte gjennomføringen av ungdomsstraffen eller ungdomsoppfølgingen dersom ungdommens helsetilstand tilsier det eller det for øvrig foreligger særlig tungtveiende grunner som ikke kan avhjelpes på annen måte.</article><article class="legalP" id="kapittel-4-paragraf-15-ledd-2">Når det fremstår som nødvendig for at avbruddet skal være sikkerhetsmessig forsvarlig, skal ungdomskoordinatoren fastsette slike vilkår for avbruddet som nevnt i <a href="lov/2014-06-20-49/§31/ledd/2">§ 31 annet ledd</a> eller <a href="lov/2014-06-20-49/§33/ledd/2">§ 33 annet ledd</a>.</article><article class="legalP" id="kapittel-4-paragraf-15-ledd-3">Dersom hensynet til en hensiktsmessig og forsvarlig gjennomføring taler for det, kan ungdomskoordinatoren avbryte gjennomføringen i forbindelse med klagesak etter <a href="lov/2014-06-20-49/§22e">§ 22 e</a>.</article><article class="changesToParent">Endret ved lov <a href="lov/2023-12-20-110">20 des 2023 nr. 110</a> (i kraft 1 sep 2024 iflg. <a href="forskrift/2024-05-24-811">res. 24 mai 2024 nr. 811</a>).</article></article><article class="legalArticle" data-lovdata-URL="NL/lov/2014-06-20-49/§31" data-name="§31" id="kapittel-4-paragraf-16"><h3 class="legalArticleHeader"><span class="legalArticleValue" data-legalArea="30.05">§ 31</span>. <span class="legalArticleTitle">Brudd under gjennomføring av ungdomsstraffen</span></h3><article class="legalP" id="kapittel-4-paragraf-16-ledd-1">Hvis ungdommen forsettlig eller uaktsomt bryter vilkår eller pålegg etter <a href="lov/2014-06-20-49/§25/ledd/1">§ 25 første ledd</a>, <a href="lov/2014-06-20-49/§27/ledd/1">§ 27 første</a> og <a href="lov/2014-06-20-49/§27/ledd/2">annet ledd</a> eller <a href="lov/2014-06-20-49/§28/ledd/1">§ 28 første ledd</a>, kan ungdomskoordinatoren pålegge ungdommen å møte til samtale for å motvirke nye brudd. Under samtalen skal ungdommen gjøres kjent med følgene av gjentatte brudd.</article><article class="legalP" id="kapittel-4-paragraf-16-ledd-2">Hvis det fremstår som nødvendig for å motvirke nye brudd, skal ungdomskoordinatoren fastsette vilkår om at ungdommen skal<ol class="defaultList" type="a"><li data-name="a." value="1"><article class="listArticle" id="kapittel-4-paragraf-16-ledd-2-punkt-1"><article class="legalP" id="kapittel-4-paragraf-16-ledd-2-punkt-1-ledd-1">overholde vilkår om oppholdssted</article></article></li><li data-name="b." value="2"><article class="listArticle" id="kapittel-4-paragraf-16-ledd-2-punkt-2"><article class="legalP" id="kapittel-4-paragraf-16-ledd-2-punkt-2-ledd-1">unngå kontakt med bestemte personer</article></article></li><li data-name="c." value="3"><article class="listArticle" id="kapittel-4-paragraf-16-ledd-2-punkt-3"><article class="legalP" id="kapittel-4-paragraf-16-ledd-2-punkt-3-ledd-1">avstå fra å bruke alkohol eller andre berusende eller bedøvende midler og avgi nødvendige rusprøver etter <a href="lov/2014-06-20-49/§29">§ 29</a></article></article></li><li data-name="d." value="4"><article class="listArticle" id="kapittel-4-paragraf-16-ledd-2-punkt-4"><article class="legalP" id="kapittel-4-paragraf-16-ledd-2-punkt-4-ledd-1">møte til samtale med politiet, kriminalomsorgen eller annen aktør i oppfølgingsteamet</article></article></li><li data-name="e." value="5"><article class="listArticle" id="kapittel-4-paragraf-16-ledd-2-punkt-5"><article class="legalP" id="kapittel-4-paragraf-16-ledd-2-punkt-5-ledd-1">overholde vilkår om meldeplikt for politiet, kriminalomsorgen eller konfliktrådet.</article></article></li></ol><p class="leddfortsettelse">Ungdommen har rett til å medvirke, jf. <a href="lov/2014-06-20-49/§22b">§ 22 b</a>. Ungdommens verger har rett til å uttale seg.</p></article><article class="legalP" id="kapittel-4-paragraf-16-ledd-3">Hvis ungdommen, etter at ungdomskoordinatoren har pålagt ungdommen å møte til samtale som nevnt i første ledd eller fastsatt vilkår etter annet ledd, på nytt bryter kravene eller vilkår fastsatt etter annet ledd bokstav a til e, kan ungdomskoordinatoren, etter samtykke fra politiet og kriminalomsorgen, innkalle til et nytt ungdomsplanmøte, eller overføre saken til kriminalomsorgens regionale nivå eller påtalemyndigheten med innstilling om at saken bringes inn for retten med begjæring om<ol class="defaultList" type="a"><li data-name="a." value="1"><article class="listArticle" id="kapittel-4-paragraf-16-ledd-3-punkt-1"><article class="legalP" id="kapittel-4-paragraf-16-ledd-3-punkt-1-ledd-1">fastsettelse av vilkår med elektronisk kontroll etter <a href="lov/2005-05-20-28/§52c/ledd/4">straffeloven § 52 c fjerde ledd</a></article></article></li><li data-name="b." value="2"><article class="listArticle" id="kapittel-4-paragraf-16-ledd-3-punkt-2"><article class="legalP" id="kapittel-4-paragraf-16-ledd-3-punkt-2-ledd-1">at den subsidiære fengselsstraffen skal fullbyrdes helt eller delvis etter <a href="lov/2005-05-20-28/§52c/ledd/1/bokstav/a">straffeloven § 52 c første ledd bokstav a</a>, eller</article></article></li><li data-name="c." value="3"><article class="listArticle" id="kapittel-4-paragraf-16-ledd-3-punkt-3"><article class="legalP" id="kapittel-4-paragraf-16-ledd-3-punkt-3-ledd-1">at den subsidiære fengselsstraffen helt eller delvis skal omgjøres til samfunnsstraff eller betinget fengsel etter <a href="lov/2005-05-20-28/§52c/ledd/1/bokstav/a">straffeloven § 52 c første ledd bokstav a</a>.</article></article></li></ol></article><article class="legalP" id="kapittel-4-paragraf-16-ledd-4">Når ungdomskoordinatoren har overført saken til kriminalomsorgens regionale nivå eller påtalemyndigheten med innstilling om å bringe saken inn for retten, avbrytes gjennomføringen av straffen fra det tidspunktet begjæringen er oversendt retten. Straffegjennomføringen avbrytes ikke ved begjæring etter tredje ledd bokstav a.</article><article class="legalP" id="kapittel-4-paragraf-16-ledd-5">Hvis ungdommen unnlater å møte til bruddsamtale etter første ledd, kan ungdomskoordinatoren beslutte å avbryte gjennomføringen av straffen. Det samme gjelder der ungdommen, etter at bruddsamtalen er gjennomført, på nytt bryter kravene.</article><article class="legalP" id="kapittel-4-paragraf-16-ledd-6">Ungdomskoordinatoren kan anmode politiet om å avhente ungdommen etter <a href="lov/1981-05-22-25/§461/ledd/3">straffeprosessloven § 461 tredje ledd</a> hvis det er nødvendig for å få gjennomført samtale etter første ledd.</article><article class="changesToParent">Endret ved lover <a href="lov/2015-06-19-65">19 juni 2015 nr. 65</a> (ikr. 1 okt 2015), <a href="lov/2023-12-20-110">20 des 2023 nr. 110</a> (i kraft 1 sep 2024 iflg. <a href="forskrift/2024-05-24-811">res. 24 mai 2024 nr. 811</a>), <a href="lov/2024-11-29-73">29 nov 2024 nr. 73</a> (i kraft 1 des 2024 iflg. <a href="forskrift/2024-11-29-2890">res. 29 nov 2024 nr. 2890</a>).</article></article><article class="legalArticle" data-lovdata-URL="NL/lov/2014-06-20-49/§32" data-name="§32" id="kapittel-4-paragraf-17"><h3 class="legalArticleHeader"><span class="legalArticleValue" data-legalArea="30.05">§ 32</span>. <span class="legalArticleTitle">Ny straffbar handling under gjennomføring av ungdomsstraffen</span></h3><article class="legalP" id="kapittel-4-paragraf-17-ledd-1">Begår ungdommen en ny straffbar handling før gjennomføringstiden utløper, kan påtalemyndigheten bringe saken inn for retten med begjæring om at den subsidiære fengselsstraffen skal fullbyrdes helt eller delvis eller omgjøres til samfunnsstraff eller betinget fengsel etter <a href="lov/2005-05-20-28/§52c/ledd/1/bokstav/b">straffeloven § 52 c første ledd bokstav b</a>. Ungdomskoordinatoren kan, etter samtykke fra politiet og kriminalomsorgen, anmode påtalemyndigheten om å bringe saken inn for retten. Når påtalemyndigheten beslutter å bringe saken inn for retten, avbrytes gjennomføringen av straffen fra tidspunktet for ny rettskraftig avgjørelse.</article><article class="legalP" id="kapittel-4-paragraf-17-ledd-2">Hvis ungdommen blir siktet for en straffbar handling som kan føre til fullbyrding eller omgjøring av den subsidiære fengselsstraffen etter <a href="lov/2005-05-20-28/§52c/ledd/1/bokstav/b">straffeloven § 52 c første ledd bokstav b</a>, kan påtalemyndigheten beslutte at gjennomføringen av ungdomsstraffen avbrytes.</article><article class="changesToParent">Endret ved lover <a href="lov/2015-06-19-65">19 juni 2015 nr. 65</a> (ikr. 1 okt 2015), <a href="lov/2023-12-20-110">20 des 2023 nr. 110</a> (i kraft 1 sep 2024 iflg. <a href="forskrift/2024-05-24-811">res. 24 mai 2024 nr. 811</a>).</article></article><article class="legalArticle" data-lovdata-URL="NL/lov/2014-06-20-49/§33" data-name="§33" id="kapittel-4-paragraf-18"><h3 class="legalArticleHeader"><span class="legalArticleValue" data-legalArea="30.05">§ 33</span>. <span class="legalArticleTitle">Brudd under gjennomføring av ungdomsoppfølging</span></h3><article class="legalP" id="kapittel-4-paragraf-18-ledd-1">Hvis ungdommen forsettlig eller uaktsomt bryter vilkår eller pålegg etter <a href="lov/2014-06-20-49/§25/ledd/1">§ 25 første ledd</a>, <a href="lov/2014-06-20-49/§27/ledd/1">§ 27 første</a> og <a href="lov/2014-06-20-49/§27/ledd/2">annet ledd</a> eller <a href="lov/2014-06-20-49/§28/ledd/1">§ 28 første ledd</a>, kan ungdomskoordinatoren pålegge ungdommen å møte til samtale for å motvirke nye brudd. Under samtalen skal ungdommen gjøres kjent med følgene av gjentatte brudd.</article><article class="legalP" id="kapittel-4-paragraf-18-ledd-2">Hvis det fremstår som nødvendig for å motvirke nye brudd, skal ungdomskoordinatoren fastsette vilkår om at ungdommen skal<ol class="defaultList" type="a"><li data-name="a." value="1"><article class="listArticle" id="kapittel-4-paragraf-18-ledd-2-punkt-1"><article class="legalP" id="kapittel-4-paragraf-18-ledd-2-punkt-1-ledd-1">overholde vilkår om oppholdssted</article></article></li><li data-name="b." value="2"><article class="listArticle" id="kapittel-4-paragraf-18-ledd-2-punkt-2"><article class="legalP" id="kapittel-4-paragraf-18-ledd-2-punkt-2-ledd-1">unngå kontakt med bestemte personer</article></article></li><li data-name="c." value="3"><article class="listArticle" id="kapittel-4-paragraf-18-ledd-2-punkt-3"><article class="legalP" id="kapittel-4-paragraf-18-ledd-2-punkt-3-ledd-1">avstå fra å bruke alkohol eller andre berusende eller bedøvende midler og avgi nødvendige rusprøver etter <a href="lov/2014-06-20-49/§29">§ 29</a></article></article></li><li data-name="d." value="4"><article class="listArticle" id="kapittel-4-paragraf-18-ledd-2-punkt-4"><article class="legalP" id="kapittel-4-paragraf-18-ledd-2-punkt-4-ledd-1">møte til samtale med politiet, kriminalomsorgen eller annen aktør i oppfølgingsteamet</article></article></li><li data-name="e." value="5"><article class="listArticle" id="kapittel-4-paragraf-18-ledd-2-punkt-5"><article class="legalP" id="kapittel-4-paragraf-18-ledd-2-punkt-5-ledd-1">overholde vilkår om meldeplikt for politiet, kriminalomsorgen eller konfliktrådet.</article></article></li></ol><p class="leddfortsettelse">Ungdommen har rett til å medvirke, jf. <a href="lov/2014-06-20-49/§22b">§ 22 b</a>. Ungdommens verger har rett til å uttale seg.</p></article><article class="legalP" id="kapittel-4-paragraf-18-ledd-3">Hvis ungdommen, etter at ungdomskoordinatoren har pålagt ungdommen å møte til samtale som nevnt i første ledd eller fastsatt vilkår etter annet ledd, på nytt bryter kravene eller vilkår fastsatt etter annet ledd bokstav a til e, kan ungdomskoordinatoren innkalle til et nytt ungdomsplanmøte, eller overføre saken til påtalemyndigheten. Påtalemyndigheten vurderer om strafforfølgingen skal gjenopptas. Gjennomføringen av reaksjonen avbrytes fra det tidspunktet påtalemyndigheten beslutter at strafforfølgningen gjenopptas.</article><article class="legalP" id="kapittel-4-paragraf-18-ledd-4">Hvis ungdommen unnlater å møte til bruddsamtale etter første ledd, kan ungdomskoordinatoren beslutte å avbryte gjennomføringen av reaksjonen. Det samme gjelder der ungdommen, etter at bruddsamtalen er gjennomført, på nytt bryter kravene.</article><article class="changesToParent">Endret ved lover <a href="lov/2015-06-19-65">19 juni 2015 nr. 65</a> (ikr. 1 okt 2015), <a href="lov/2023-12-20-110">20 des 2023 nr. 110</a> (i kraft 1 sep 2024 iflg. <a href="forskrift/2024-05-24-811">res. 24 mai 2024 nr. 811</a>).</article></article><article class="legalArticle" data-lovdata-URL="NL/lov/2014-06-20-49/§34" data-name="§34" id="kapittel-4-paragraf-19"><h3 class="legalArticleHeader"><span class="legalArticleValue" data-legalArea="30.05">§ 34</span>. <span class="legalArticleTitle">Ny straffbar handling under gjennomføring av ungdomsoppfølging</span></h3><article class="legalP" id="kapittel-4-paragraf-19-ledd-1">Begår ungdommen en ny straffbar handling før gjennomføringstiden utløper, avgjør påtalemyndigheten om strafforfølgingen skal gjenopptas. Gjennomføringen av reaksjonen avbrytes fra tidspunktet for endelig påtaleavgjørelse eller ny rettskraftig avgjørelse.</article><article class="legalP" id="kapittel-4-paragraf-19-ledd-2">Hvis ungdommen blir siktet for en straffbar handling som kan føre til at påtalemyndigheten gjenopptar strafforfølgingen, kan påtalemyndigheten beslutte at gjennomføringen av ungdomsoppfølgingen avbrytes.</article><article class="changesToParent">Endret ved lover <a href="lov/2015-06-19-65">19 juni 2015 nr. 65</a> (ikr. 1 okt 2015), <a href="lov/2023-12-20-110">20 des 2023 nr. 110</a> (i kraft 1 sep 2024 iflg. <a href="forskrift/2024-05-24-811">res. 24 mai 2024 nr. 811</a>).</article></article><article class="legalArticle" data-lovdata-URL="NL/lov/2014-06-20-49/§35" data-name="§35" id="kapittel-4-paragraf-20"><h3 class="legalArticleHeader"><span class="legalArticleValue" data-legalArea="30.05">§ 35</span>. <span class="legalArticleTitle">Forskriftshjemmel</span></h3><article class="legalP" id="kapittel-4-paragraf-20-ledd-1">Departementet kan gi forskrift med utfyllende bestemmelser om gjennomføring av ungdomsplanmøte, gjenopprettende møte med fornærmede og annen gjenopprettende prosess og relasjonsbygging og om håndtering av brudd.</article><article class="changesToParent">Endret ved lov <a href="lov/2023-12-20-110">20 des 2023 nr. 110</a> (i kraft 1 sep 2024 iflg. <a href="forskrift/2024-05-24-811">res. 24 mai 2024 nr. 811</a>).</article></article></section><section class="section" data-name="kapV" id="kapittel-5" data-lovdata-URL="NL/lov/2014-06-20-49/KAPITTEL_5"><h2>Kapittel V. Oppfølging i konfliktråd</h2><article class="legalArticle" data-lovdata-URL="NL/lov/2014-06-20-49/§36" data-name="§36" id="kapittel-5-paragraf-1"><h3 class="legalArticleHeader"><span class="legalArticleValue">§ 36</span>. <span class="legalArticleTitle">Innholdet i og gjennomføringen av reaksjonen oppfølging i konfliktråd</span></h3><article class="legalP" id="kapittel-5-paragraf-1-ledd-1">Reaksjonen oppfølging i konfliktråd består av gjennomføring av et møte i konfliktrådet, utarbeidelse av en individuelt tilpasset plan og oppfølging av planen. Planen utformes i møtet og skal godkjennes av konfliktrådet og siktede eller domfelte. Konfliktrådet har ansvaret for at planen gjennomføres.</article><article class="legalP" id="kapittel-5-paragraf-1-ledd-2">Hvis den siktede eller domfelte forsettlig eller uaktsomt bryter vilkår fastsatt i planen, generelle pålegg etter <a href="lov/2014-06-20-49/§27">§ 27</a> eller øvrige vilkår fastsatt i medhold av loven her, gjelder reglene for håndtering av brudd i <a href="lov/2014-06-20-49/§33">§ 33</a> tilsvarende så langt de passer.</article><article class="legalP" id="kapittel-5-paragraf-1-ledd-3">Reglene i <a href="lov/2014-06-20-49/§22e">§§ 22 e</a>, <a href="lov/2014-06-20-49/§27">27</a>, <a href="lov/2014-06-20-49/§30">30</a> og <a href="lov/2014-06-20-49/§34">34</a> gjelder tilsvarende så langt de passer.</article><article class="legalP" id="kapittel-5-paragraf-1-ledd-4">Departementet kan gi forskrift med bestemmelser om innholdet i og gjennomføringen av reaksjonen oppfølging i konfliktråd, herunder nærmere bestemmelser om møter i konfliktrådet, utformingen av og innholdet i en plan, oppfølgingsansvar, forbud mot bruk av rusmidler, ruskontroll og håndtering av brudd. Bestemmelsene skal ikke være mer inngripende overfor siktede eller domfelte enn det som følger av <a href="lov/2014-06-20-49/kapiv">kapittel IV</a>.</article><article class="changesToParent">Endret ved lov <a href="lov/2023-12-20-110">20 des 2023 nr. 110</a> (i kraft 1 sep 2024 iflg. <a href="forskrift/2024-05-24-811">res. 24 mai 2024 nr. 811</a>).</article></article></section><section class="section" data-name="kapVI" id="kapittel-6" data-lovdata-URL="NL/lov/2014-06-20-49/KAPITTEL_6"><h2>Kapittel VI. Sluttbestemmelser</h2><article class="legalArticle" data-lovdata-URL="NL/lov/2014-06-20-49/§37" data-name="§37" id="kapittel-6-paragraf-1"><h3 class="legalArticleHeader"><span class="legalArticleValue">§ 37</span>. <span class="legalArticleTitle">Ikraftsetting og overgangsregler</span></h3><article class="legalP" id="kapittel-6-paragraf-1-ledd-1">Loven gjelder fra den tiden Kongen bestemmer.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" id="kapittel-6-paragraf-1-ledd-2">Fra den tid loven trer i kraft, oppheves <a href="lov/1991-03-15-3">lov 15. mars 1991 nr. 3</a> om megling i konfliktråd.</article><article class="legalP" id="kapittel-6-paragraf-1-ledd-3">Kongen kan gi nærmere overgangsregler.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1 juli 2014 iflg. <a href="forskrift/2014-06-20-795">res. 20 juni 2014 nr. 795</a>.</article></footer></article><article class="legalArticle" data-lovdata-URL="NL/lov/2014-06-20-49/§38" data-name="§38" id="kapittel-6-paragraf-2"><h3 class="legalArticleHeader"><span class="legalArticleValue">§ 38</span>. <span class="legalArticleTitle">Endringer i andre lover</span></h3><article class="legalP" id="kapittel-6-paragraf-2-ledd-1">Fra den tid loven trer i kraft, gjøres følgende endringer i andre lover: – – –</article></article></section></main></body></html>