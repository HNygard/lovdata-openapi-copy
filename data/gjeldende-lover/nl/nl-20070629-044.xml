<!DOCTYPE html><html lang="no"><head><title>Lov om Folketrygdfondet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2007-06-29-44</dd><dt class="dokid">DokumentID</dt><dd class="dokid">NL/lov/2007-06-29-44</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2008-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-06-20</dd><dt class="lastChangedBy">Sist endret ved</dt><dd class="lastChangedBy"><a href="lov/2025-06-20-53">lov/2025-06-20-53</a></dd><dt class="legalArea">Rettsområde</dt><dd class="legalArea"><ul><li><a href="legal-areas/26" title="Selskaper, fond og foreninger">Selskaper, fond og foreninger</a> &gt; <a href="legal-areas/26.03" title="Fond">Fond</a></li></ul></dd><dt class="dateOfPublication">Kunngjort</dt><dd class="dateOfPublication">2007-06-29</dd><dt class="lastupdated">Rettet</dt><dd class="lastupdated">2021-07-01 (faglige fotnoter fjernet)</dd><dt class="titleShort">Korttittel</dt><dd class="titleShort">Folketrygdfondloven</dd><dt class="title">Tittel</dt><dd class="title">Lov om Folketrygdfondet</dd><dt class="refid">RefID</dt><dd class="refid">lov/2007-06-29-44</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om Folketrygdfondet</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Eier</a></li><li><a href="#paragraf-3">§ 3. Partsstilling</a></li><li><a href="#paragraf-4">§ 4. Vedtekter</a></li><li><a href="#paragraf-5">§ 5. Registrering i Foretaksregisteret</a></li><li><a href="#paragraf-6">§ 6. Forholdet til annen lovgivning, taushetsplikt mv.</a></li><li><a href="#paragraf-7">§ 7. Statens egenkapitalinnskudd og ansvar</a></li><li><a href="#paragraf-8">§ 8. Styret</a></li><li><a href="#paragraf-9">§ 9. Styrets ledelse og tilsynsansvar</a></li><li><a href="#paragraf-10">§ 10. Administrerende direktør</a></li><li><a href="#paragraf-11">§ 11. Representasjon utad</a></li><li><a href="#paragraf-12">§ 12. Årsregnskap og årsberetning</a></li><li><a href="#paragraf-13">§ 13. Revisjon</a></li><li><a href="#paragraf-14">§ 14. Riksrevisjonens kontroll</a></li><li><a href="#paragraf-15">§ 15. Utfyllende regler</a></li><li><a href="#paragraf-16">§ 16. Ikrafttredelse og endringer i andre lover</a></li><li><a href="#paragraf-17">§ 17. Overgangsbestemmelser</a></li></ul></li></ul></dd></dl></header><main class="documentBody" data-lovdata-URL="NL/lov/2007-06-29-44" id="dokument"><h1>Lov om Folketrygdfondet</h1><article class="legalArticle" data-lovdata-URL="NL/lov/2007-06-29-44/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Folketrygdfondet skal i eget navn forvalte motverdien av kapitalinnskuddet Statens pensjonsfond Norge på oppdrag fra departementet, jf. <a href="lov/2005-12-21-123">lov 21. desember 2005 nr. 123</a> om Statens pensjonsfond <a href="lov/2005-12-21-123/§3">§ 3</a> tredje ledd. Folketrygdfondet skal også utføre andre forvalteroppgaver som departementet tillegger Folketrygdfondet.</article><article class="changesToParent">Endret ved <a href="lov/2019-06-21-31">lov 21 juni 2019 nr. 31</a> (ikr. 1 jan 2020 iflg. <a href="forskrift/2019-06-21-804">res. 21 juni 2019 nr. 804</a>).</article></article><article class="legalArticle" data-lovdata-URL="NL/lov/2007-06-29-44/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Eier</span></h2><article class="legalP" id="paragraf-2-ledd-1">Folketrygdfondet eies av staten alene.</article></article><article class="legalArticle" data-lovdata-URL="NL/lov/2007-06-29-44/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Partsstilling</span></h2><article class="legalP" id="paragraf-3-ledd-1">Folketrygdfondet er et eget rettssubjekt.</article></article><article class="legalArticle" data-lovdata-URL="NL/lov/2007-06-29-44/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Vedtekter</span></h2><article class="legalP" id="paragraf-4-ledd-1">Folketrygdfondet skal ha vedtekter som fastsettes av departementet.</article></article><article class="legalArticle" data-lovdata-URL="NL/lov/2007-06-29-44/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Registrering i Foretaksregisteret</span></h2><article class="legalP" id="paragraf-5-ledd-1">Folketrygdfondet skal registreres i Foretaksregisteret.</article></article><article class="legalArticle" data-lovdata-URL="NL/lov/2007-06-29-44/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Forholdet til annen lovgivning, taushetsplikt mv.</span></h2><article class="legalP" id="paragraf-6-ledd-1">Forvaltningsloven gjelder ikke for Folketrygdfondet. Forvaltningslovens bestemmelser om inhabilitet gjelder likevel for Folketrygdfondets tillitsvalgte, ansatte og andre som utfører tjenester eller arbeid for Folketrygdfondet.</article><article class="legalP" id="paragraf-6-ledd-2">Enhver som utfører tjeneste eller arbeid for Folketrygdfondet, plikter å hindre at andre får adgang eller kjennskap til det vedkommende i forbindelse med tjenesten eller arbeidet får vite om Folketrygdfondets eller andres forretningsmessige forhold eller om noens personlige forhold. Taushetsplikten gjelder ikke overfor departementet. Tilsvarende taushetsplikt som følger av første punktum, gjelder enhver som utfører tjeneste eller arbeid for departementet. <a href="lov/1967-02-10/§13">Forvaltningsloven § 13</a> annet og tredje ledd og <a href="lov/1967-02-10/§13a">§§ 13 a</a> til <a href="lov/1967-02-10/§13e">13 e</a> og <a href="lov/1967-02-10/§13g">13 g</a> får anvendelse.</article><article class="legalP" id="paragraf-6-ledd-3">Folketrygdfondet regnes som offentlig organ etter <a href="lov/1992-12-04-126">lov 4. desember 1992 nr. 126</a> om arkiv <a href="lov/1992-12-04-126/§2">§ 2</a> bokstav g.</article><article class="changesToParent">Endret ved <a href="lov/2014-04-11-12">lover 11 apr 2014 nr. 12</a> (ikr. 1 juli 2014 iflg. <a href="forskrift/2014-04-11-547">res. 11 apr 2014 nr. 547</a>), <a href="lov/2021-06-18-127">18 juni 2021 nr. 127</a> (ikr. 1 juli 2021 iflg. <a href="forskrift/2021-06-18-2026">res. 18 juni 2021 nr. 2026</a>). <strong>Endres</strong> ved lov <a href="lov/2025-06-20-96">20 juni 2025 nr. 96</a> (i kraft 1 jan 2026 iflg. <a href="forskrift/2025-06-20-1103">res. 20 juni 2025 nr. 1103</a>).</article></article><article class="legalArticle" data-lovdata-URL="NL/lov/2007-06-29-44/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Statens egenkapitalinnskudd og ansvar</span></h2><article class="legalP" id="paragraf-7-ledd-1">Staten skal ved opprettelsen av Folketrygdfondet gjøre et egenkapitalinnskudd. Endringer av innskuddet og anvendelse av overskudd på innskuddet kan vedtas av departementet.</article><article class="legalP" id="paragraf-7-ledd-2">Staten hefter ikke for Folketrygdfondets forpliktelser.</article></article><article class="legalArticle" data-lovdata-URL="NL/lov/2007-06-29-44/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Styret</span></h2><article class="legalP" id="paragraf-8-ledd-1">Folketrygdfondet skal ha et styre bestående av sju medlemmer, som oppnevnes av departementet for fire år om gangen. Oppnevningen gjelder inntil regnskapet er avsluttet for det fjerde året etter oppnevningen. Gjenoppnevning av medlemmer kan skje for en samlet periode på tolv år.</article><article class="legalP" id="paragraf-8-ledd-2">Ved behandling av administrative saker suppleres styret med ytterligere to styremedlemmer som velges av og blant de ansatte.</article><article class="legalP" id="paragraf-8-ledd-3">Styremedlemmer kan tre tilbake før tjenestetiden er ute med rimelig forhåndsvarsel til departementet.</article><article class="legalP" id="paragraf-8-ledd-4">Dersom styremedlemmer fratrer eller dør i løpet av den tid de er oppnevnt for, skal nytt medlem oppnevnes for den gjenstående tid.</article><article class="legalP" id="paragraf-8-ledd-5">Departementet utpeker lederen for styret. Styret velger nestlederen blant sine medlemmer.</article><article class="legalP" id="paragraf-8-ledd-6">Styremedlemmer skal ha godtgjøring som fastsettes av departementet.</article><article class="legalP" id="paragraf-8-ledd-7"><a href="lov/1997-06-13-44/§20-6">Aksjeloven § 20-6</a> gjelder tilsvarende for Folketrygdfondet.</article><article class="changesToParent">Endret ved lover <a href="lov/2012-12-14-83">14 des 2012 nr. 83</a> (ikr. 1 jan 2013), <a href="lov/2020-11-20-129">20 nov 2020 nr. 129</a> (ikr. 1 jan 2021 iflg. <a href="forskrift/2020-11-20-2419">res. 20 nov 2020 nr. 2419</a>, se del II for overgangsbestemmelser).</article></article><article class="legalArticle" data-lovdata-URL="NL/lov/2007-06-29-44/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Styrets ledelse og tilsynsansvar</span></h2><article class="legalP" id="paragraf-9-ledd-1">Forvaltningen av Folketrygdfondet hører under styret.</article><article class="legalP" id="paragraf-9-ledd-2">Styret skal sørge for forsvarlig organisering av virksomheten. Styret skal holde seg orientert om Folketrygdfondets virksomhet og plikter å påse at virksomheten, herunder regnskap og formuesforvaltning, er gjenstand for betryggende kontroll.</article><article class="legalP" id="paragraf-9-ledd-3">Styret skal føre tilsyn med administrasjonens ledelse av Folketrygdfondet og virksomheten for øvrig.</article><article class="legalP" id="paragraf-9-ledd-4"><a href="lov/1997-06-13-44/§6-17">Aksjeloven § 6-17</a> gjelder tilsvarende for styret i Folketrygdfondet.</article></article><article class="legalArticle" data-lovdata-URL="NL/lov/2007-06-29-44/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Administrerende direktør</span></h2><article class="legalP" id="paragraf-10-ledd-1">Administrerende direktør i Folketrygdfondet tilsettes av styret. Administrerende direktørs godtgjøring og pensjon fastsettes av styret med orientering til departementet.</article><article class="legalP" id="paragraf-10-ledd-2">Administrerende direktør står for den daglige ledelse av Folketrygdfondets virksomhet og skal følge de retningslinjer og pålegg som styret har gitt.</article><article class="legalP" id="paragraf-10-ledd-3">Den daglige ledelse omfatter ikke saker som er av uvanlig art eller stor betydning.</article><article class="legalP" id="paragraf-10-ledd-4">Administrerende direktør skal sørge for at Folketrygdfondets regnskap oppfyller kravene som følger av <a href="lov/2007-06-29-44/§12">§ 12</a> i denne lov og at formuesforvaltningen er ordnet på betryggende måte.</article><article class="legalP" id="paragraf-10-ledd-5"><a href="lov/1997-06-13-44/§6-17">Aksjeloven § 6-17</a> gjelder tilsvarende for administrerende direktør i Folketrygdfondet.</article></article><article class="legalArticle" data-lovdata-URL="NL/lov/2007-06-29-44/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Representasjon utad</span></h2><article class="legalP" id="paragraf-11-ledd-1">Styret representerer Folketrygdfondet utad og tegner dets firma.</article><article class="legalP" id="paragraf-11-ledd-2">Styret kan gi styremedlemmer eller administrerende direktør rett til å tegne Folketrygdfondets firma. Slik fullmakt kan fastsettes i vedtektene, som også kan begrense styrets myndighet til å gi rett til å tegne Folketrygdfondets firma.</article><article class="legalP" id="paragraf-11-ledd-3">Administrerende direktør representerer Folketrygdfondet utad i saker som faller innenfor hans eller hennes myndighet etter <a href="lov/2007-06-29-44/§10">§ 10</a> i denne lov.</article><article class="legalP" id="paragraf-11-ledd-4">Har noen som representerer Folketrygdfondet utad ved handling på vegne av Folketrygdfondet overskredet sin myndighet, er handlingen ikke bindende for Folketrygdfondet dersom medkontrahenten innså eller burde innse at myndigheten er overskredet og det derfor ville stride mot redelighet å gjøre rett etter handlingen gjeldende.</article></article><article class="legalArticle" data-lovdata-URL="NL/lov/2007-06-29-44/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Årsregnskap og årsberetning</span></h2><article class="legalP" id="paragraf-12-ledd-1">Folketrygdfondet er regnskapspliktig etter regnskapsloven og bokføringspliktig etter bokføringsloven. Departementet kan i forskrift utfylle eller fravike bestemmelser i regnskapsloven for Folketrygdfondet.</article><article class="legalP" id="paragraf-12-ledd-2">Årsregnskap og årsberetning godkjennes av departementet og meddeles Stortinget.</article></article><article class="legalArticle" data-lovdata-URL="NL/lov/2007-06-29-44/§13" data-name="§13" id="paragraf-13"><h2 class="legalArticleHeader"><span class="legalArticleValue" data-legalArea="03.07">§ 13</span>. <span class="legalArticleTitle">Revisjon</span></h2><article class="legalP" id="paragraf-13-ledd-1">Folketrygdfondet skal ha revisor som velges av departementet. Departementet kan i forskrift fastsette bestemmelser om revisjon.</article><article class="legalP" id="paragraf-13-ledd-2">Revisors godtgjøring skal godkjennes av departementet.</article><article class="legalP" id="paragraf-13-ledd-3">Styret skal utpeke Folketrygdfondets internrevisjon. Styret skal hvert år godkjenne internrevisjonens ressurser og planer. Internrevisjonen rapporterer til styret.</article></article><article class="legalArticle" data-lovdata-URL="NL/lov/2007-06-29-44/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Riksrevisjonens kontroll</span></h2><article class="legalP" id="paragraf-14-ledd-1">Riksrevisjonen fører kontroll med forvaltningen av statens interesser og kan foreta undersøkelser i Folketrygdfondet etter <a href="lov/2024-12-13-77">riksrevisjonsloven</a>.</article><article class="changesToParent">Endret ved lov <a href="lov/2025-06-20-53">20 juni 2025 nr. 53</a>.</article></article><article class="legalArticle" data-lovdata-URL="NL/lov/2007-06-29-44/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Utfyllende regler</span></h2><article class="legalP" id="paragraf-15-ledd-1">Departementet kan i forskrift fastsette nærmere regler for Folketrygdfondet.</article></article><article class="legalArticle" data-lovdata-URL="NL/lov/2007-06-29-44/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Ikrafttredelse og endringer i andre lover</span></h2><article class="legalP" id="paragraf-16-ledd-1">Loven trer i kraft fra den tid Kongen bestemmer.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" id="paragraf-16-ledd-2">Fra den tid loven trer i kraft, gjøres følgende endringer i andre lover: – – –</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1 jan 2008 iflg. <a href="forskrift/2007-06-29-937">res. 29 juni 2007 nr. 937</a>.</article></footer></article><article class="legalArticle" data-lovdata-URL="NL/lov/2007-06-29-44/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Overgangsbestemmelser</span></h2><article class="legalP" id="paragraf-17-ledd-1">Overføring til det selvstendige rettssubjektet Folketrygdfondet av forpliktelser knyttet til forvaltningsorganet Folketrygdfondet har frigjørende virkning for staten. Fordringshavere og andre rettighetshavere kan ikke motsette seg overføringen eller gjøre gjeldende at overføringen utgjør en bortfallsgrunn for rettsforholdet.</article><article class="defaultP">– – –</article><article class="legalP" id="paragraf-17-ledd-2">Øvrige overgangsbestemmelser fastsettes av Kongen.</article></article></main></body></html>