<!DOCTYPE html><html lang="no"><head><title>Lov om infrastruktur for alternativt drivstoff</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2020-06-19-95</dd><dt class="dokid">DokumentID</dt><dd class="dokid">NL/lov/2020-06-19-95</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="dateInForce">I kraft fra</dt><dd class="dateInForce">2020-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-07-01</dd><dt class="lastChangedBy">Sist endret ved</dt><dd class="lastChangedBy"><a href="lov/2023-06-16-74">lov/2023-06-16-74</a> fra 2023-07-01</dd><dt class="legalArea">Rettsområde</dt><dd class="legalArea"><ul><li><a href="legal-areas/06" title="EU/EØS-rett">EU/EØS-rett</a> &gt; <a href="legal-areas/06.21" title="Transport">Transport</a></li> <li><a href="legal-areas/33" title="Transport og kommunikasjoner">Transport og kommunikasjoner</a></li></ul></dd><dt class="dateOfPublication">Kunngjort</dt><dd class="dateOfPublication">2020-06-19 12:30</dd><dt class="eeaReferences">EØS-henvisning</dt><dd class="eeaReferences"><a href="avtale/avt-1992-05-02-1-v13">EØS-avtalen vedlegg XIII</a> <br />nr. 5a (direktiv <a href="eu/32014l0094">2014/94/EU</a>).</dd><dt class="titleShort">Korttittel</dt><dd class="titleShort">Lov om infrastruktur for alternativt drivstoff</dd><dt class="title">Tittel</dt><dd class="title">Lov om infrastruktur for alternativt drivstoff</dd><dt class="refid">RefID</dt><dd class="refid">lov/2020-06-19-95</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om infrastruktur for alternativt drivstoff</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Avtaler om lading</a></li><li><a href="#paragraf-3">§ 3. Forskrift om betalingsløsninger og tekniske krav mv.</a></li><li><a href="#paragraf-4">§ 4. Tilsyn og kontroll</a></li><li><a href="#paragraf-5">§ 5. Overtredelsesgebyr</a></li><li><a href="#paragraf-6">§ 6. Overgangsbestemmelse</a></li><li><a href="#paragraf-7">§ 7. Ikrafttreden</a></li></ul></li></ul></dd></dl></header><main class="documentBody" data-lovdata-URL="NL/lov/2020-06-19-95" id="dokument"><h1>Lov om infrastruktur for alternativt drivstoff</h1><article class="legalArticle" data-lovdata-URL="NL/lov/2020-06-19-95/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Loven gjelder for offentlig tilgjengelige ladepunkter for elektriske kjøretøy og energistasjoner. Loven gjelder for virksomheter som etablerer eller drifter slike anlegg som er offentlig tilgjengelig.</article><article class="legalP" id="paragraf-1-ledd-2">Med ladepunkt menes et grensesnitt hvor ett elektrisk kjøretøy om gangen kan lades eller få byttet batteri.</article><article class="legalP" id="paragraf-1-ledd-3">Et ladepunkt eller en fyllestasjon er offentlig tilgjengelig hvis allmennhetens tilgang ikke er begrenset. Ladepunkt som er forbeholdt definerte brukere i borettslag, sameier mv. er ikke offentlig tilgjengelig.</article><article class="changesToParent">Endret ved lov <a href="lov/2023-06-16-74">16 juni 2023 nr. 74</a> (i kraft 1 juli 2023 iflg. <a href="forskrift/2023-06-16-901">res. 16 juni 2023 nr. 901</a>).</article></article><article class="legalArticle" data-lovdata-URL="NL/lov/2020-06-19-95/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Avtaler om lading</span></h2><article class="legalP" id="paragraf-2-ledd-1">Prisen for å lade et elektrisk drevet kjøretøy på et ladepunkt som er tilgjengelig for allmennheten, skal være objektiv og ikke-diskriminerende.</article><article class="legalP" id="paragraf-2-ledd-2">Offentlig tilgjengelige ladepunkter skal gi brukere av elektriske kjøretøy adgang til å lade uten å måtte inngå en forhåndsavtale med operatøren. Operatøren er den som er driftsansvarlig for ladepunktet.</article><article class="changesToParent">Endret ved lov <a href="lov/2023-06-16-74">16 juni 2023 nr. 74</a> (i kraft 1 juli 2023 iflg. <a href="forskrift/2023-06-16-901">res. 16 juni 2023 nr. 901</a>).</article></article><article class="legalArticle" data-lovdata-URL="NL/lov/2020-06-19-95/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forskrift om betalingsløsninger og tekniske krav mv.</span></h2><article class="legalP" id="paragraf-3-ledd-1">Departementet kan i forskrift gi nærmere regler om<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">betalingsløsninger ved lading av elektrisk drevet kjøretøy</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">krav til informasjon på energistasjoner, på ladepunkter, på kjøretøy og hos bilforhandlere.</article></article></li></ol></article><article class="legalP" id="paragraf-3-ledd-2">Departementet kan også gi forskrift om tekniske spesifikasjoner til anlegg for overføring av alternativt drivstoff til kjøretøy. Med alternativt drivstoff menes drivstoff eller energikilder som helt eller delvis fungerer som en erstatning for fossile oljekilder i energiforsyningen til transport, og som potensielt kan bidra til avkarbonisering og forbedre transportsektorens miljøprestasjon. Dette omfatter bl.a. elektrisitet, hydrogen, biodrivstoff, syntetisk og parafinsk drivstoff, naturgass, herunder biometan, i gassform (komprimert naturgass (CNG) og flytende form (flytende naturgass (LNG)) og flytende petroleumsgass (LPG).</article><article class="changesToParent">Endret ved lov <a href="lov/2023-06-16-74">16 juni 2023 nr. 74</a> (i kraft 1 juli 2023 iflg. <a href="forskrift/2023-06-16-901">res. 16 juni 2023 nr. 901</a>).</article></article><article class="legalArticle" data-lovdata-URL="NL/lov/2020-06-19-95/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilsyn og kontroll</span></h2><article class="legalP" id="paragraf-4-ledd-1">Departementet kan utpeke ansvarlig myndighet for å føre tilsyn og kontroll med overholdelse av loven og forskrift gitt i medhold av loven.</article></article><article class="legalArticle" data-lovdata-URL="NL/lov/2020-06-19-95/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Overtredelsesgebyr</span></h2><article class="legalP" id="paragraf-5-ledd-1">Departementet kan gi nærmere forskrifter om overtredelsesgebyr, herunder bestemmelser om fastsettelse og beregning av gebyret. For øvrig gjelder <a href="lov/1967-02-10/§44">forvaltningsloven §§ 44</a> og <a href="lov/1967-02-10/§46">46</a>.</article></article><article class="legalArticle" data-lovdata-URL="NL/lov/2020-06-19-95/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Overgangsbestemmelse</span></h2><article class="legalP" id="paragraf-6-ledd-1">Loven gjelder ikke for ladepunkter og energistasjoner som er etablert før loven trer i kraft.</article><article class="changesToParent">Endret ved lov <a href="lov/2023-06-16-74">16 juni 2023 nr. 74</a> (i kraft 1 juli 2023 iflg. <a href="forskrift/2023-06-16-901">res. 16 juni 2023 nr. 901</a>).</article></article><article class="legalArticle" data-lovdata-URL="NL/lov/2020-06-19-95/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttreden</span></h2><article class="legalP" id="paragraf-7-ledd-1">Loven gjelder fra den tid<sup class="footnotereference" data-footnotereferencevalue="1" data-unique-footnote-counter="1">1</sup> Kongen bestemmer.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1 juli 2020 iflg. <a href="forskrift/2020-06-19-1276">res. 19 juni 2020 nr. 1276</a>.</article></footer></article></main></body></html>