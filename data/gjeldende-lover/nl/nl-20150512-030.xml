<!DOCTYPE html><html lang="no"><head><title>Lov om endringer i sjøloven (erstatningsansvar ved transport av farlig gods m.m.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2015-05-12-30</dd><dt class="dokid">DokumentID</dt><dd class="dokid">NL/lov/2015-05-12-30</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer, 2015-05-12, 2015-06-08,</dd><dt class="lastChangeInForce">Ikrafttredelse av siste endring</dt><dd class="lastChangeInForce">2018-12-20</dd><dt class="lastChangedBy">Sist endret ved</dt><dd class="lastChangedBy"><a href="lov/2018-12-20-115">lov/2018-12-20-115</a></dd><dt class="changesToDocuments">Endrer</dt><dd class="changesToDocuments"><ul><li><a href="lov/1994-06-24-39">lov/1994-06-24-39</a></li></ul></dd><dt class="legalArea">Rettsområde</dt><dd class="legalArea"><ul><li><a href="legal-areas/33" title="Transport og kommunikasjoner">Transport og kommunikasjoner</a> &gt; <a href="legal-areas/33.05" title="Skipsfart">Skipsfart</a></li></ul></dd><dt class="dateOfPublication">Kunngjort</dt><dd class="dateOfPublication">2015-05-12 14:30</dd><dt class="lastupdated">Rettet</dt><dd class="lastupdated">2021-08-25 (UU-tilpasset)</dd><dt class="titleShort">Korttittel</dt><dd class="titleShort">Endringslov til sjøloven</dd><dt class="title">Tittel</dt><dd class="title">Lov om endringer i sjøloven (erstatningsansvar ved transport av farlig gods m.m.)</dd><dt class="refid">RefID</dt><dd class="refid">lov/2015-05-12-30</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om endringer i sjøloven (erstatningsansvar ved transport av farlig gods m.m.)</a><ul class="tocSubUl"><li><a href="#kapittel-1">I</a><ul class="tocSubUl"><li><a href="#kapittel-1-foreslåttparagraf-1">§ 211. Definisjoner</a></li><li><a href="#kapittel-1-foreslåttparagraf-2">§ 212. Objektivt ansvar for skipets eier</a></li><li><a href="#kapittel-1-foreslåttparagraf-3">§ 213. Ansvarsfritak</a></li><li><a href="#kapittel-1-foreslåttparagraf-4">§ 214. Kanalisering av ansvar m.m.</a></li><li><a href="#kapittel-1-foreslåttparagraf-5">§ 215. Ansvarsbegrensning</a></li><li><a href="#kapittel-1-foreslåttparagraf-6">§ 216. Begrensningsfond og begrensningssøksmål</a></li><li><a href="#kapittel-1-foreslåttparagraf-7">§ 217. Oppheving av arrest m.m.</a></li><li><a href="#kapittel-1-foreslåttparagraf-8">§ 218. Forsikringsplikt, sertifikat</a></li><li><a href="#kapittel-1-foreslåttparagraf-9">§ 219. Sanksjoner mot forsømt forsikringsplikt m.m.</a></li><li><a href="#kapittel-1-foreslåttparagraf-10">§ 220. Krav mot forsikringsgiveren m.m.</a></li><li><a href="#kapittel-1-foreslåttparagraf-11">§ 221. HNS-fondet</a></li><li><a href="#kapittel-1-foreslåttparagraf-12">§ 222. Avgifter til HNS-fondet</a></li><li><a href="#kapittel-1-foreslåttparagraf-13">§ 224. Norske domstolers kompetanse</a></li><li><a href="#kapittel-1-foreslåttparagraf-14">§ 225. Søksmål m.m. vedrørende HNS-fondet</a></li><li><a href="#kapittel-1-foreslåttparagraf-15">§ 226. Anerkjennelse og fullbyrding av utenlandsk dom</a></li><li><a href="#kapittel-1-foreslåttparagraf-16">§ 227. Virkeområde</a></li><li><a href="#kapittel-1-foreslåttparagraf-17">§ 503 b. Foreldelse etter kapittel 11</a></li></ul></li><li><a href="#kapittel-2">II</a></li></ul></li></ul></dd></dl></header><main class="documentBody" data-lovdata-URL="NL/lov/2015-05-12-30" id="dokument"><h1>Lov om endringer i sjøloven (erstatningsansvar ved transport av farlig gods m.m.)</h1><section class="section" data-name="kapI" id="kapittel-1" data-lovdata-URL="NL/lov/2015-05-12-30/KAPITTEL_1"><h2>I</h2><article class="legalP" id="kapittel-1-ledd-1">I <a href="lov/1994-06-24-39">lov 24. juni 1994 nr. 39</a> om sjøfarten gjøres følgende endringer:</article> <article class="defaultP" margin-top="true"><a href="lov/1994-06-24-39/§173">§ 173</a> nr. 2 skal lyde:<ol class="defaultList" type="1"><li data-name="2." value="2"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">krav i anledning oljesøl av den art som er nevnt i <a href="lov/1994-06-24-39/§191">§§ 191</a> og <a href="lov/1994-06-24-39/§207">207</a>, og krav i anledning skade som nevnt i § <a href="lov/1994-06-24-39/§211">211</a>;</article></article></li></ol></article><article class="defaultP">– – –</article> <article class="defaultP" margin-top="true"><a href="lov/1994-06-24-39/§210h">§ 210 h</a> annet ledd bokstav a skal lyde:<ol class="defaultList" type="a"><li data-name="a." value="1"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">forurensingsskade som er omfattet av <a href="lov/1994-06-24-39/§183">§§ 183</a>, <a href="lov/1994-06-24-39/§191">191</a> eller <a href="lov/1994-06-24-39/§212">212</a></article></article></li></ol></article><article class="changesToParent">Endring tilføyd ved <a href="lov/2018-12-20-115">lov 20 des 2018 nr. 115</a> (i kraft 11 feb 2025 iflg. meddelelse <a href="forskrift/2024-11-11-2739">11 nov 2024 nr. 2739</a>).</article> <article class="defaultP" margin-top="true">Nytt <a href="lov/1994-06-24-39/kap11">kapittel 11</a> skal lyde:</article><span class="futuretitle" id="kapittel-1-foreslåttittel-1">Kapittel 11. Ansvar for skade voldt av farlig gods etter den internasjonale konvensjon om ansvar og erstatning for skade i forbindelse med sjøtransport av farlige og skadelige stoffer, 1996, som endret ved protokoll av 2010</span><article class="futureLegalArticle" data-name="§211" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 211</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-1-ledd-1">Med farlig gods forstås i dette kapittel:<ol class="defaultList" type="a"><li data-name="a." value="1"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">olje som transporteres i bulk, som definert i regel 1 i vedlegg 1 til internasjonal konvensjon om hindring av forurensning fra skip, 1973, som endret ved protokoll av 1978, med senere endringer,</article></article></li><li data-name="b." value="2"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">skadelige flytende stoffer som transporteres i bulk, som definert i regel 1.10 i vedlegg II til internasjonal konvensjon om hindring av forurensning av skip, 1973, som endret ved protokoll av 1978, med senere endringer, og de stoffer og blandinger som inntil videre er klassifisert som forurensningskategori X, Y, eller Z etter regel 6.3 i nevnte vedlegg II,</article></article></li><li data-name="c." value="3"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">farlige, flytende stoffer som transporteres i bulk, og som er oppført i kapittel 17 i internasjonal kode for bygging og utrustning av skip som transporterer farlige kjemikalier i bulk, med endringer, og de farlige produkter som det er gitt foreløpige regler for lastehåndtering for, etter reglene i kodens punkt 1.1.6,</article></article></li><li data-name="d." value="4"><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">farlige og skadelige stoffer, materialer eller gjenstander i pakket form som er omfattet av internasjonal kode for transport av farlig gods (IMDG-koden), med endringer,</article></article></li><li data-name="e." value="5"><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1">flytende gasser som er oppført i kapittel 19 i internasjonal kode for bygging og utrustning av skip som transporterer flytende gasser i bulk, med endringer, og de produkter som det er gitt foreløpige regler for lastehåndtering for, etter reglene i kodens punkt 1.1.6,</article></article></li><li data-name="f." value="6"><article class="listArticle" id="kapittel-1-foreslåttparagraf-1-ledd-1-punkt-6"><article class="legalP" id="kapittel-1-foreslåttparagraf-1-ledd-1-punkt-6-ledd-1">flytende stoffer som transporteres som last i bulk med antennelsestemperatur som ikke overstiger 60 °C, målt ved prøve i lukket beholder,</article></article></li><li data-name="g." value="7"><article class="listArticle" id="kapittel-1-foreslåttparagraf-1-ledd-1-punkt-7"><article class="legalP" id="kapittel-1-foreslåttparagraf-1-ledd-1-punkt-7-ledd-1">faste bulklaster med farlige kjemiske egenskaper som omfattes av den internasjonale koden for transport av faste bulklaster (IMSBC-koden), med endringer, i den utstrekning disse stoffene i pakket form ville være omfattet av internasjonal kode for transport av farlig gods (IMDG-koden) i kraft i 1996,</article></article></li><li data-name="h." value="8"><article class="listArticle" id="kapittel-1-foreslåttparagraf-1-ledd-1-punkt-8"><article class="legalP" id="kapittel-1-foreslåttparagraf-1-ledd-1-punkt-8-ledd-1">rester fra forutgående bulktransport av stoffer som nevnt i bokstavene a til c og e til g i oppregningen her.</article></article></li></ol></article><article class="legalP" id="kapittel-1-foreslåttparagraf-1-ledd-2">Med skip forstås i dette kapittel ethvert sjøgående fartøy eller annen flytende innretning på sjøen.</article><article class="legalP" id="kapittel-1-foreslåttparagraf-1-ledd-3">Med HNS i bulk forstås stoffer som er omfattet av bokstav a til c og e til h i første ledd. Med pakket HNS forstås stoffer som er omfattet av bokstav d i første ledd.</article><article class="legalP" id="kapittel-1-foreslåttparagraf-1-ledd-4">Med eier forstås for registrert skip den som står oppført i skipsregisteret som eier, eller, hvis skipet ikke er registrert, den som eier skipet. Eies skipet av en stat, gjelder <a href="lov/1994-06-24-39/§191">§ 191</a> femte ledd annet punktum tilsvarende.</article><article class="legalP" id="kapittel-1-foreslåttparagraf-1-ledd-5">Med sjøtransport forstås i dette kapittelet tiden fra godset ved lasting kommer inn i skipet eller i noen del av dets innretninger, og til godset ved lossing ikke lenger er i skipet eller noen del av dets innretninger. Blir skipets utstyr ikke brukt ved lastingen eller lossingen, begynner og slutter perioden når godset bringes over skipssiden.</article><article class="legalP" id="kapittel-1-foreslåttparagraf-1-ledd-6">Med HNS-konvensjonen forstås den internasjonale konvensjon 3. mai 1996 om ansvar og erstatning for skade ved sjøtransport av farlige og skadelige stoffer som endret ved protokollen 30. april 2010.</article><article class="legalP" id="kapittel-1-foreslåttparagraf-1-ledd-7">Med HNS-fondet forstås Det internasjonale erstatningsfond som etableres ved HNS-konvensjonen.</article><article class="legalP" id="kapittel-1-foreslåttparagraf-1-ledd-8">Med konvensjonsstat forstås i dette kapittel stat som er tilsluttet HNS-konvensjonen.</article></article><article class="futureLegalArticle" data-name="§212" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 212</span>. <span class="legalArticleTitle">Objektivt ansvar for skipets eier</span></span><article class="legalP" id="kapittel-1-foreslåttparagraf-2-ledd-1">Skipets eier er uansett skyld ansvarlig for skade som er voldt ved sjøtransport av farlig gods, og som skyldes de farlige egenskapene ved godset. Ansvaret for skade oppstått ved en serie hendelser med samme opphav påhviler den som er eier ved den første hendelsen. Er skaden oppstått ved en hendelse som involverer to eller flere skip som hver for seg transporterer farlig gods, er hver eier ansvarlig, men slik at eierne hefter solidarisk for skade som ikke med rimelighet kan henføres til et bestemt skip.</article><article class="legalP" id="kapittel-1-foreslåttparagraf-2-ledd-2">Med skade forstås i dette kapittel:<ol class="defaultList" type="a"><li data-name="a." value="1"><article class="listArticle" id="kapittel-1-foreslåttparagraf-2-ledd-2-punkt-1"><article class="legalP" id="kapittel-1-foreslåttparagraf-2-ledd-2-punkt-1-ledd-1">tap av menneskeliv eller personskade oppstått om bord eller utenfor skipet,</article></article></li><li data-name="b." value="2"><article class="listArticle" id="kapittel-1-foreslåttparagraf-2-ledd-2-punkt-2"><article class="legalP" id="kapittel-1-foreslåttparagraf-2-ledd-2-punkt-2-ledd-1">tap av eller skade på eiendom utenfor skipet,</article></article></li><li data-name="c." value="3"><article class="listArticle" id="kapittel-1-foreslåttparagraf-2-ledd-2-punkt-3"><article class="legalP" id="kapittel-1-foreslåttparagraf-2-ledd-2-punkt-3-ledd-1">tap eller skade ved forurensning av miljøet,</article></article></li><li data-name="d." value="4"><article class="listArticle" id="kapittel-1-foreslåttparagraf-2-ledd-2-punkt-4"><article class="legalP" id="kapittel-1-foreslåttparagraf-2-ledd-2-punkt-4-ledd-1">utgifter, skade eller tap som følge av rimelige tiltak som er truffet etter en hendelse som forårsaker eller medfører umiddelbar og betydelig fare for skade som nevnt i bokstav a til c, og som har til formål å avverge eller begrense slik skade.</article></article></li></ol><p class="leddfortsettelse">Skade ved forringelse av miljøet, jf. bokstav c, omfatter i tillegg til tapt fortjeneste likevel bare utgifter til rimelige tiltak for gjenoppretting som har vært eller vil bli foretatt.</p></article><article class="legalP" id="kapittel-1-foreslåttparagraf-2-ledd-3">Reglene i dette kapittel gjelder ikke:<ol class="defaultList" type="a"><li data-name="a." value="1"><article class="listArticle" id="kapittel-1-foreslåttparagraf-2-ledd-3-punkt-1"><article class="legalP" id="kapittel-1-foreslåttparagraf-2-ledd-3-punkt-1-ledd-1">forurensningsskade som omfattes av <a href="lov/1994-06-24-39/§191">§ 191</a>,</article></article></li><li data-name="b." value="2"><article class="listArticle" id="kapittel-1-foreslåttparagraf-2-ledd-3-punkt-2"><article class="legalP" id="kapittel-1-foreslåttparagraf-2-ledd-3-punkt-2-ledd-1">skade voldt av radioaktivt materiale som nevnt i HNS-konvensjonen artikkel 4 nr. 3 bokstav b,</article></article></li><li data-name="c." value="3"><article class="listArticle" id="kapittel-1-foreslåttparagraf-2-ledd-3-punkt-3"><article class="legalP" id="kapittel-1-foreslåttparagraf-2-ledd-3-punkt-3-ledd-1">erstatningskrav i henhold til kontrakt om sjøtransport av gods eller passasjerer,</article></article></li><li data-name="d." value="4"><article class="listArticle" id="kapittel-1-foreslåttparagraf-2-ledd-3-punkt-4"><article class="legalP" id="kapittel-1-foreslåttparagraf-2-ledd-3-punkt-4-ledd-1">yrkesskadeerstatning eller ytelser fra folketrygden og tilsvarende krav etter rettsreglene her i riket eller fremmed stat for så vidt bestemmelsene i §§ 211 til 227 er uforenlige med de regler som ellers gjelder for slike krav.</article></article></li></ol></article><article class="legalP" id="kapittel-1-foreslåttparagraf-2-ledd-4">Er det ikke mulig på rimelig måte å skille mellom skade voldt av farlig gods og skade voldt på annen måte, skal det legges til grunn at den samlede skaden er forårsaket av farlig gods. Dette gjelder ikke i den utstrekning det foreligger forurensningsskade som er omfattet av <a href="lov/1994-06-24-39/§191">§ 191</a>, eller skade voldt av radioaktivt materiale som nevnt i HNS-konvensjonen artikkel 4 nr. 3 bokstav b.</article></article><article class="futureLegalArticle" data-name="§213" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 213</span>. <span class="legalArticleTitle">Ansvarsfritak</span></span><article class="legalP" id="kapittel-1-foreslåttparagraf-3-ledd-1">Reglene om ansvarsfritak og om lemping av ansvaret i <a href="lov/1994-06-24-39/§192">§ 192</a> gjelder tilsvarende for ansvaret etter <a href="lov/1994-06-24-39/§212">§ 212</a>.</article><article class="legalP" id="kapittel-1-foreslåttparagraf-3-ledd-2">Eieren er videre fri for ansvar dersom det godtgjøres at senderen eller avlasteren har unnlatt å gi opplysninger om godsets farlige eller skadelige egenskaper, og at dette helt eller delvis har forårsaket skaden eller har ført til at eieren ikke har skaffet seg forsikring som nevnt i <a href="lov/1994-06-24-39/§218">§ 218</a>. Dette gjelder bare dersom verken eieren eller noen ansatt eller andre som eieren svarer for, kjente eller med rimelighet burde ha kjent til godsets farlige eller skadelige egenskaper.</article></article><article class="futureLegalArticle" data-name="§214" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 214</span>. <span class="legalArticleTitle">Kanalisering av ansvar m.m.</span></span><article class="legalP" id="kapittel-1-foreslåttparagraf-4-ledd-1">Erstatningskrav mot skipets eier for skade etter <a href="lov/1994-06-24-39/§212">§ 212</a> kan bare fremsettes etter reglene i dette kapittelet.</article><article class="legalP" id="kapittel-1-foreslåttparagraf-4-ledd-2">Reglene om kanalisering av ansvar m.m. i <a href="lov/1994-06-24-39/§193">§ 193</a> annet og tredje ledd gjelder tilsvarende for ansvaret etter <a href="lov/1994-06-24-39/§212">§ 212</a>. Regelen om at erstatningskrav ikke kan gjøres gjeldende, jf. <a href="lov/1994-06-24-39/§193">§ 193</a>, skal likevel ikke omfatte sender, avlaster, eier eller mottaker av lasten.</article></article><article class="futureLegalArticle" data-name="§215" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 215</span>. <span class="legalArticleTitle">Ansvarsbegrensning</span></span><article class="legalP" id="kapittel-1-foreslåttparagraf-5-ledd-1">For skade forårsaket av HNS i bulk er eierens ansvar etter <a href="lov/1994-06-24-39/§212">§ 212</a> begrenset til 10 millioner SDR for skip med tonnasje som ikke overstiger 2000 tonn. For skip med tonnasje på mer enn 2000 tonn økes ansvarsgrensen med:<ol class="defaultList" type="a"><li data-name="a." value="1"><article class="listArticle" id="kapittel-1-foreslåttparagraf-5-ledd-1-punkt-1"><article class="legalP" id="kapittel-1-foreslåttparagraf-5-ledd-1-punkt-1-ledd-1">1500 SDR pr. tonn fra 2001 til 50 000 tonn, og</article></article></li><li data-name="b." value="2"><article class="listArticle" id="kapittel-1-foreslåttparagraf-5-ledd-1-punkt-2"><article class="legalP" id="kapittel-1-foreslåttparagraf-5-ledd-1-punkt-2-ledd-1">360 SDR pr. tonn over 50 000 tonn.</article></article></li></ol><p class="leddfortsettelse">Ansvarsgrensen kan likevel ikke i noe tilfelle overstige 100 millioner SDR.</p></article><article class="legalP" id="kapittel-1-foreslåttparagraf-5-ledd-2">For skade forårsaket av pakket HNS eller av både HNS i bulk og pakket HNS, eller hvor det ikke lar seg fastslå om skaden fra skipet er forårsaket av HNS i bulk eller pakket HNS, er eierens ansvar etter <a href="lov/1994-06-24-39/§212">§ 212</a> begrenset til 11,5 millioner SDR for skip med tonnasje som ikke overstiger 2000 tonn. For skip med tonnasje på mer enn 2000 tonn økes ansvarsgrensen med:<ol class="defaultList" type="a"><li data-name="a." value="1"><article class="listArticle" id="kapittel-1-foreslåttparagraf-5-ledd-2-punkt-1"><article class="legalP" id="kapittel-1-foreslåttparagraf-5-ledd-2-punkt-1-ledd-1">1725 SDR pr. tonn fra 2001 til 50 000 tonn, og</article></article></li><li data-name="b." value="2"><article class="listArticle" id="kapittel-1-foreslåttparagraf-5-ledd-2-punkt-2"><article class="legalP" id="kapittel-1-foreslåttparagraf-5-ledd-2-punkt-2-ledd-1">414 SDR pr. tonn over 50 000 tonn.</article></article></li></ol><p class="leddfortsettelse">Ansvarsgrensen kan likevel ikke i noe tilfelle overstige 115 millioner SDR.</p></article><article class="legalP" id="kapittel-1-foreslåttparagraf-5-ledd-3">Begrensningen gjelder alt ansvar etter § 212 i anledning av samme hendelse eller serie av hendelser med samme opphav. For sakskostnader og forsinkelsesrenter av de erstatningsbeløpene som etter fordeling av begrensningsbeløpet skal utbetales til fordringshaverne, hefter eieren uten begrensning.</article><article class="legalP" id="kapittel-1-foreslåttparagraf-5-ledd-4"><a href="lov/1994-06-24-39/§194">§ 194</a> tredje og fjerde ledd gjelder tilsvarende.</article></article><article class="futureLegalArticle" data-name="§216" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 216</span>. <span class="legalArticleTitle">Begrensningsfond og begrensningssøksmål</span></span><article class="legalP" id="kapittel-1-foreslåttparagraf-6-ledd-1">En eier som vil begrense sitt ansvar i samsvar med <a href="lov/1994-06-24-39/§215">§ 215</a>, må opprette et begrensningsfond ved den domstol hvor sak om erstatning etter <a href="lov/1994-06-24-39/§212">§ 212</a> er reist eller i tilfelle kan reises. Når fondet er opprettet, kan eieren eller en skadelidt reise begrensningssøksmål for å få fastslått ansvaret og fordelt ansvarsbeløpet.</article><article class="legalP" id="kapittel-1-foreslåttparagraf-6-ledd-2">Fondet skal fordeles forholdsmessig på alle fordringer oppstått ved samme hendelse eller serie av hendelser med samme opphav. Ved fordelingen av fondet skal krav i anledning av tap av menneskeliv og personskade ha fortrinnsrett til dekning. Fortrinnsretten gjelder likevel ikke den del av summen av slike krav som overstiger to tredeler av fondsbeløpet. <a href="lov/1994-06-24-39/§176">§ 176</a> tredje og fjerde ledd gjelder tilsvarende.</article><article class="legalP" id="kapittel-1-foreslåttparagraf-6-ledd-3"><a href="lov/1994-06-24-39/§195">§ 195</a> tredje og fjerde ledd gjelder tilsvarende.</article><article class="legalP" id="kapittel-1-foreslåttparagraf-6-ledd-4">Har eieren opprettet begrensningsfond i samsvar med HNS-konvensjonen i en annen konvensjonsstat, har det samme virkning for eierens rett til ansvarsbegrensning som opprettelse av et fond ved en norsk domstol.</article></article><article class="futureLegalArticle" data-name="§217" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 217</span>. <span class="legalArticleTitle">Oppheving av arrest m.m.</span></span><article class="legalP" id="kapittel-1-foreslåttparagraf-7-ledd-1">Når eieren har rett til å begrense sitt ansvar etter <a href="lov/1994-06-24-39/§215">§ 215</a> og har opprettet et fond i samsvar med <a href="lov/1994-06-24-39/§216">§ 216</a>, gjelder reglene i <a href="lov/1994-06-24-39/§196">§ 196</a> første ledd tilsvarende.</article><article class="legalP" id="kapittel-1-foreslåttparagraf-7-ledd-2">Bestemmelsen i første ledd gjelder tilsvarende når eieren har opprettet begrensningsfond i samsvar med HNS-konvensjonen i en annen konvensjonsstat, forutsatt at kravshaveren har adgang til den domstol eller myndighet som forvalter fondet, og dette faktisk er tilgjengelig for kravshaveren.</article></article><article class="futureLegalArticle" data-name="§218" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 218</span>. <span class="legalArticleTitle">Forsikringsplikt, sertifikat</span></span><article class="legalP" id="kapittel-1-foreslåttparagraf-8-ledd-1">Eieren av norsk skip plikter å ha godkjent forsikring eller annen sikkerhet som dekker ansvaret etter <a href="lov/1994-06-24-39/§212">§ 212</a> opp til de grenser som er nevnt i <a href="lov/1994-06-24-39/§215">§ 215</a>. Dette gjelder likevel ikke skip som er mindre enn 500 tonn og som ikke fører farlig gods som last. Det skal utstedes sertifikat som bekrefter at det foreligger slik forsikring eller sikkerhet som kreves i første punktum. Uten gyldig sertifikat må skipet ikke seile under norsk flagg.</article><article class="legalP" id="kapittel-1-foreslåttparagraf-8-ledd-2">Utenlandsk skip som anløper eller forlater havn eller annen laste- eller losseplass i Norge eller på den norske del av kontinentalsokkelen, og som fører farlig gods som last, plikter å ha godkjent forsikring eller annen sikkerhet som dekker ansvaret etter <a href="lov/1994-06-24-39/§212">§ 212</a> opp til de grenser som er nevnt i <a href="lov/1994-06-24-39/§215">§ 215</a>. Er skipet registrert i en konvensjonsstat, skal det ha sertifikat etter konvensjonen som viser at det foreligger forsikring eller annen sikkerhet. Annet punktum gjelder tilsvarende for skip registrert i en stat som ikke er konvensjonsstat.</article><article class="legalP" id="kapittel-1-foreslåttparagraf-8-ledd-3">For skip som eies av den norske stat eller av en annen stat, gjelder reglene i <a href="lov/1994-06-24-39/§197">§ 197</a> tredje ledd tilsvarende.</article><article class="legalP" id="kapittel-1-foreslåttparagraf-8-ledd-4">Departementet gir i forskrift nærmere regler om forsikring og sikkerhetsstillelse, herunder om hvilke vilkår forsikringen eller sikkerheten må oppfylle for å kunne godkjennes, samt om sertifikater og deres form, innhold, utstedelse og gyldighet, herunder at en institusjon eller organisasjon kan utstede sertifikat. Departementet kan i forskrift gjøre unntak fra plikten til å ha sertifikat etter første ledd for norske skip som ikke fører farlig gods.</article></article><article class="futureLegalArticle" data-name="§219" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 219</span>. <span class="legalArticleTitle">Sanksjoner mot forsømt forsikringsplikt m.m.</span></span><article class="legalP" id="kapittel-1-foreslåttparagraf-9-ledd-1">Reglene i <a href="lov/1994-06-24-39/§199">§ 199</a> gjelder tilsvarende når et skip ikke har påbudt forsikring eller annen sikkerhet eller påbudt sertifikat etter reglene i <a href="lov/1994-06-24-39/§218">§ 218</a>.</article></article><article class="futureLegalArticle" data-name="§220" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 220</span>. <span class="legalArticleTitle">Krav mot forsikringsgiveren m.m.</span></span><article class="legalP" id="kapittel-1-foreslåttparagraf-10-ledd-1">Erstatningskrav etter <a href="lov/1994-06-24-39/§212">§ 212</a> kan reises direkte mot den som har ytet forsikring eller stillet sikkerhet for eierens erstatningsansvar (forsikringsgiveren). Forsikringsgiveren kan påberope begrensning av ansvaret etter <a href="lov/1994-06-24-39/§215">§ 215</a> selv om eieren ikke har rett til ansvarsbegrensning. <a href="lov/1994-06-24-39/§200">§ 200</a> første ledd tredje og fjerde punktum gjelder tilsvarende.</article><article class="legalP" id="kapittel-1-foreslåttparagraf-10-ledd-2">Forsikringsgiveren kan opprette begrensningsfond etter <a href="lov/1994-06-24-39/§216">§ 216</a> med samme virkning som om det var opprettet av eieren. <a href="lov/1994-06-24-39/§200">§ 200</a> annet ledd annet punktum gjelder tilsvarende.</article></article><article class="futureLegalArticle" data-name="§221" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 221</span>. <span class="legalArticleTitle">HNS-fondet</span></span><article class="legalP" id="kapittel-1-foreslåttparagraf-11-ledd-1">I tillegg til den erstatningen skadelidte kan få etter <a href="lov/1994-06-24-39/§212">§§ 212</a> og <a href="lov/1994-06-24-39/§220">220</a>, har skadelidte rett til erstatning fra HNS-fondet etter reglene i kapittel 3 i HNS-konvensjonen. HNS-konvensjonen kapittel 3 gjelder som lov.</article><article class="legalP" id="kapittel-1-foreslåttparagraf-11-ledd-2">For HNS-fondets regresskrav mot skipets eier og dennes forsikringsgiver gjelder <a href="lov/1994-06-24-39/§214">§ 214</a> første ledd og <a href="lov/1994-06-24-39/§220">§ 220</a> tilsvarende. For fondets regress ellers gjelder alminnelige rettsregler.</article></article><article class="futureLegalArticle" data-name="§222" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 222</span>. <span class="legalArticleTitle">Avgifter til HNS-fondet</span></span><article class="legalP" id="kapittel-1-foreslåttparagraf-12-ledd-1">Den som i kalenderåret, i havn eller annen losseplass innenfor norsk territorium, er mottaker av mer enn 20 000 tonn HNS i bulk som transporteres som last om bord på skip, ikke medregnet gods som omfattes av annet og tredje ledd, skal betale slike avgifter til HNS-fondet som fondets organer fastsetter i samsvar med HNS-konvensjonen, og stille slik sikkerhet for avgifter som måtte bli bestemt.</article><article class="legalP" id="kapittel-1-foreslåttparagraf-12-ledd-2">Avgiftsplikten til HNS-fondet etter første ledd skal gjelde tilsvarende for den som i kalenderåret, i havn eller annen losseplass innenfor norsk territorium, er mottaker av<ol class="defaultList" type="a"><li data-name="a." value="1"><article class="listArticle" id="kapittel-1-foreslåttparagraf-12-ledd-2-punkt-1"><article class="legalP" id="kapittel-1-foreslåttparagraf-12-ledd-2-punkt-1-ledd-1">mer enn 20 000 tonn faste bulklaster som nevnt i <a href="lov/1994-06-24-39/§211">§ 211</a> første ledd bokstav g,</article></article></li><li data-name="b." value="2"><article class="listArticle" id="kapittel-1-foreslåttparagraf-12-ledd-2-punkt-2"><article class="legalP" id="kapittel-1-foreslåttparagraf-12-ledd-2-punkt-2-ledd-1">mer enn 20 000 tonn LPG (kondensert hydrokarbongass),</article></article></li><li data-name="c." value="3"><article class="listArticle" id="kapittel-1-foreslåttparagraf-12-ledd-2-punkt-3"><article class="legalP" id="kapittel-1-foreslåttparagraf-12-ledd-2-punkt-3-ledd-1">mer enn til sammen 150 000 tonn råolje eller tunge fyringsoljer eller tunge destillater som definert i 1992-fondskonvensjonen artikkel 1 nr. 3, og som for denne oljen er pliktig til å betale avgifter til Det internasjonale erstatningsfond (1992) etter reglene i <a href="lov/1994-06-24-39/§202">§ 202</a>, eller</article></article></li><li data-name="d." value="4"><article class="listArticle" id="kapittel-1-foreslåttparagraf-12-ledd-2-punkt-4"><article class="legalP" id="kapittel-1-foreslåttparagraf-12-ledd-2-punkt-4-ledd-1">mer enn 20 000 tonn olje i bulk som ikke omfattes av bokstav c, og som er opplistet i vedlegg I til internasjonal konvensjon om hindring av forurensning fra skip, 1973, med senere endringer.</article></article></li></ol></article><article class="legalP" id="kapittel-1-foreslåttparagraf-12-ledd-3">Avgiftsplikten til HNS-fondet skal også gjelde tilsvarende for den som i kalenderåret var mottaker av LNG-last (flytende naturgass) om bord på skip, som ble losset ved en havn eller annen losseplass i norsk territorium. Dersom mottakeren har inngått avtale med den som var eier av lasten umiddelbart før lossing i norsk territorium, om at det er eieren av lasten som skal betale avgiftene til HNS-fondet etter første ledd, og mottakeren har informert departementet om at en slik avtale eksisterer, skal likevel lasteeieren være avgiftspliktig til fondet. Ved slik avtale er mottakeren ansvarlig for å betale avgiften til fondet dersom eieren av lasten ikke gjør det.</article><article class="legalP" id="kapittel-1-foreslåttparagraf-12-ledd-4">Som mottaker etter første ledd, annet ledd bokstav a, b og d samt tredje ledd regnes den som fysisk mottar godset. Dersom den som fysisk mottar godset, gjør dette på oppdrag av en annen person som er undergitt en konvensjonsstats jurisdiksjon, skal likevel oppdragsgiveren anses som mottaker hvis HNS-fondet underrettes om hvem som er oppdragsgiver. Departementet kan i forskrift fastsette nærmere regler om hva som skal regnes som slikt oppdrag som er omfattet av annet punktum.</article><article class="legalP" id="kapittel-1-foreslåttparagraf-12-ledd-5">Dersom felles kontrollerte selskaper eller to eller flere mottakere som står i nært interessefellesskap med hverandre, innenfor norsk territorium mottar farlig gods som til sammen utgjør avgiftspliktige mengder last etter reglene i første og annet ledd, skal hver mottaker betale avgifter for det kvantum som den enkelte har mottatt. Departementet kan i forskrift gi nærmere bestemmelser om når nært interessefellesskap og felles kontrollerte selskaper foreligger, herunder gjøre unntak fra første til tredje punktum.</article><article class="legalP" id="kapittel-1-foreslåttparagraf-12-ledd-6">Gods som er overført direkte eller i havn eller losseplass fra et skip til et annet skip som ledd i sjøtransporten fra den opprinnelige lastehavnen og til den endelige havnen eller losseplassen (gods i transitt), skal anses mottatt i den endelige havnen eller losseplassen. Om den endelige havnen eller losseplassen for gods i transitt er utenfor norsk territorium, omfattes godset ikke av avgiftsplikten etter paragrafen her.</article><article class="legalP" id="kapittel-1-foreslåttparagraf-12-ledd-7">Bestemmelsen gjelder ikke for Svalbard. Kongen kan gi forskrifter om bestemmelsens anvendelse på Svalbard, og kan fastsette særlige regler under hensyn til de stedlige forhold.</article></article><article class="defaultP">– – –</article><article class="futureLegalArticle" data-name="§224" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 224</span>. <span class="legalArticleTitle">Norske domstolers kompetanse</span></span><article class="legalP" id="kapittel-1-foreslåttparagraf-13-ledd-1">Søksmål mot skipets eier eller dennes forsikringsgiver om ansvar etter <a href="lov/1994-06-24-39/§212">§§ 212</a> og <a href="lov/1994-06-24-39/§220">220</a> hører under norsk domstol dersom skade er oppstått her i riket eller i norsk økonomisk sone, eller tiltak er foretatt for å avverge eller begrense slik skade.</article><article class="legalP" id="kapittel-1-foreslåttparagraf-13-ledd-2">Søksmål som gjelder eierens eller forsikringsgiverens ansvar etter <a href="lov/1994-06-24-39/§212">§§ 212</a> og <a href="lov/1994-06-24-39/§220">220</a> for skade som nevnt i annet punktum i leddet her, og som utelukkende er oppstått utenfor riket og utenfor territoriet til en annen stat, kan reises her i riket når:<ol class="defaultList" type="a"><li data-name="a." value="1"><article class="listArticle" id="kapittel-1-foreslåttparagraf-13-ledd-2-punkt-1"><article class="legalP" id="kapittel-1-foreslåttparagraf-13-ledd-2-punkt-1-ledd-1">skipet er registrert her i riket,</article></article></li><li data-name="b." value="2"><article class="listArticle" id="kapittel-1-foreslåttparagraf-13-ledd-2-punkt-2"><article class="legalP" id="kapittel-1-foreslåttparagraf-13-ledd-2-punkt-2-ledd-1">eieren har sin bopel eller hovedforretningssted her i riket, eller</article></article></li><li data-name="c." value="3"><article class="listArticle" id="kapittel-1-foreslåttparagraf-13-ledd-2-punkt-3"><article class="legalP" id="kapittel-1-foreslåttparagraf-13-ledd-2-punkt-3-ledd-1">begrensningsfond er opprettet ved norsk domstol.</article></article></li></ol><p class="leddfortsettelse">Første punktum gjelder skade som nevnt i <a href="lov/1994-06-24-39/§212">§ 212</a> annet ledd bokstav a og b samt utgifter, skade eller tap som nevnt i <a href="lov/1994-06-24-39/§212">§ 212</a> annet ledd bokstav d som gjelder slik skade, når skaden er forårsaket av et stoff transportert om bord i et skip som er registrert i en kontraherende stat.</p></article><article class="legalP" id="kapittel-1-foreslåttparagraf-13-ledd-3">En domstol som er kompetent etter første eller annet ledd, kan pådømme alle krav vedrørende samme hendelse eller serie av hendelser med samme opphav. Dette gjelder også krav i anledning av skade oppstått utenfor riket.</article><article class="legalP" id="kapittel-1-foreslåttparagraf-13-ledd-4">Begrensningssøksmål, herunder søksmål om fordeling av begrensningsfond, kan bare reises i riket når fondet er opprettet ved norsk domstol. Søksmål reises ved domstol der fondet er opprettet.</article></article><article class="futureLegalArticle" data-name="§225" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 225</span>. <span class="legalArticleTitle">Søksmål m.m. vedrørende HNS-fondet</span></span><article class="legalP" id="kapittel-1-foreslåttparagraf-14-ledd-1">Søksmål mot HNS-fondet om erstatning etter <a href="lov/1994-06-24-39/§221">§ 221</a> kan reises ved norsk domstol bare i tilfelle som nevnt i <a href="lov/1994-06-24-39/§224">§ 224</a> første og annet ledd, og bare dersom søksmål mot skipets eier eller dennes forsikringsgiver i anledning av samme skade ikke tidligere er reist i en annen konvensjonsstat.</article><article class="legalP" id="kapittel-1-foreslåttparagraf-14-ledd-2">Er søksmål etter <a href="lov/1994-06-24-39/§224">§ 224</a> første eller annet ledd reist mot skipets eier eller dennes forsikringsgiver, kan søksmål mot HNS-fondet i anledning av samme skade bare reises ved samme domstol. For øvrig kan søksmål mot HNS-fondet bare reises ved domstol hvor søksmål etter <a href="lov/1994-06-24-39/§224">§ 224</a> første eller annet ledd kunne ha vært reist. Tilsvarende gjelder søksmål om erstatning fra HNS-fondet i tilfelle hvor det ikke er klarlagt hvilket skip som transporterte det farlige godset som har voldt skaden.</article><article class="legalP" id="kapittel-1-foreslåttparagraf-14-ledd-3">HNS-fondet kan intervenere som part i enhver sak mot skipets eier eller dennes forsikringsgiver om erstatning etter dette kapittel og blir ved slik intervensjon bundet av dommen.</article><article class="legalP" id="kapittel-1-foreslåttparagraf-14-ledd-4">Når erstatningssak er reist mot skipets eier eller dennes forsikringsgiver, kan hver av sakens parter ved brev varsle HNS-fondet om saken. Brevet besørges sendt av retten som rekommandert brev til fondets direktør. Har HNS-fondet fått slikt varsel i så god tid at det effektivt har kunnet vareta sine interesser, blir det bundet av rettskraftig dom i saken.</article><article class="legalP" id="kapittel-1-foreslåttparagraf-14-ledd-5">HNS-fondet kan reise søksmål her i riket i anledning krav på avgift etter konvensjonen.</article></article><article class="futureLegalArticle" data-name="§226" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 226</span>. <span class="legalArticleTitle">Anerkjennelse og fullbyrding av utenlandsk dom</span></span><article class="legalP" id="kapittel-1-foreslåttparagraf-15-ledd-1">Rettskraftig dom mot skipets eier eller dennes forsikringsgiver har bindende virkning her i riket og kan fullbyrdes her når den er tvangskraftig, såfremt dommen er avsagt i en konvensjonsstat og av en domstol som er kompetent til å avgjøre saken etter artikkel 38 i HNS-konvensjonen.</article><article class="legalP" id="kapittel-1-foreslåttparagraf-15-ledd-2">Tilsvarende gjelder dom mot HNS-fondet som er avsagt i en konvensjonsstat eller i en stat der HNS-fondet har sitt sete, dersom domstolen er kompetent til å avgjøre saken etter artikkel 39 i HNS-konvensjonen.</article></article><article class="futureLegalArticle" data-name="§227" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 227</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-16-ledd-1">Reglene i dette kapittelet gjelder:<ol class="defaultList" type="a"><li data-name="a." value="1"><article class="listArticle" id="kapittel-1-foreslåttparagraf-16-ledd-1-punkt-1"><article class="legalP" id="kapittel-1-foreslåttparagraf-16-ledd-1-punkt-1-ledd-1">ansvaret for skade voldt av farlig gods som er transportert i skip som last, og som er oppstått her i riket eller innenfor territoriet til annen konvensjonsstat,</article></article></li><li data-name="b." value="2"><article class="listArticle" id="kapittel-1-foreslåttparagraf-16-ledd-1-punkt-2"><article class="legalP" id="kapittel-1-foreslåttparagraf-16-ledd-1-punkt-2-ledd-1">ansvaret for skade som omfattes av <a href="lov/1994-06-24-39/§212">§ 212</a> annet ledd bokstav c (forurensningsskade), som er voldt av farlig gods som er transportert i skip som last, og som er oppstått i norsk økonomisk sone eller i økonomisk sone til en annen konvensjonsstat, eller, for stat som ikke har opprettet slik sone, i et område som nevnt i <a href="lov/1994-06-24-39/§206">§ 206</a> annet ledd,</article></article></li><li data-name="c." value="3"><article class="listArticle" id="kapittel-1-foreslåttparagraf-16-ledd-1-punkt-3"><article class="legalP" id="kapittel-1-foreslåttparagraf-16-ledd-1-punkt-3-ledd-1">ansvaret for skade som omfattes av <a href="lov/1994-06-24-39/§212">§ 212</a> annet ledd bokstav a og b som er oppstått utenfor riket og territoriet til annen stat, dersom skaden er voldt av farlig gods transportert som last i skip registrert her i riket eller i annen konvensjonsstat eller, hvis skipet ikke er registrert, i skip som kan føre en konvensjonsstats flagg,</article></article></li><li data-name="d." value="4"><article class="listArticle" id="kapittel-1-foreslåttparagraf-16-ledd-1-punkt-4"><article class="legalP" id="kapittel-1-foreslåttparagraf-16-ledd-1-punkt-4-ledd-1">tiltak for å avverge eller begrense skade som nevnt i bokstav a til c, uansett hvor tiltaket er satt i verk.</article></article></li></ol></article><article class="legalP" id="kapittel-1-foreslåttparagraf-16-ledd-2">Reglene i dette kapittelet gjelder ikke for krigsskip eller andre skip som eies eller brukes av en fremmed stat, og som på det tidspunkt da skade ble voldt av farlig gods, utelukkende brukes i statlig ikke-kommersielt øyemed. <a href="lov/1994-06-24-39/§212">§§ 212</a> til <a href="lov/1994-06-24-39/§215">215</a> gjelder likevel når skade er oppstått her i riket eller i norsk økonomisk sone, eller det er truffet tiltak for å avverge eller begrense slik skade.</article></article> <article class="defaultP" margin-top="true"><a href="lov/1994-06-24-39/§231">§ 231</a> første ledd første punktum skal lyde:</article><article class="legalP" id="kapittel-1-ledd-2">Reglene i dette kapittel gjelder begrensningsfond som opprettes etter <a href="lov/1994-06-24-39/§177">§ 177</a> (globalfond), <a href="lov/1994-06-24-39/§195">§ 195</a> (oljeskadefond etter 1992-ansvarskonvensjonen), <a href="lov/1994-06-24-39/§216">§ 216</a> (begrensningsfond etter HNS-konvensjonen), samt etterfølgende begrensningssøksmål.</article> <article class="defaultP" margin-top="true"><a href="lov/1994-06-24-39/§232">§ 232</a> nye femte og sjette ledd skal lyde:</article><article class="legalP" id="kapittel-1-ledd-3">Begrensningsfond etter HNS-konvensjonen skal tilsvare ansvarsbeløpet etter <a href="lov/1994-06-24-39/§215">§ 215</a>.</article><article class="legalP" id="kapittel-1-ledd-4">Rentetillegget for krav som nevnt i fjerde og femte ledd, skal anses som en del av det erstatningskrav som skal dekkes av Det internasjonale erstatningsfond (1992) og Det internasjonale tilleggsfond (2003) etter <a href="lov/1994-06-24-39/§201">§ 201</a> og av HNS-fondet etter <a href="lov/1994-06-24-39/§221">§ 221</a>.</article> <article class="defaultP" margin-top="true"><a href="lov/1994-06-24-39/§240">§ 240</a> annet punktum skal lyde:</article><article class="legalP" id="kapittel-1-ledd-5">Søksmål kan reises av person som nevnt i <a href="lov/1994-06-24-39/§177">§ 177</a> tredje ledd første punktum, <a href="lov/1994-06-24-39/§195">§ 195</a> første ledd annet punktum eller <a href="lov/1994-06-24-39/§216">§ 216</a> første ledd annet punktum.</article> <article class="defaultP" margin-top="true"><a href="lov/1994-06-24-39/§244">§ 244</a> første ledd skal lyde:</article><article class="legalP" id="kapittel-1-ledd-6">Når samtlige tvister er avgjort, skal retten ved dom fordele fondet etter reglene i <a href="lov/1994-06-24-39/§176">§ 176</a>, <a href="lov/1994-06-24-39/§195">§ 195</a> eller <a href="lov/1994-06-24-39/§216">§ 216</a>. Fordelingen skjer på grunnlag av pålydende av hver fordring med tillegg av forsinkelsesrente i henhold til alminnelige rettsregler.</article><article class="defaultP">– – –</article> <article class="defaultP" margin-top="true">Ny § 503 b skal lyde:</article><article class="futureLegalArticle" data-name="§503b" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 503 b</span>. <span class="legalArticleTitle">Foreldelse etter kapittel 11</span></span><article class="legalP" id="kapittel-1-foreslåttparagraf-17-ledd-1">Krav om erstatning etter <a href="lov/1994-06-24-39/§212">§§ 212</a> og <a href="lov/1994-06-24-39/§220">220</a> faller bort dersom søksmål ikke er reist innen tre år fra den dag da skadelidte kjente eller med rimelighet burde ha kjent til skaden og hvem som eide skipet.</article><article class="legalP" id="kapittel-1-foreslåttparagraf-17-ledd-2">Krav på erstatning fra HNS-fondet etter <a href="lov/1994-06-24-39/§221">§ 221</a> faller bort dersom søksmål ikke er reist eller prosessvarsel etter <a href="lov/1994-06-24-39/§225">§ 225</a> fjerde ledd avsendt til fondet innen tre år fra den dag da skadelidte kjente eller med rimelighet burde ha kjent til skaden.</article><article class="legalP" id="kapittel-1-foreslåttparagraf-17-ledd-3">Krav på erstatning som nevnt i første og annet ledd faller i alle tilfelle bort dersom søksmål ikke er reist innen ti år fra den dag da den hendelsen som forårsaket skaden, inntraff. Oppsto skade ved en serie av hendelser med samme opphav, regnes fristen fra dagen for den siste av hendelsene.</article><article class="changesToParent">Endret ved <a href="lov/2018-12-20-115">lov 20 des 2018 nr. 115</a> (i kraft 11 feb 2025 iflg. meddelelse <a href="forskrift/2024-11-11-2739">11 nov 2024 nr. 2739</a>).</article></article> <article class="defaultP" margin-top="true"><a href="lov/1994-06-24-39/§505">§ 505</a> annet punktum skal lyde:</article><article class="legalP" id="kapittel-1-ledd-7">Den skal omregnes til norske penger etter kronens verdi uttrykt i SDR den dag da betaling finner sted eller begrensningsfond opprettes etter <a href="lov/1994-06-24-39/kap9">kapittel 9</a>, 10 eller 11.</article> <article class="defaultP" margin-top="true"><a href="lov/1994-06-24-39/§506">§ 506</a> femte ledd skal lyde:</article><article class="legalP" id="kapittel-1-ledd-8">Med bøter eller fengsel inntil 6 måneder straffes den som forsettlig eller grovt uaktsomt overtrer plikten i <a href="lov/1994-06-24-39/§186">§§ 186</a>, <a href="lov/1994-06-24-39/§197">197</a>, <a href="lov/1994-06-24-39/§210d">210 d</a> eller <a href="lov/1994-06-24-39/§218">218</a> eller forskrifter gitt i medhold av bestemmelsene, om å ha forsikring eller annen sikkerhet samt gyldige sertifikater.</article><article class="changesToParent">Endring tilføyd ved <a href="lov/2018-12-20-115">lov 20 des 2018 nr. 115</a> (i kraft 11 feb 2025 iflg. meddelelse <a href="forskrift/2024-11-11-2739">11 nov 2024 nr. 2739</a>).</article></section><section class="section" data-name="kapII" id="kapittel-2" data-lovdata-URL="NL/lov/2015-05-12-30/KAPITTEL_2"><h2>II</h2><ol class="defaultList" type="1"><li data-name="1." value="1"><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Loven gjelder fra den tid Kongen<sup class="footnotereference" data-footnotereferencevalue="1" data-unique-footnote-counter="1">1</sup> bestemmer. Endringene i <a href="lov/1994-06-24-39/§182b">sjøloven §§ 182 b</a>, <a href="lov/1994-06-24-39/§193">193</a>, <a href="lov/1994-06-24-39/§223">223</a> og <a href="lov/1994-06-24-39/§430">430</a> trer likevel i kraft straks. For øvrig kan Kongen sette i kraft de enkelte bestemmelsene til forskjellig tid.</article></article></li><li data-name="2." value="2"><article class="listArticle" id="kapittel-2-punkt-2"><article class="legalP" id="kapittel-2-punkt-2-ledd-1">Reglene om ansvar og forsikring i <a href="lov/1994-06-24-39/kap11">sjøloven kapittel 11</a> får bare anvendelse på hendelser som inntreffer etter ikrafttredelsen av <a href="lov/1994-06-24-39/§212">§§ 212</a> og <a href="lov/1994-06-24-39/§218">218</a>.</article></article></li><li data-name="3." value="3"><article class="listArticle" id="kapittel-2-punkt-3"><article class="legalP" id="kapittel-2-punkt-3-ledd-1">Departementet kan gi nærmere overgangsregler.</article></article></li></ol><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> <a href="lov/1994-06-24-39/§175">§ 175</a> ikr. 8 juni 2015 iflg. <a href="forskrift/2015-05-12-466">res. 12 mai 2015 nr. 466</a>.</article></footer></section></main></body></html>