<!DOCTYPE html><html lang="no"><head><title>Lov om kontantstøtte til småbarnsforeldre (kontantstøtteloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1998-06-26-41</dd><dt class="dokid">DokumentID</dt><dd class="dokid">NL/lov/1998-06-26-41</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="dateInForce">I kraft fra</dt><dd class="dateInForce">1998-08-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-01</dd><dt class="lastChangedBy">Sist endret ved</dt><dd class="lastChangedBy"><a href="lov/2024-12-20-82">lov/2024-12-20-82</a> fra 2025-01-01</dd><dt class="legalArea">Rettsområde</dt><dd class="legalArea"><ul><li><a href="legal-areas/07" title="Familie-, person- og barnerett">Familie-, person- og barnerett</a> &gt; <a href="legal-areas/07.03" title="Barn og foreldre">Barn og foreldre</a></li> <li><a href="legal-areas/24" title="Pensjons- og trygderett">Pensjons- og trygderett</a> &gt; <a href="legal-areas/24.09" title="Utenfor folketrygdloven">Utenfor folketrygdloven</a></li></ul></dd><dt class="lastupdated">Rettet</dt><dd class="lastupdated">2021-08-12 (faglige fotnoter fjernet, UU-tilpasset)</dd><dt class="titleShort">Korttittel</dt><dd class="titleShort">Kontantstøtteloven</dd><dt class="title">Tittel</dt><dd class="title">Lov om kontantstøtte til småbarnsforeldre (kontantstøtteloven)</dd><dt class="refid">RefID</dt><dd class="refid">lov/1998-06-26-41</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om kontantstøtte til småbarnsforeldre (kontantstøtteloven)</a><ul class="tocSubUl"><li><a href="#kapittel-1" data-child-interval="§§ 1 – 1 a">Kapittel 1. Formålet med kontantstøtten og forholdet til trygdekoordinering</a><ul class="tocSubUl"><li><a href="#kapittel-1-paragraf-1">§ 1. Formålet med loven</a></li><li><a href="#kapittel-1-paragraf-2">§ 1 a. Forholdet til bestemmelser om internasjonal trygdekoordinering</a></li></ul></li><li><a href="#kapittel-2" data-child-interval="§§ 2 – 6">Kapittel 2. Vilkår for kontantstøtte</a><ul class="tocSubUl"><li><a href="#kapittel-2-paragraf-1">§ 2. Vilkår knyttet til barnet</a></li><li><a href="#kapittel-2-paragraf-2">§ 3. Vilkår knyttet til støttemottaker</a></li><li><a href="#kapittel-2-paragraf-3">§ 3 a. Arbeidstakere på kontinentalsokkelen</a></li><li><a href="#kapittel-2-paragraf-4">§ 4. Barn av tilsatt ved utenlandsk representasjon eller annen administrativ tjenestegren</a></li><li><a href="#kapittel-2-paragraf-5">§ 5. Unntak ved rettigheter i utenlandske trygdeordninger m.m.</a></li><li><a href="#kapittel-2-paragraf-6">§ 6. Barn i fosterhjem eller institusjon</a></li></ul></li><li><a href="#kapittel-3" data-child-interval="§§ 7 – 11">Kapittel 3. Kontantstøttens størrelse og utbetaling</a><ul class="tocSubUl"><li><a href="#kapittel-3-paragraf-1">§ 7. Kontantstøttens størrelse</a></li><li><a href="#kapittel-3-paragraf-2">§ 8. Støtteperiode</a></li><li><a href="#kapittel-3-paragraf-3">§ 9. Utbetaling av kontantstøtte</a></li><li><a href="#kapittel-3-paragraf-4">§ 10. Utbetaling av kontantstøtte for adopterte barn</a></li><li><a href="#kapittel-3-paragraf-5">§ 11. Tilbakekreving etter feilaktig utbetaling</a></li></ul></li><li><a href="#kapittel-4" data-child-interval="§§ 12 – 13">Kapittel 4. Støttemottakers plikter</a><ul class="tocSubUl"><li><a href="#kapittel-4-paragraf-1">§ 12. Støttemottakers opplysningsplikt</a></li><li><a href="#kapittel-4-paragraf-2">§ 13. Avslag på søknad. Stans i utbetalingen</a></li></ul></li><li><a href="#kapittel-5" data-child-interval="§§ 14 – 17">Kapittel 5. Saksbehandling m.m.</a><ul class="tocSubUl"><li><a href="#kapittel-5-paragraf-1">§ 14. Søknad om kontantstøtte</a></li><li><a href="#kapittel-5-paragraf-2">§ 15. Hvem avgjør søknad om kontantstøtte</a></li><li><a href="#kapittel-5-paragraf-3">§ 16. Opplysningsplikt</a></li><li><a href="#kapittel-5-paragraf-4">§ 17. Saksbehandling</a></li></ul></li><li><a href="#kapittel-6" data-child-interval="§§ 18 – 19">Kapittel 6. Administrative bestemmelser</a><ul class="tocSubUl"><li><a href="#kapittel-6-paragraf-1">§ 18. Administrasjon</a></li><li><a href="#kapittel-6-paragraf-2">§ 19. Forholdet mellom Arbeids- og velferdsetaten og kommunene</a></li></ul></li><li><a href="#kapittel-7" data-child-interval="§§ 20 – 21">Kapittel 7. Kontantstøttens finansiering</a><ul class="tocSubUl"><li><a href="#kapittel-7-paragraf-1">§ 20. Finansiering</a></li><li><a href="#kapittel-7-paragraf-2">§ 21. Hvem som disponerer tilskuddet på vegne av staten</a></li></ul></li><li><a href="#kapittel-8" data-child-interval="§§ 22 – 24">Kapittel 8. Forskjellige bestemmelser</a><ul class="tocSubUl"><li><a href="#kapittel-8-paragraf-1">§ 22. Folkerettslige forpliktelser om trygdekoordinering</a></li><li><a href="#kapittel-8-paragraf-2">§ 23. Straff for å gi uriktige opplysninger og for ikke å gi nødvendige opplysninger</a></li><li><a href="#kapittel-8-paragraf-3">§ 24. Forskrifter</a></li></ul></li><li><a href="#kapittel-9" data-child-interval="§§ 25 – 27">Kapittel 9. Ikrafttredelse og overgangsbestemmelser. Endringer i andre lover</a><ul class="tocSubUl"><li><a href="#kapittel-9-paragraf-1">§ 25. Ikrafttredelse</a></li><li><a href="#kapittel-9-paragraf-2">§ 26. Overgangsbestemmelser</a></li><li><a href="#kapittel-9-paragraf-3">§ 27. Endringer i andre lover</a></li></ul></li></ul></li></ul></dd></dl></header><main class="documentBody" data-lovdata-URL="NL/lov/1998-06-26-41" id="dokument"><h1>Lov om kontantstøtte til småbarnsforeldre (kontantstøtteloven)</h1><section class="section" data-name="kap1" id="kapittel-1" data-lovdata-URL="NL/lov/1998-06-26-41/KAPITTEL_1"><h2>Kapittel 1. Formålet med kontantstøtten og forholdet til trygdekoordinering</h2><article class="changesToParent">Kapitteloverskrift endret ved lov <a href="lov/2022-11-25-86">25 nov 2022 nr. 86</a> (i kraft 25 nov 2022 iflg. <a href="forskrift/2022-11-25-2013">res. 25 nov 2022 nr. 2013</a>).</article><article class="legalArticle" data-lovdata-URL="NL/lov/1998-06-26-41/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formålet med loven</span></h3><article class="legalP" id="kapittel-1-paragraf-1-ledd-1">Formålet med denne loven er å bidra til at familiene får mer tid til selv å ta omsorgen for egne barn, at familiene gis reell valgfrihet når det gjelder omsorgsform for barn og at det blir mer likhet i overføringene den enkelte familie mottar til barneomsorg fra staten, uavhengig av hvordan tilsynet ordnes.</article></article><article class="legalArticle" data-lovdata-URL="NL/lov/1998-06-26-41/§1a" data-name="§1a" id="kapittel-1-paragraf-2"><h3 class="legalArticleHeader"><span class="legalArticleValue" data-legalArea="02.02 06.01 24">§ 1 a</span>. <span class="legalArticleTitle">Forholdet til bestemmelser om internasjonal trygdekoordinering</span></h3><article class="legalP" id="kapittel-1-paragraf-2-ledd-1">Kontantstøtte er en familieytelse etter trygdeforordningen. Bestemmelsene i loven her skal fravikes i den utstrekning det er nødvendig av hensyn til relevante bestemmelser i <a href="lov/1992-11-27-109/eøsl">EØS-avtalens</a> hoveddel, trygdeforordningen, gjennomføringsforordningen og bi- og multilaterale trygdeavtaler, se <a href="lov/1997-02-28-19/§1-3a">folketrygdloven §§ 1-3 a</a> og <a href="lov/1997-02-28-19/§1-3b">1-3 b</a>.</article><article class="changesToParent">Tilføyd ved lov <a href="lov/2022-11-25-86">25 nov 2022 nr. 86</a> (i kraft 25 nov 2022 iflg. <a href="forskrift/2022-11-25-2013">res. 25 nov 2022 nr. 2013</a>).</article></article></section><section class="section" data-name="kap2" id="kapittel-2" data-lovdata-URL="NL/lov/1998-06-26-41/KAPITTEL_2"><h2>Kapittel 2. Vilkår for kontantstøtte</h2><article class="legalArticle" data-lovdata-URL="NL/lov/1998-06-26-41/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue" data-legalArea="32.04">§ 2</span>. <span class="legalArticleTitle">Vilkår knyttet til barnet</span></h3><article class="legalP" id="kapittel-2-paragraf-1-ledd-1">Kontantstøtte ytes for barn mellom 12 og 20 måneder som er bosatt i riket, og som ikke eller bare delvis gjør bruk av barnehageplass som det ytes offentlig driftstilskudd for, jf. <a href="lov/1998-06-26-41/§7/ledd/3">§ 7 tredje ledd</a>.</article><article class="legalP" id="kapittel-2-paragraf-1-ledd-2">Et barn anses som bosatt i riket når det har oppholdt seg eller skal oppholde seg i riket i mer enn 12 måneder. Et midlertidig utenlandsopphold på opptil 3 måneder avbryter ikke et bostedsforhold.</article><article class="legalP" id="kapittel-2-paragraf-1-ledd-3">Loven gjelder for barn som oppholder seg på Svalbard og som er medlem i folketrygden etter <a href="lov/1997-02-28-19/§2-3">folketrygdloven § 2-3</a>.</article><article class="changesToParent">Endret ved lover <a href="lov/2004-07-02-58">2 juli 2004 nr. 58</a> (ikr. 1 nov 2004 iflg. <a href="forskrift/2004-07-02-1047">res. 2 juli 2004 nr. 1047</a>), <a href="lov/2012-01-06-1">6 jan 2012 nr. 1</a> (ikr. 1 aug 2012), <a href="lov/2020-06-19-73">19 juni 2020 nr. 73</a>, <a href="lov/2020-06-19-73">19 juni 2020 nr. 73</a> (ikr. 1 jan 2021), <a href="lov/2024-05-14-21">14 mai 2024 nr. 21</a> (i kraft 1 aug 2024 iflg. <a href="forskrift/2024-05-14-772">res. 14 mai 2024 nr. 772</a>), <a href="lov/2024-12-20-82">20 des 2024 nr. 82</a> (i kraft 1 jan 2025 iflg. <a href="forskrift/2024-12-20-3327">res. 20 des 2024 nr. 3327</a>, se endringsloven for overgangsregel).</article></article><article class="legalArticle" data-lovdata-URL="NL/lov/1998-06-26-41/§3" data-name="§3" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår knyttet til støttemottaker</span></h3><article class="legalP" id="kapittel-2-paragraf-2-ledd-1">Kontantstøtte ytes til den som barnet bor fast hos. Støttemottakeren må være bosatt i riket, og ha vært medlem i folketrygden i minst fem år. Dersom barnet bor sammen med begge foreldrene, må begge foreldrene ha vært medlem i folketrygden i fem år. Regelen i <a href="lov/1998-06-26-41/§2">§ 2</a> andre og tredje ledd gjelder tilsvarende.</article><article class="changesToParent">Endret ved lov <a href="lov/2017-06-16-44">16 juni 2017 nr. 44</a> (ikr. 1 juli 2017 iflg. <a href="forskrift/2017-06-16-776">res. 16 juni 2017 nr. 776</a>).</article></article><article class="legalArticle" data-lovdata-URL="NL/lov/1998-06-26-41/§3a" data-name="§3a" id="kapittel-2-paragraf-3"><h3 class="legalArticleHeader"><span class="legalArticleValue">§ 3 a</span>. <span class="legalArticleTitle">Arbeidstakere på kontinentalsokkelen</span></h3><article class="legalP" id="kapittel-2-paragraf-3-ledd-1">Bestemmelsene i trygdeforordningen og gjennomføringsforordningen, jf. <a href="lov/1997-02-28-19/§1-3a">folketrygdloven § 1-3 a</a>, får tilsvarende anvendelse på en arbeidstaker mv. som arbeider med leting etter eller utvinning av olje, gass eller andre naturressurser på den norske delen av kontinentalsokkelen, som om vedkommende hadde arbeidet på norsk territorium. Avtaler som nevnt i <a href="lov/1998-06-26-41/§22">§ 22</a> første ledd og <a href="lov/1997-02-28-19/§1-3b">folketrygdloven § 1-3 b</a> første ledd, får anvendelse på kontinentalsokkelen i den utstrekning det er bestemt i den enkelte avtale.</article><article class="changesToParent">Tilføyd ved lov <a href="lov/2004-07-02-58">2 juli 2004 nr. 58</a> (ikr. 1 nov 2004 iflg. <a href="forskrift/2004-07-02-1047">res. 2 juli 2004 nr. 1047</a>, men med virkning fra 1 aug 1998), endret ved lov <a href="lov/2022-11-25-86">25 nov 2022 nr. 86</a> (i kraft 25 nov 2022 iflg. <a href="forskrift/2022-11-25-2013">res. 25 nov 2022 nr. 2013</a>).</article></article><article class="legalArticle" data-lovdata-URL="NL/lov/1998-06-26-41/§4" data-name="§4" id="kapittel-2-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Barn av tilsatt ved utenlandsk representasjon eller annen administrativ tjenestegren</span></h3><article class="legalP" id="kapittel-2-paragraf-4-ledd-1">Det gis ikke kontantstøtte for barn som har fast bosted hos tilsatt ved utenlandsk representasjon eller annen administrativ tjenestegren her i riket, med mindre vedkommende tilsatt er norsk statsborger eller er fast bosatt her og betaler skatt til Norge av sin arbeidsinntekt. Det gis likevel kontantstøtte for barn av ektefelle eller samboer til utsendt tilsatt ved utenlandsk representasjon eller annen administrativ tjenestegren her i riket når ektefellen eller samboeren helt eller delvis forsørger barnet og betaler skatt i Norge av sin årlige arbeidsinntekt som overstiger to ganger folketrygdens grunnbeløp.</article></article><article class="legalArticle" data-lovdata-URL="NL/lov/1998-06-26-41/§5" data-name="§5" id="kapittel-2-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Unntak ved rettigheter i utenlandske trygdeordninger m.m.</span></h3><article class="legalP" id="kapittel-2-paragraf-5-ledd-1">Departementet gir forskrifter med nærmere regler om unntak fra retten til kontantstøtte for barn i tilfeller hvor det foreligger tilfredsstillende dekning fra utlandet.</article></article><article class="legalArticle" data-lovdata-URL="NL/lov/1998-06-26-41/§6" data-name="§6" id="kapittel-2-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Barn i fosterhjem eller institusjon</span></h3><article class="legalP" id="kapittel-2-paragraf-6-ledd-1">Det ytes ikke kontantstøtte for barn som i medhold av <a href="lov/2021-06-18-97">barnevernsloven</a> har opphold i fosterhjem eller institusjon.</article><article class="changesToParent">Endret ved lov <a href="lov/2021-06-18-97">18 juni 2021 nr. 97</a> (i kraft 1 jan 2023 iflg. <a href="forskrift/2022-10-14-1739">res. 14 okt 2022 nr. 1739</a>).</article></article></section><section class="section" data-name="kap3" id="kapittel-3" data-lovdata-URL="NL/lov/1998-06-26-41/KAPITTEL_3"><h2>Kapittel 3. Kontantstøttens størrelse og utbetaling</h2><article class="legalArticle" data-lovdata-URL="NL/lov/1998-06-26-41/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Kontantstøttens størrelse</span></h3><article class="legalP" id="kapittel-3-paragraf-1-ledd-1">Kontantstøtte ytes med de beløp som fastsettes av Stortinget.</article><article class="legalP" id="kapittel-3-paragraf-1-ledd-2">Det ytes full kontantstøtte dersom barnet ikke gjør bruk av barnehageplass som det ytes offentlig driftstilskudd for.</article><article class="legalP" id="kapittel-3-paragraf-1-ledd-3">Dersom barnet gjør bruk av barnehageplass som det ytes offentlig driftstilskudd for og det er skriftlig avtalt redusert oppholdstid, ytes delvis kontantstøtte som følger:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-ledd-3-punkt-1"><article class="legalP" id="kapittel-3-paragraf-1-ledd-3-punkt-1-ledd-1">med 80 prosent av full kontantstøtte når det er avtalt oppholdstid til og med 8 timer per uke</article></article></li><li data-name="b." value="2"><article class="listArticle" id="kapittel-3-paragraf-1-ledd-3-punkt-2"><article class="legalP" id="kapittel-3-paragraf-1-ledd-3-punkt-2-ledd-1">med 60 prosent av full kontantstøtte når det er avtalt oppholdstid fra og med 9 til og med 16 timer per uke</article></article></li><li data-name="c." value="3"><article class="listArticle" id="kapittel-3-paragraf-1-ledd-3-punkt-3"><article class="legalP" id="kapittel-3-paragraf-1-ledd-3-punkt-3-ledd-1">med 40 prosent av full kontantstøtte når det er avtalt oppholdstid fra og med 17 til og med 24 timer per uke</article></article></li><li data-name="d." value="4"><article class="listArticle" id="kapittel-3-paragraf-1-ledd-3-punkt-4"><article class="legalP" id="kapittel-3-paragraf-1-ledd-3-punkt-4-ledd-1">med 20 prosent av full kontantstøtte når det er avtalt oppholdstid fra og med 25 til og med 32 timer per uke.</article></article></li></ol></article><article class="legalP" id="kapittel-3-paragraf-1-ledd-4">Det ytes ikke kontantstøtte hvis det er avtalt oppholdstid på 33 timer eller mer per uke.</article><article class="legalP" id="kapittel-3-paragraf-1-ledd-5">Bestemmelsen i tredje ledd gjelder ikke i tilfeller hvor foreldrene har inngått avtale om deling av kontantstøtte etter <a href="lov/1998-06-26-41/§9">§ 9</a> andre ledd.</article><article class="changesToParent">Endret ved lover <a href="lov/1999-06-25-44">25 juni 1999 nr. 44</a> (ikr. 1 aug 1999), <a href="lov/2004-07-02-58">2 juli 2004 nr. 58</a> (ikr. 1 nov 2004 iflg. <a href="forskrift/2004-07-02-1047">res. 2 juli 2004 nr. 1047</a>), <a href="lov/2012-01-06-1">6 jan 2012 nr. 1</a> (ikr. 1 aug 2012), <a href="lov/2018-06-15-33">15 juni 2018 nr. 33</a> (ikr. 1 aug 2018 iflg. <a href="forskrift/2018-06-15-880">res. 15 juni 2018 nr. 880</a>).</article></article><article class="legalArticle" data-lovdata-URL="NL/lov/1998-06-26-41/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Støtteperiode</span></h3><article class="legalP" id="kapittel-3-paragraf-2-ledd-1">Kontantstøtte ytes fra og med kalendermåneden etter at retten til kontantstøtte inntrer, til og med kalendermåneden før retten til kontantstøtte faller bort. Kontantstøtte ytes likevel ikke lenger enn til og med kalendermåneden barnet fyller 19 måneder.</article><article class="legalP" id="kapittel-3-paragraf-2-ledd-2">Kontantstøtte gis for opptil tre måneder før den måneden da søknad ble framsatt, dersom vilkårene for rett til støtte var oppfylt i denne perioden.</article><article class="changesToParent">Endret ved lover <a href="lov/2005-12-21-122">21 des 2005 nr. 122</a> (ikr. 1 jan 2006), <a href="lov/2012-01-06-1">6 jan 2012 nr. 1</a> (ikr. 1 aug 2012), <a href="lov/2022-03-18-11">18 mars 2022 nr. 11</a> (i kraft 1 aug 2022 iflg. <a href="forskrift/2022-03-18-416">res. 18 mars 2022 nr. 416</a>), <a href="lov/2024-05-14-21">14 mai 2024 nr. 21</a> (i kraft 1 aug 2024 iflg. <a href="forskrift/2024-05-14-772">res. 14 mai 2024 nr. 772</a>), <a href="lov/2024-12-20-82">20 des 2024 nr. 82</a> (i kraft 1 jan 2025 iflg. <a href="forskrift/2024-12-20-3327">res. 20 des 2024 nr. 3327</a>, se endringsloven for overgangsregel).</article></article><article class="legalArticle" data-lovdata-URL="NL/lov/1998-06-26-41/§9" data-name="§9" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Utbetaling av kontantstøtte</span></h3><article class="legalP" id="kapittel-3-paragraf-3-ledd-1">Kontantstøtte utbetales månedlig av det organ som Arbeids- og velferdsdirektoratet bestemmer. Kontantstøtte utbetales til søkeren, jf <a href="lov/1998-06-26-41/§14">§ 14</a>. Hvis foreldrene bor sammen og begge søker om kontantstøtte, utbetales støtten til moren.</article><article class="legalP" id="kapittel-3-paragraf-3-ledd-2">Hvis foreldrene ikke bor sammen og skriftlig har avtalt delt bosted i samsvar med <a href="lov/1981-04-08-7/§36">barneloven § 36</a> første ledd, kan foreldrene få utbetalt kontantstøtte med en halvpart på hver dersom de er enige om en slik deling. Det er ikke adgang til deling av delvis kontantstøtte som utbetales i medhold av <a href="lov/1998-06-26-41/§7">§ 7</a> tredje ledd.</article><article class="changesToParent">Endret ved lover <a href="lov/2003-06-20-40">20 juni 2003 nr. 40</a> (ikr. 1 apr 2004 iflg. <a href="forskrift/2003-06-20-728">res. 20 juni 2003 nr. 728</a>), <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>). <strong>Endres</strong> ved lov <a href="lov/2025-06-20-40">20 juni 2025 nr. 40</a> (i kraft fra den tid Kongen bestemmer).</article></article><article class="legalArticle" data-lovdata-URL="NL/lov/1998-06-26-41/§10" data-name="§10" id="kapittel-3-paragraf-4"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Utbetaling av kontantstøtte for adopterte barn</span></h3><article class="legalP" id="kapittel-3-paragraf-4-ledd-1">Kontantstøtte for adopterte barn utbetales fra og med kalendermåneden etter at stønadsperioden for fulle foreldrepenger etter <a href="lov/1997-02-28-19/§14-9">folketrygdloven § 14-9</a> annet ledd er utløpt.</article><article class="legalP" id="kapittel-3-paragraf-4-ledd-2">Dersom det er gitt engangsstønad etter <a href="lov/1997-02-28-19/§14-17">folketrygdloven § 14-17</a>, utbetales kontantstøtte fra samme tidspunkt som om det var gitt fulle foreldrepenger etter samme lov <a href="lov/1997-02-28-19/§14-9">§ 14-9</a> annet ledd.</article><article class="legalP" id="kapittel-3-paragraf-4-ledd-3">Uavhengig av aldersgrensen i <a href="lov/1998-06-26-41/§2/ledd/1">§ 2 første ledd</a>, kan kontantstøtte for adopterte barn utbetales i syv måneder, forutsatt at barnet er under opplæringspliktig alder og heller ikke har startet grunnskoleopplæring, jf. <a href="lov/2023-06-09-30/§2-1">opplæringslova § 2-1</a>.</article><article class="changesToParent">Endret ved lover <a href="lov/2005-06-17-66">17 juni 2005 nr. 66</a> (ikr. 1 juli 2005), <a href="lov/2005-12-21-122">21 des 2005 nr. 122</a> (ikr. 1 jan 2006), <a href="lov/2006-04-21-10">21 apr 2006 nr. 10</a> (ikr. 1 jan 2007 iflg. <a href="forskrift/2006-04-21-428">res. 21 apr 2006 nr. 428</a>), <a href="lov/2012-01-06-1">6 jan 2012 nr. 1</a> (ikr. 1 aug 2012), <a href="lov/2024-05-14-21">14 mai 2024 nr. 21</a> (i kraft 1 aug 2024 iflg. <a href="forskrift/2024-05-14-772">res. 14 mai 2024 nr. 772</a>).</article></article><article class="legalArticle" data-lovdata-URL="NL/lov/1998-06-26-41/§11" data-name="§11" id="kapittel-3-paragraf-5"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Tilbakekreving etter feilaktig utbetaling</span></h3><article class="legalP" id="kapittel-3-paragraf-5-ledd-1">Dersom noen har mottatt kontantstøtte etter denne loven i strid med redelighet og god tro, kan beløpet kreves tilbakebetalt. Kontantstøtte kan også kreves tilbake når støttemottaker eller noen som har handlet på hans eller hennes vegne, uaktsomt har gitt feilaktige eller mangelfulle opplysninger. Det samme gjelder dersom utbetalingen skyldes feil fra Arbeids- og velferdsetatens side og støttemottakeren burde ha forstått dette.</article><article class="legalP" id="kapittel-3-paragraf-5-ledd-2">I andre tilfeller enn nevnt i første ledd kan det som er utbetalt for mye, kreves tilbake dersom særlige grunner gjør det rimelig. Ved vurderingen av om det foreligger særlige grunner, skal det blant annet legges vekt på hvor lang tid det er gått siden den feilaktige utbetalingen fant sted og om vedkommende har innrettet seg i tillit til utbetalingen. Kravet om tilbakebetaling etter dette leddet er begrenset til det beløp som er i behold når vedkommende blir kjent med at utbetalingen var feilaktig.</article><article class="legalP" id="kapittel-3-paragraf-5-ledd-3">Et beløp som blir krevd tilbake etter første ledd, kan enten dekkes ved trekk i fremtidig kontantstøtte eller innkreves etter bestemmelsene i <a href="lov/2005-04-29-20">bidragsinnkrevingsloven</a>. Vedtak om tilbakekreving er tvangsgrunnlag for utlegg.</article><article class="legalP" id="kapittel-3-paragraf-5-ledd-4">Trekk etter tredje ledd avbryter foreldelse. Dersom slikt trekk opphører, varer virkningen av avbrutt foreldelse i ett år etter at trekket opphørte.</article><article class="changesToParent">Endret ved lover <a href="lov/2002-06-14-22">14 juni 2002 nr. 22</a>, <a href="lov/2006-04-07-7">7 apr 2006 nr. 7</a> (ikr. 1 juli 2006 iflg. <a href="forskrift/2006-04-07-393">res. 7 apr 2006 nr. 393</a>), <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>). <strong>Endres</strong> ved lov <a href="lov/2025-04-25-12">25 april 2025 nr. 12</a> (i kraft 1 jan 2026 iflg. <a href="forskrift/2025-06-10-967">res. 10 juni 2025 nr. 967</a>).</article></article></section><section class="section" data-name="kap4" id="kapittel-4" data-lovdata-URL="NL/lov/1998-06-26-41/KAPITTEL_4"><h2>Kapittel 4. Støttemottakers plikter</h2><article class="legalArticle" data-lovdata-URL="NL/lov/1998-06-26-41/§12" data-name="§12" id="kapittel-4-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Støttemottakers opplysningsplikt</span></h3><article class="legalP" id="kapittel-4-paragraf-1-ledd-1">Støttemottaker plikter straks, og senest innen 14 dager, å underrette Arbeids- og velferdsetaten om alle endringer som kan ha betydning for retten til kontantstøtte og størrelsen på denne.</article><article class="legalP" id="kapittel-4-paragraf-1-ledd-2">Støttemottaker skal straks, og senest innen 14 dager, sende melding om flytting til det organ som har utbetalt støtten fram til flyttingen.</article><article class="changesToParent">Endret ved lov <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>).</article></article><article class="legalArticle" data-lovdata-URL="NL/lov/1998-06-26-41/§13" data-name="§13" id="kapittel-4-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Avslag på søknad. Stans i utbetalingen</span></h3><article class="legalP" id="kapittel-4-paragraf-2-ledd-1">En søknad om kontantstøtte kan avslås og en løpende kontantstøtte kan stanses dersom:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">det ikke blir gitt opplysninger som blir krevd, eller det blir gitt uriktige opplysninger eller fortiet opplysninger av betydning,</article></article></li><li data-name="b." value="2"><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1">mottaker ikke retter seg etter pålegg som er hjemlet i denne loven.</article></article></li></ol></article><article class="changesToParent">Endret ved lov <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>).</article></article></section><section class="section" data-name="kap5" id="kapittel-5" data-lovdata-URL="NL/lov/1998-06-26-41/KAPITTEL_5"><h2>Kapittel 5. Saksbehandling m.m.</h2><article class="legalArticle" data-lovdata-URL="NL/lov/1998-06-26-41/§14" data-name="§14" id="kapittel-5-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Søknad om kontantstøtte</span></h3><article class="legalP" id="kapittel-5-paragraf-1-ledd-1">Søknad om kontantstøtte settes frem av den barnet bor fast sammen med. Når barnet bor fast sammen med begge foreldrene, settes søknaden frem av en av disse.</article><article class="legalP" id="kapittel-5-paragraf-1-ledd-2">Med mindre Arbeids- og velferdsdirektoratet bestemmer noe annet, skal søknaden settes fram skriftlig for det felles lokale kontoret i arbeids- og velferdsforvaltningen på søkerens bosted, eller søkerens oppholdssted dersom vedkommende ikke har fast bosted. Har søkeren ikke fast bosted, settes søknaden fram for det lokale kontoret på søkerens oppholdssted. Det felles lokale kontoret som søkeren henvender seg til, plikter å gi ham eller henne nødvendig veiledning.</article><article class="changesToParent">Endret ved lov <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>).</article></article><article class="legalArticle" data-lovdata-URL="NL/lov/1998-06-26-41/§15" data-name="§15" id="kapittel-5-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Hvem avgjør søknad om kontantstøtte</span></h3><article class="legalP" id="kapittel-5-paragraf-2-ledd-1">Søknad om kontantstøtte avgjøres av det organ som Arbeids- og velferdsdirektoratet bestemmer. Avgjørelse om kontantstøtte er enkeltvedtak etter <a href="lov/1967-02-10">forvaltningsloven</a>.</article><article class="changesToParent">Endret ved lov <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>).</article></article><article class="legalArticle" data-lovdata-URL="NL/lov/1998-06-26-41/§16" data-name="§16" id="kapittel-5-paragraf-3"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Opplysningsplikt</span></h3><article class="legalP" id="kapittel-5-paragraf-3-ledd-1">Søkeren plikter å gi de opplysninger og levere de erklæringer og attester som er nødvendige for at Arbeids- og velferdsetaten skal kunne avgjøre om vedkommende har rett til kontantstøtte. Arbeids- og velferdsetaten fører kontroll med de opplysninger søkeren har gitt, jf. <a href="lov/2005-06-17-64/§8">barnehageloven § 8</a>.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="changesToParent">Endret ved lover <a href="lov/2005-12-21-122">21 des 2005 nr. 122</a> (ikr. 1 jan 2006), <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>).</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Inkurie: Skal vel vise til <a href="lov/2005-06-17-64/§10">§ 10</a> etter endring 1 jan 2021.</article></footer></article><article class="legalArticle" data-lovdata-URL="NL/lov/1998-06-26-41/§17" data-name="§17" id="kapittel-5-paragraf-4"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Saksbehandling</span></h3><article class="legalP" id="kapittel-5-paragraf-4-ledd-1">Ved behandlingen av saker etter loven her gjelder reglene i <a href="lov/1967-02-10">forvaltningsloven</a>, likevel slik at reglene i <a href="lov/1997-02-28-19/§21-4">folketrygdloven § 21-4</a>, <a href="lov/1997-02-28-19/§21-10">§ 21-10</a> første ledd og <a href="lov/1997-02-28-19/§21-11">§ 21-11</a> gjelder så langt de passer.</article><article class="changesToParent">Endret ved lover <a href="lov/2005-12-21-122">21 des 2005 nr. 122</a> (ikr. 1 jan 2006), <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>).</article></article></section><section class="section" data-name="kap6" id="kapittel-6" data-lovdata-URL="NL/lov/1998-06-26-41/KAPITTEL_6"><h2>Kapittel 6. Administrative bestemmelser</h2><article class="legalArticle" data-lovdata-URL="NL/lov/1998-06-26-41/§18" data-name="§18" id="kapittel-6-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Administrasjon</span></h3><article class="legalP" id="kapittel-6-paragraf-1-ledd-1">Kontantstøtteordningen administreres av Arbeids- og velferdsetaten.</article><article class="changesToParent">Endret ved lov <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>).</article></article><article class="legalArticle" data-lovdata-URL="NL/lov/1998-06-26-41/§19" data-name="§19" id="kapittel-6-paragraf-2"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Forholdet mellom Arbeids- og velferdsetaten og kommunene</span></h3><article class="legalP" id="kapittel-6-paragraf-2-ledd-1">Overføring av informasjon fra kommunale registre til Arbeids- og velferdsetaten, jf. <a href="lov/2005-06-17-64/§10">barnehageloven § 10</a>, skjer hver måned. Arbeids- og velferdsdirektoratet kan gi nærmere regler om dette.</article><article class="changesToParent">Endret ved lover <a href="lov/2005-12-21-122">21 des 2005 nr. 122</a> (ikr. 1 jan 2006), <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>), <a href="lov/2024-05-14-21">14 mai 2024 nr. 21</a> (i kraft 1 aug 2024 iflg. <a href="forskrift/2024-05-14-772">res. 14 mai 2024 nr. 772</a>).</article></article></section><section class="section" data-name="kap7" id="kapittel-7" data-lovdata-URL="NL/lov/1998-06-26-41/KAPITTEL_7"><h2>Kapittel 7. Kontantstøttens finansiering</h2><article class="legalArticle" data-lovdata-URL="NL/lov/1998-06-26-41/§20" data-name="§20" id="kapittel-7-paragraf-1"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Finansiering</span></h3><article class="legalP" id="kapittel-7-paragraf-1-ledd-1">Arbeids- og velferdsetatens utgifter til utbetaling av kontantstøtten og til administrasjon av kontantstøtteordningen dekkes av statskassen.</article><article class="changesToParent">Endret ved lov <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>).</article></article><article class="legalArticle" data-lovdata-URL="NL/lov/1998-06-26-41/§21" data-name="§21" id="kapittel-7-paragraf-2"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Hvem som disponerer tilskuddet på vegne av staten</span></h3><article class="legalP" id="kapittel-7-paragraf-2-ledd-1">Staten stiller forskuddsvis og senest på betalingstidspunktet de nødvendige midler til rådighet for Arbeids- og velferdsdirektoratet.</article><article class="legalP" id="kapittel-7-paragraf-2-ledd-2">Arbeids- og velferdsetaten skal holde kontantstøttens midler regnskapsmessig adskilt fra andre midler som etaten har til rådighet.</article><article class="changesToParent">Endret ved lov <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>).</article></article></section><section class="section" data-name="kap8" id="kapittel-8" data-lovdata-URL="NL/lov/1998-06-26-41/KAPITTEL_8"><h2>Kapittel 8. Forskjellige bestemmelser</h2><article class="legalArticle" data-lovdata-URL="NL/lov/1998-06-26-41/§22" data-name="§22" id="kapittel-8-paragraf-1"><h3 class="legalArticleHeader"><span class="legalArticleValue" data-legalArea="02.02 06.01 24">§ 22</span>. <span class="legalArticleTitle">Folkerettslige forpliktelser om trygdekoordinering</span></h3><article class="legalP" id="kapittel-8-paragraf-1-ledd-1">Kongen kan i forskrift gjennomføre bilaterale avtaler med andre land om trygdekoordinering.</article><article class="legalP" id="kapittel-8-paragraf-1-ledd-2">Bestemmelsene som er gitt i eller i medhold av denne loven, skal fravikes i den utstrekning det er nødvendig for å overholde forpliktelser som følger av <a href="lov/1992-11-27-109/eøsl">EØS-avtalens</a> hoveddel, bilaterale avtaler som nevnt i første ledd og forordninger og avtaler som nevnt i <a href="lov/1997-02-28-19/§1-3a">folketrygdloven §§ 1-3 a</a> og <a href="lov/1997-02-28-19/§1-3b">1-3 b</a>.</article><article class="changesToParent">Endret ved lov <a href="lov/2022-11-25-86">25 nov 2022 nr. 86</a> (i kraft 25 nov 2022 iflg. <a href="forskrift/2022-11-25-2013">res. 25 nov 2022 nr. 2013</a>).</article></article><article class="legalArticle" data-lovdata-URL="NL/lov/1998-06-26-41/§23" data-name="§23" id="kapittel-8-paragraf-2"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Straff for å gi uriktige opplysninger og for ikke å gi nødvendige opplysninger</span></h3><article class="legalP" id="kapittel-8-paragraf-2-ledd-1">Den som mot bedre vitende gir uriktige opplysninger, eller holder tilbake opplysninger som er viktige for rettigheter eller plikter etter denne loven, straffes med bøter hvis forholdet ikke går inn under strengere straffebud.</article><article class="legalP" id="kapittel-8-paragraf-2-ledd-2">På samme måte straffes den som unnlater i rett tid å gi slike meldinger og opplysninger som er krevd i eller med hjemmel i denne loven.</article><article class="changesToParent">Endret ved lover <a href="lov/2000-06-23-55">23 juni 2000 nr. 55</a>, <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>), <a href="lov/2021-06-18-122">18 juni 2021 nr. 122</a> (i kraft 1 juli 2022 iflg. <a href="forskrift/2022-04-08-570">res. 8 april 2022 nr. 570</a>).</article></article><article class="legalArticle" data-lovdata-URL="NL/lov/1998-06-26-41/§24" data-name="§24" id="kapittel-8-paragraf-3"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Forskrifter</span></h3><article class="legalP" id="kapittel-8-paragraf-3-ledd-1">Departementet kan gi forskrifter til gjennomføringen av bestemmelsene i denne loven.</article></article></section><section class="section" data-name="kap9" id="kapittel-9" data-lovdata-URL="NL/lov/1998-06-26-41/KAPITTEL_9"><h2>Kapittel 9. Ikrafttredelse og overgangsbestemmelser. Endringer i andre lover</h2><article class="legalArticle" data-lovdata-URL="NL/lov/1998-06-26-41/§25" data-name="§25" id="kapittel-9-paragraf-1"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Ikrafttredelse</span></h3><article class="legalP" id="kapittel-9-paragraf-1-ledd-1">Loven trer i kraft 1. august 1998.</article></article><article class="legalArticle" data-lovdata-URL="NL/lov/1998-06-26-41/§26" data-name="§26" id="kapittel-9-paragraf-2"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Overgangsbestemmelser</span></h3><article class="legalP" id="kapittel-9-paragraf-2-ledd-1">– – –</article></article><article class="legalArticle" data-lovdata-URL="NL/lov/1998-06-26-41/§27" data-name="§27" id="kapittel-9-paragraf-3"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Endringer i andre lover</span></h3><article class="legalP" id="kapittel-9-paragraf-3-ledd-1">– – –</article></article></section></main></body></html>