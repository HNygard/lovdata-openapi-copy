<?xml version="1.0"?>
<!DOCTYPE html>
<html lang="nn">
  <head>
    <title>Lov om kommunale krisesentertilbod (krisesenterlova)</title>
    <base href="https://lovdata.no/"/>
  </head>
  <body>
    <header class="documentHeader" id="hode">
      <dl class="data-document-key-info">
        <dt class="legacyID">Datokode</dt>
        <dd class="legacyID">LOV-2009-06-19-44</dd>
        <dt class="dokid">DokumentID</dt>
        <dd class="dokid">NL/lov/2009-06-19-44</dd>
        <dt class="ministry">Departement</dt>
        <dd class="ministry">
          <ul>
            <li>Barne- og familiedepartementet</li>
          </ul>
        </dd>
        <dt class="dateInForce">I kraft fr&#xE5;</dt>
        <dd class="dateInForce">2010-01-01</dd>
        <dt class="lastChangeInForce">Ikrafttreding av siste endring</dt>
        <dd class="lastChangeInForce">2023-01-01</dd>
        <dt class="lastChangedBy">Sist endra ved</dt>
        <dd class="lastChangedBy"><a href="lov/2021-06-18-97">lov/2021-06-18-97</a> fra 2023-01-01, <a href="lov/2021-06-18-127">lov/2021-06-18-127</a> fra 2021-07-01</dd>
        <dt class="legalArea">Rettsomr&#xE5;de</dt>
        <dd class="legalArea">
          <ul>
            <li><a href="legal-areas/07" title="Familie-, person- og barnerett">Familie-, person- og barnerett</a> &gt; <a href="legal-areas/07.03" title="Barn og foreldre">Barn og foreldre</a></li>
            <li>
              <a href="legal-areas/14" title="Helse- og omsorgsrett">Helse- og omsorgsrett</a>
            </li>
          </ul>
        </dd>
        <dt class="dateOfPublication">Kunngjort</dt>
        <dd class="dateOfPublication">2009-06-19 16:45</dd>
        <dt class="lastupdated">Rettet</dt>
        <dd class="lastupdated">2022-03-28 (tegnsetting i lister tilpasset universell utforming)</dd>
        <dt class="titleShort">Korttittel</dt>
        <dd class="titleShort">Krisesenterlova</dd>
        <dt class="title">Tittel</dt>
        <dd class="title">Lov om kommunale krisesentertilbod (krisesenterlova)</dd>
        <dt class="refid">RefID</dt>
        <dd class="refid">lov/2009-06-19-44</dd>
        <dt class="table-of-contents">Innhold</dt>
        <dd class="table-of-contents">
          <ul class="tocTopUl">
            <li>
              <a href="#dokument">Lov om kommunale krisesentertilbod (krisesenterlova)</a>
              <ul class="tocSubUl">
                <li>
                  <a href="#paragraf-1">&#xA7; 1. Form&#xE5;let med lova</a>
                </li>
                <li>
                  <a href="#paragraf-2">&#xA7; 2. Krav til krisesentertilbodet</a>
                </li>
                <li>
                  <a href="#paragraf-3">&#xA7; 3. Individuell tilrettelegging av tilbod</a>
                </li>
                <li>
                  <a href="#paragraf-4">&#xA7; 4. Samarbeid og samordning</a>
                </li>
                <li>
                  <a href="#paragraf-5">&#xA7; 5. Teieplikt</a>
                </li>
                <li>
                  <a href="#paragraf-6">&#xA7; 5 a. Behandling av personopplysningar</a>
                </li>
                <li>
                  <a href="#paragraf-7">&#xA7; 5 b. Tilgang til teiepliktige opplysningar fr&#xE5; Folkeregisteret</a>
                </li>
                <li>
                  <a href="#paragraf-8">&#xA7; 6. Opplysningsplikt til barnevernet</a>
                </li>
                <li>
                  <a href="#paragraf-9">&#xA7; 6 a. Opplysningar til den kommunale helse- og omsorgstenesta og sosialtenesta</a>
                </li>
                <li>
                  <a href="#paragraf-10">&#xA7; 7. Politiattest</a>
                </li>
                <li>
                  <a href="#paragraf-11">&#xA7; 8. (Oppheva)</a>
                </li>
                <li>
                  <a href="#paragraf-12">&#xA7; 9. Statleg tilsyn</a>
                </li>
                <li>
                  <a href="#paragraf-13">&#xA7; 10. Bruk av lova p&#xE5; Svalbard</a>
                </li>
                <li>
                  <a href="#paragraf-14">&#xA7; 11. Ikraftsetjing og overgangsreglar</a>
                </li>
                <li>
                  <a href="#paragraf-15">&#xA7; 12. Endring i anna lovgjeving</a>
                </li>
              </ul>
            </li>
          </ul>
        </dd>
      </dl>
    </header>
    <main class="documentBody" data-lovdata-URL="NL/lov/2009-06-19-44" id="dokument">
      <h1>Lov om kommunale krisesentertilbod (krisesenterlova)</h1>
      <article class="legalArticle" data-lovdata-URL="NL/lov/2009-06-19-44/&#xA7;1" data-name="&#xA7;1" id="paragraf-1">
        <h2 class="legalArticleHeader"><span class="legalArticleValue">&#xA7; 1</span>. <span class="legalArticleTitle">Form&#xE5;let med lova</span></h2>
        <article class="legalP" id="paragraf-1-ledd-1">Form&#xE5;let med denne lova er &#xE5; sikre eit godt og heilskapleg krisesentertilbod til kvinner, menn og barn som er utsette for vald eller truslar om vald i n&#xE6;re relasjonar.</article>
      </article>
      <article class="legalArticle" data-lovdata-URL="NL/lov/2009-06-19-44/&#xA7;2" data-name="&#xA7;2" id="paragraf-2">
        <h2 class="legalArticleHeader"><span class="legalArticleValue">&#xA7; 2</span>. <span class="legalArticleTitle">Krav til krisesentertilbodet</span></h2>
        <article class="legalP" id="paragraf-2-ledd-1">Kommunen skal s&#xF8;rgje for eit krisesentertilbod som skal kunne nyttast av personar som er utsette for vald eller truslar om vald i n&#xE6;re relasjonar, og som har behov for r&#xE5;dgjeving eller eit trygt og mellombels butilbod.</article>
        <article class="legalP" id="paragraf-2-ledd-2">Tilbodet skal gi brukarane st&#xF8;tte, rettleiing, hjelp til &#xE5; ta kontakt med andre delar av tenesteapparatet og skal omfatte:<ol class="defaultList" type="a"><li data-name="a." value="1"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">eit krisesenter eller eit tilsvarande gratis, heil&#xE5;rs, heild&#xF8;gns, trygt og mellombels butilbod, og</article></article></li><li data-name="b." value="2"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">eit gratis dagtilbod, og</article></article></li><li data-name="c." value="3"><article class="listArticle" id="paragraf-2-ledd-2-punkt-3"><article class="legalP" id="paragraf-2-ledd-2-punkt-3-ledd-1">eit heil&#xE5;rs og heild&#xF8;gns tilbod der personar nemnde i f&#xF8;rste ledd kan f&#xE5; r&#xE5;d og rettleiing per telefon, og</article></article></li><li data-name="d." value="4"><article class="listArticle" id="paragraf-2-ledd-2-punkt-4"><article class="legalP" id="paragraf-2-ledd-2-punkt-4-ledd-1">oppf&#xF8;lging i reetableringsfasen, jf. <a href="lov/2009-06-19-44/&#xA7;4">&#xA7; 4</a>.</article></article></li></ol></article>
        <article class="legalP" id="paragraf-2-ledd-3">Enkeltpersonar kan vende seg direkte til krisesentertilbodet som nemnt i andre ledd, utan tilvising eller timeavtale.</article>
        <article class="legalP" id="paragraf-2-ledd-4">Kommunen skal s&#xF8;rgje for god kvalitet p&#xE5; tilbodet, mellom anna ved at dei tilsette har kompetanse til &#xE5; ta vare p&#xE5; dei s&#xE6;rskilte behova til brukarane.</article>
        <article class="legalP" id="paragraf-2-ledd-5">Butilbodet til kvinner og butilbodet til menn skal vere fysisk skilde.</article>
        <article class="legalP" id="paragraf-2-ledd-6">Departementet kan gi forskrift om krav til kompetanse hos dei tilsette og krav til fysisk sikring av lokale.</article>
        <article class="changesToParent"><strong>Vert endra</strong> ved lov <a href="lov/2025-06-20-42">20 juni 2025 nr. 42</a> (i kraft 1 jan 2026 iflg. <a href="forskrift/2025-06-20-1087">res. 20 juni 2025 nr. 1087</a>).</article>
      </article>
      <article class="legalArticle" data-lovdata-URL="NL/lov/2009-06-19-44/&#xA7;3" data-name="&#xA7;3" id="paragraf-3">
        <h2 class="legalArticleHeader"><span class="legalArticleValue">&#xA7; 3</span>. <span class="legalArticleTitle">Individuell tilrettelegging av tilbod</span></h2>
        <article class="legalP" id="paragraf-3-ledd-1">Kommunen skal s&#xF8;rgje for at tilbodet s&#xE5; langt r&#xE5;d er blir lagt til rette slik at det kjem dei individuelle behova til brukarane i m&#xF8;te.</article>
        <article class="legalP" id="paragraf-3-ledd-2">Kommunen skal s&#xF8;rgje for &#xE5; ta vare p&#xE5; barn p&#xE5; ein god m&#xE5;te som er tilpassa deira s&#xE6;rskilte behov, og skal ogs&#xE5; s&#xF8;rgje for at barn f&#xE5;r oppfylt dei rettane dei har etter anna regelverk.</article>
        <article class="legalP" id="paragraf-3-ledd-3">Kommunen skal s&#xF8;rgje for at brukarar av bu- og dagtilbodet f&#xE5;r tilgang til kvalifisert tolk dersom det er n&#xF8;dvendig for at dei skal f&#xE5; eit fullgodt tilbod. Kommunen skal s&#xF8;rgje for rutinar for kvalitetssikring, bestilling og betaling av tolketenester.</article>
        <article class="changesToParent"><strong>Vert endra</strong> ved lov <a href="lov/2025-06-20-42">20 juni 2025 nr. 42</a> (i kraft 1 jan 2026 iflg. <a href="forskrift/2025-06-20-1087">res. 20 juni 2025 nr. 1087</a>).</article>
      </article>
      <article class="legalArticle" data-lovdata-URL="NL/lov/2009-06-19-44/&#xA7;4" data-name="&#xA7;4" id="paragraf-4">
        <h2 class="legalArticleHeader"><span class="legalArticleValue">&#xA7; 4</span>. <span class="legalArticleTitle">Samarbeid og samordning</span></h2>
        <article class="legalP" id="paragraf-4-ledd-1">Kommunen skal s&#xF8;rgje for at krisesentertilbodet samarbeider med andre delar av tenesteapparatet dersom det er n&#xF8;dvendig for &#xE5; gi brukaren eit heilskapleg og samordna tenestetilbod. Dersom brukaren har individuell plan etter anna lov og forskrift, skal kommunen s&#xF8;rgje for at krisesentertilbodet deltek i samarbeid om utarbeiding og oppf&#xF8;lging av tiltak og m&#xE5;l i den individuelle planen.</article>
        <article class="legalP" id="paragraf-4-ledd-2">Kommunen skal samordne tenestetilbodet etter f&#xF8;rste ledd. Ved behov skal kommunen bestemme kva for ein kommunal tenesteytar som skal vareta samordninga. Dersom det er oppnemnd barnekoordinator etter <a href="lov/2011-06-24-30/&#xA7;7-2a">helse- og omsorgstenesteloven &#xA7; 7-2 a</a>, skal koordinatoren s&#xF8;rgje for samordning av tenestetilbodet.</article>
        <article class="legalP" id="paragraf-4-ledd-3">Kommunen skal, i tillegg til &#xE5; f&#xF8;lgje opp einskilde brukarar, s&#xF8;rgje for at krisesentertilbodet samarbeider med andre delar av tenesteapparatet slik at krisesentertilbodet og dei andre tenestene kan ivareta sine oppg&#xE5;ver etter lov og forskrift.</article>
        <article class="legalP" id="paragraf-4-ledd-4">Med tenesteapparatet er det her meint kommunale, fylkeskommunale og statlege tenesteytarar, private tenesteytarar som utf&#xF8;rer oppg&#xE5;ver p&#xE5; vegner av ein slik tenesteytar, barnehagar som f&#xE5;r tilskot etter <a href="lov/2005-06-17-64/&#xA7;19">barnehageloven &#xA7; 19</a> og skolar som f&#xE5;r statstilskot etter <a href="lov/2003-07-04-84/&#xA7;6-1">privatskolelova &#xA7; 6-1</a>.</article>
        <article class="changesToParent">Endra med lover <a href="lov/2011-06-24-30">24 juni 2011 nr. 30</a> (ikr. 1 jan 2012 iflg. <a href="forskrift/2011-12-16-1252">res. 16 des 2011 nr. 1252</a>), <a href="lov/2021-06-11-78">11 juni 2021 nr. 78</a> som endra med lov <a href="lov/2022-06-10-39">10 juni 2022 nr. 39</a> (i kraft 1 aug 2022 iflg. <a href="forskrift/2022-05-20-871">res. 20 mai 2022 nr. 871</a>).</article>
      </article>
      <article class="legalArticle" data-lovdata-URL="NL/lov/2009-06-19-44/&#xA7;5" data-name="&#xA7;5" id="paragraf-5">
        <h2 class="legalArticleHeader"><span class="legalArticleValue">&#xA7; 5</span>. <span class="legalArticleTitle">Teieplikt</span></h2>
        <article class="legalP" id="paragraf-5-ledd-1">Alle som utf&#xF8;rer teneste eller arbeid etter denne lova, har teieplikt etter <a href="lov/1967-02-10/&#xA7;13">forvaltningsloven &#xA7;&#xA7; 13</a> til <a href="lov/1967-02-10/&#xA7;13e">13 e</a> og <a href="lov/1967-02-10/&#xA7;13g">13 g</a>. Brot p&#xE5; teieplikta straffast etter <a href="lov/2005-05-20-28/&#xA7;209">straffeloven &#xA7; 209</a>.</article>
        <article class="legalP" id="paragraf-5-ledd-2">Teieplikta gjeld ogs&#xE5; f&#xF8;destad, f&#xF8;dselsdato, personnummer, statsborgarforhold, sivilstand, yrke, bustad, arbeidsstad og andre opplysningar som kan r&#xF8;pe at nokon har vore i kontakt med tilbodet.</article>
        <article class="legalP" id="paragraf-5-ledd-3">Opplysningar til andre forvaltningsorgan, jf. <a href="lov/1967-02-10/&#xA7;13b">forvaltningsloven &#xA7; 13 b</a> nr. 5 og 6, kan berre givast n&#xE5;r dette er n&#xF8;dvendig for &#xE5; fremme oppg&#xE5;vene til kommunen etter denne lova, eller for &#xE5; f&#xF8;rebyggje vesentleg fare for liv eller alvorleg skade p&#xE5; helsa til nokon.</article>
        <article class="changesToParent">Endra med lover <a href="lov/2015-06-19-65">19 juni 2015 nr. 65</a> (ikr. 1 okt 2015), <a href="lov/2021-06-18-127">18 juni 2021 nr. 127</a> (ikr. 1 juli 2021 iflg. <a href="forskrift/2021-06-18-2026">res. 18 juni 2021 nr. 2026</a>).</article>
      </article>
      <article class="legalArticle" data-lovdata-URL="NL/lov/2009-06-19-44/&#xA7;5a" data-name="&#xA7;5a" id="paragraf-6">
        <h2 class="legalArticleHeader"><span class="legalArticleValue">&#xA7; 5 a</span>. <span class="legalArticleTitle">Behandling av personopplysningar</span></h2>
        <article class="changesToParent"><strong>Vert tilf&#xF8;yd</strong> ved lov <a href="lov/2025-06-20-42">20 juni 2025 nr. 42</a> (i kraft 1 jan 2026 iflg. <a href="forskrift/2025-06-20-1087">res. 20 juni 2025 nr. 1087</a>).</article>
      </article>
      <article class="legalArticle" data-lovdata-URL="NL/lov/2009-06-19-44/&#xA7;5b" data-name="&#xA7;5b" id="paragraf-7">
        <h2 class="legalArticleHeader"><span class="legalArticleValue">&#xA7; 5 b</span>. <span class="legalArticleTitle">Tilgang til teiepliktige opplysningar fr&#xE5; Folkeregisteret</span></h2>
        <article class="changesToParent"><strong>Vert tilf&#xF8;yd</strong> ved lov <a href="lov/2025-06-20-42">20 juni 2025 nr. 42</a> (i kraft 1 jan 2026 iflg. <a href="forskrift/2025-06-20-1087">res. 20 juni 2025 nr. 1087</a>).</article>
      </article>
      <article class="legalArticle" data-lovdata-URL="NL/lov/2009-06-19-44/&#xA7;6" data-name="&#xA7;6" id="paragraf-8">
        <h2 class="legalArticleHeader"><span class="legalArticleValue">&#xA7; 6</span>. <span class="legalArticleTitle">Opplysningsplikt til barnevernet</span></h2>
        <article class="legalP" id="paragraf-8-ledd-1">Alle som utf&#xF8;rer teneste eller arbeid etter denne lova, skal i arbeidet sitt vere merksame p&#xE5; forhold som kan f&#xF8;re til tiltak fr&#xE5; barnevernstenesta.</article>
        <article class="legalP" id="paragraf-8-ledd-2">Alle som utf&#xF8;rer teneste eller arbeid etter denne lova, skal utan hinder av teieplikta melde fr&#xE5; til barnevernstenesta utan ugrunna opphald<ol class="defaultList" type="a"><li data-name="a." value="1"><article class="listArticle" id="paragraf-8-ledd-2-punkt-1"><article class="legalP" id="paragraf-8-ledd-2-punkt-1-ledd-1">n&#xE5;r det er grunn til &#xE5; tru at eit barn blir eller vil bli mishandla, utsett for alvorlege manglar ved den daglege omsorga eller anna alvorleg omsorgssvikt,</article></article></li><li data-name="b." value="2"><article class="listArticle" id="paragraf-8-ledd-2-punkt-2"><article class="legalP" id="paragraf-8-ledd-2-punkt-2-ledd-1">n&#xE5;r det er grunn til &#xE5; tru at eit barn har ein livstruande eller annan alvorleg sjukdom eller skade og ikkje kjem til unders&#xF8;king eller behandling,</article></article></li><li data-name="c." value="3"><article class="listArticle" id="paragraf-8-ledd-2-punkt-3"><article class="legalP" id="paragraf-8-ledd-2-punkt-3-ledd-1">n&#xE5;r det er grunn til &#xE5; tru at eit barn med nedsett funksjonsevne eller eit spesielt hjelpetrengande barn ikkje f&#xE5;r dekt sitt s&#xE6;rlege behov for behandling eller oppl&#xE6;ring,</article></article></li><li data-name="d." value="4"><article class="listArticle" id="paragraf-8-ledd-2-punkt-4"><article class="legalP" id="paragraf-8-ledd-2-punkt-4-ledd-1">n&#xE5;r eit barn har vist alvorlege &#xE5;tferdsvanskar i form av alvorlege eller gjentatte brotsverk, problematisk bruk av rusmidler eller ei anna form for utprega normlaus &#xE5;tferd,</article></article></li><li data-name="e." value="5"><article class="listArticle" id="paragraf-8-ledd-2-punkt-5"><article class="legalP" id="paragraf-8-ledd-2-punkt-5-ledd-1">n&#xE5;r det er grunn til &#xE5; tru at eit barn blir eller vil bli utnytta til menneskehandel.</article></article></li></ol></article>
        <article class="legalP" id="paragraf-8-ledd-3">Alle som utf&#xF8;rer teneste eller arbeid etter denne lova, pliktar ogs&#xE5; &#xE5; gi opplysningar etter p&#xE5;legg i samsvar med <a href="lov/2021-06-18-97/&#xA7;13-4">barnevernsloven &#xA7; 13-4</a>.</article>
        <article class="changesToParent">Endra med lover <a href="lov/2018-04-20-5">20 apr 2018 nr. 5</a> (ikr. 1 juli 2018 iflg. <a href="forskrift/2018-06-08-839">res. 8 juni 2018 nr. 839</a>), <a href="lov/2021-06-18-97">18 juni 2021 nr. 97</a> (i kraft 1 jan 2023 iflg. <a href="forskrift/2022-10-14-1739">res. 14 okt 2022 nr. 1739</a>). <strong>Vert endra</strong> ved lov <a href="lov/2025-06-20-39">20 juni 2025 nr. 39</a> (i kraft fr&#xE5; den tid Kongen bestemmer).</article>
      </article>
      <article class="legalArticle" data-lovdata-URL="NL/lov/2009-06-19-44/&#xA7;6a" data-name="&#xA7;6a" id="paragraf-9">
        <h2 class="legalArticleHeader"><span class="legalArticleValue">&#xA7; 6 a</span>. <span class="legalArticleTitle">Opplysningar til den kommunale helse- og omsorgstenesta og sosialtenesta</span></h2>
        <article class="legalP" id="paragraf-9-ledd-1">Kommunen skal s&#xF8;rgje for at alle som utf&#xF8;rer tenester eller arbeid etter denne lova, er merksame p&#xE5; forhold som b&#xF8;r f&#xF8;re til tiltak fr&#xE5; sosialtenesta eller helse- og omsorgstenesta. Kommunen skal s&#xF8;rgje for at krisesentertilbodet av eige tiltak gir sosialtenesta eller helse- og omsorgstenesta opplysningar om slike forhold s&#xE5; langt opplysningane kan givast utan hinder av teieplikta.</article>
        <article class="changesToParent">F&#xF8;yd til med lov <a href="lov/2021-06-11-78">11 juni 2021 nr. 78</a> (i kraft 1 aug 2022 iflg. <a href="forskrift/2022-05-20-871">res. 20 mai 2022 nr. 871</a>).</article>
      </article>
      <article class="legalArticle" data-lovdata-URL="NL/lov/2009-06-19-44/&#xA7;7" data-name="&#xA7;7" id="paragraf-10">
        <h2 class="legalArticleHeader"><span class="legalArticleValue">&#xA7; 7</span>. <span class="legalArticleTitle">Politiattest</span></h2>
        <article class="legalP" id="paragraf-10-ledd-1">Den som blir tilsett eller f&#xE5;r tildelt oppg&#xE5;ver som inneber kontakt med brukarar av eit krisesenter eller tilsvarande bu- og dagtilbod, skal leggje fram politiattest som nemnt i <a href="lov/2010-05-28-16/&#xA7;39">politiregisterloven &#xA7; 39</a> f&#xF8;rste ledd. Attesten skal ikkje vere eldre enn tre m&#xE5;nader.</article>
        <article class="legalP" id="paragraf-10-ledd-2">Departementet kan gje n&#xE6;rare forskrift om krav til politiattest.</article>
        <article class="changesToParent">Endra med lov <a href="lov/2017-05-22-27">22 mai 2017 nr. 27</a> (ikr. 22 mai 2017 iflg. <a href="forskrift/2017-05-22-619">res. 22 mai 2017 nr. 619</a>).</article>
      </article>
      <article class="legalArticle" data-lovdata-URL="NL/lov/2009-06-19-44/&#xA7;8" data-name="&#xA7;8" id="paragraf-11">
        <h2 class="legalArticleHeader"><span class="legalArticleValue">&#xA7; 8</span>. <span class="legalArticleTitle">(Oppheva)</span></h2>
        <article class="changesToParent">Oppheva med lov <a href="lov/2020-06-19-89">19 juni 2020 nr. 89</a> (ikr. 1 jan 2021 iflg. <a href="forskrift/2020-09-25-1825">res. 25 sep 2020 nr. 1825</a>).</article>
      </article>
      <article class="legalArticle" data-lovdata-URL="NL/lov/2009-06-19-44/&#xA7;9" data-name="&#xA7;9" id="paragraf-12">
        <h2 class="legalArticleHeader"><span class="legalArticleValue">&#xA7; 9</span>. <span class="legalArticleTitle">Statleg tilsyn</span></h2>
        <article class="legalP" id="paragraf-12-ledd-1">Statsforvaltaren skal f&#xF8;re tilsyn med at kommunen oppfyller pliktene p&#xE5;lagde etter <a href="lov/2009-06-19-44/&#xA7;2">&#xA7;&#xA7; 2</a>, <a href="lov/2009-06-19-44/&#xA7;3">3</a> og <a href="lov/2009-06-19-44/&#xA7;4">4</a> og <a href="lov/2018-06-22-83/&#xA7;25-1">kommuneloven &#xA7; 25-1</a>.</article>
        <article class="legalP" id="paragraf-12-ledd-2">Reglane i <a href="lov/2018-06-22-83/kap30">kommuneloven kapittel 30</a> gjeld for den tilsynsverksemda som er nemnd i f&#xF8;rste leddet.</article>
        <article class="changesToParent">Endra med lover <a href="lov/2018-06-22-83">22 juni 2018 nr. 83</a> (ikr. 1 nov 2019 iflg. <a href="forskrift/2019-06-25-879">res. 25 juni 2019 nr. 879</a>), <a href="lov/2020-06-19-89">19 juni 2020 nr. 89</a> (ikr. 1 jan 2021 iflg. <a href="forskrift/2020-09-25-1825">res. 25 sep 2020 nr. 1825</a>), <a href="lov/2021-05-07-34">7 mai 2021 nr. 34</a> (ikr. 1 juni 2021 iflg. <a href="forskrift/2021-05-07-1416">res. 7 mai 2021 nr. 1416</a>).</article>
      </article>
      <article class="legalArticle" data-lovdata-URL="NL/lov/2009-06-19-44/&#xA7;10" data-name="&#xA7;10" id="paragraf-13">
        <h2 class="legalArticleHeader"><span class="legalArticleValue" data-legalArea="32.04">&#xA7; 10</span>. <span class="legalArticleTitle">Bruk av lova p&#xE5; Svalbard</span></h2>
        <article class="legalP" id="paragraf-13-ledd-1">Kongen kan gi forskrifter om bruken av lova p&#xE5; Svalbard og har h&#xF8;ve til &#xE5; fastsetje s&#xE6;rlege reglar der det blir teke omsyn til forholda p&#xE5; staden.</article>
      </article>
      <article class="legalArticle" data-lovdata-URL="NL/lov/2009-06-19-44/&#xA7;11" data-name="&#xA7;11" id="paragraf-14">
        <h2 class="legalArticleHeader"><span class="legalArticleValue">&#xA7; 11</span>. <span class="legalArticleTitle">Ikraftsetjing og overgangsreglar</span></h2>
        <article class="legalP" id="paragraf-14-ledd-1">Lova blir sett i kraft fr&#xE5; den tid Kongen bestemmer.<sup class="footnotereference" data-footnotereferencevalue="1" data-unique-footnote-counter="1">1</sup> Departementet kan i forskrift gi n&#xE6;rmare overgangsreglar.</article>
        <footer class="footnotes">
          <article class="footnote" data-name="1" data-unique-footnote-counter="1"><span class="footnoteLabel">1</span> Fr&#xE5; 1 jan 2010 iflg. <a href="forskrift/2009-09-04-1155">res. 4 sep 2009 nr. 1155</a>.</article>
        </footer>
      </article>
      <article class="legalArticle" data-lovdata-URL="NL/lov/2009-06-19-44/&#xA7;12" data-name="&#xA7;12" id="paragraf-15">
        <h2 class="legalArticleHeader"><span class="legalArticleValue">&#xA7; 12</span>. <span class="legalArticleTitle">Endring i anna lovgjeving</span></h2>
        <article class="legalP" id="paragraf-15-ledd-1">Med verknad fr&#xE5; ikraftsetjinga av lova gjer ein denne endringa i anna lovgjeving: &#x2013; &#x2013; &#x2013;</article>
      </article>
    </main>
  </body>
</html>
