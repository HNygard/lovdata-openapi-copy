<!DOCTYPE html><html lang="nn"><head><title>Lov om kommunale krisesentertilbod (krisesenterlova)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2009-06-19-44</dd><dt class="dokid">DokumentID</dt><dd class="dokid">NL/lov/2009-06-19-44</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="dateInForce">I kraft frå</dt><dd class="dateInForce">2010-01-01</dd><dt class="lastChangeInForce">Ikrafttreding av siste endring</dt><dd class="lastChangeInForce">2023-01-01</dd><dt class="lastChangedBy">Sist endra ved</dt><dd class="lastChangedBy"><a href="lov/2021-06-18-97">lov/2021-06-18-97</a> fra 2023-01-01, <a href="lov/2021-06-18-127">lov/2021-06-18-127</a> fra 2021-07-01</dd><dt class="legalArea">Rettsområde</dt><dd class="legalArea"><ul><li><a href="legal-areas/07" title="Familie-, person- og barnerett">Familie-, person- og barnerett</a> &gt; <a href="legal-areas/07.03" title="Barn og foreldre">Barn og foreldre</a></li> <li><a href="legal-areas/14" title="Helse- og omsorgsrett">Helse- og omsorgsrett</a></li></ul></dd><dt class="dateOfPublication">Kunngjort</dt><dd class="dateOfPublication">2009-06-19 16:45</dd><dt class="lastupdated">Rettet</dt><dd class="lastupdated">2022-03-28 (tegnsetting i lister tilpasset universell utforming)</dd><dt class="titleShort">Korttittel</dt><dd class="titleShort">Krisesenterlova</dd><dt class="title">Tittel</dt><dd class="title">Lov om kommunale krisesentertilbod (krisesenterlova)</dd><dt class="refid">RefID</dt><dd class="refid">lov/2009-06-19-44</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om kommunale krisesentertilbod (krisesenterlova)</a><ul class="tocSubUl"><li><a href="#paragraf-1">§ 1. Formålet med lova</a></li><li><a href="#paragraf-2">§ 2. Krav til krisesentertilbodet</a></li><li><a href="#paragraf-3">§ 3. Individuell tilrettelegging av tilbod</a></li><li><a href="#paragraf-4">§ 4. Samarbeid og samordning</a></li><li><a href="#paragraf-5">§ 5. Teieplikt</a></li><li><a href="#paragraf-6">§ 5 a. Behandling av personopplysningar</a></li><li><a href="#paragraf-7">§ 5 b. Tilgang til teiepliktige opplysningar frå Folkeregisteret</a></li><li><a href="#paragraf-8">§ 6. Opplysningsplikt til barnevernet</a></li><li><a href="#paragraf-9">§ 6 a. Opplysningar til den kommunale helse- og omsorgstenesta og sosialtenesta</a></li><li><a href="#paragraf-10">§ 7. Politiattest</a></li><li><a href="#paragraf-11">§ 8. (Oppheva)</a></li><li><a href="#paragraf-12">§ 9. Statleg tilsyn</a></li><li><a href="#paragraf-13">§ 10. Bruk av lova på Svalbard</a></li><li><a href="#paragraf-14">§ 11. Ikraftsetjing og overgangsreglar</a></li><li><a href="#paragraf-15">§ 12. Endring i anna lovgjeving</a></li></ul></li></ul></dd></dl></header><main class="documentBody" data-lovdata-URL="NL/lov/2009-06-19-44" id="dokument"><h1>Lov om kommunale krisesentertilbod (krisesenterlova)</h1><article class="legalArticle" data-lovdata-URL="NL/lov/2009-06-19-44/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formålet med lova</span></h2><article class="legalP" id="paragraf-1-ledd-1">Formålet med denne lova er å sikre eit godt og heilskapleg krisesentertilbod til kvinner, menn og barn som er utsette for vald eller truslar om vald i nære relasjonar.</article></article><article class="legalArticle" data-lovdata-URL="NL/lov/2009-06-19-44/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Krav til krisesentertilbodet</span></h2><article class="legalP" id="paragraf-2-ledd-1">Kommunen skal sørgje for eit krisesentertilbod som skal kunne nyttast av personar som er utsette for vald eller truslar om vald i nære relasjonar, og som har behov for rådgjeving eller eit trygt og mellombels butilbod.</article><article class="legalP" id="paragraf-2-ledd-2">Tilbodet skal gi brukarane støtte, rettleiing, hjelp til å ta kontakt med andre delar av tenesteapparatet og skal omfatte:<ol class="defaultList" type="a"><li data-name="a." value="1"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">eit krisesenter eller eit tilsvarande gratis, heilårs, heildøgns, trygt og mellombels butilbod, og</article></article></li><li data-name="b." value="2"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">eit gratis dagtilbod, og</article></article></li><li data-name="c." value="3"><article class="listArticle" id="paragraf-2-ledd-2-punkt-3"><article class="legalP" id="paragraf-2-ledd-2-punkt-3-ledd-1">eit heilårs og heildøgns tilbod der personar nemnde i første ledd kan få råd og rettleiing per telefon, og</article></article></li><li data-name="d." value="4"><article class="listArticle" id="paragraf-2-ledd-2-punkt-4"><article class="legalP" id="paragraf-2-ledd-2-punkt-4-ledd-1">oppfølging i reetableringsfasen, jf. <a href="lov/2009-06-19-44/§4">§ 4</a>.</article></article></li></ol></article><article class="legalP" id="paragraf-2-ledd-3">Enkeltpersonar kan vende seg direkte til krisesentertilbodet som nemnt i andre ledd, utan tilvising eller timeavtale.</article><article class="legalP" id="paragraf-2-ledd-4">Kommunen skal sørgje for god kvalitet på tilbodet, mellom anna ved at dei tilsette har kompetanse til å ta vare på dei særskilte behova til brukarane.</article><article class="legalP" id="paragraf-2-ledd-5">Butilbodet til kvinner og butilbodet til menn skal vere fysisk skilde.</article><article class="legalP" id="paragraf-2-ledd-6">Departementet kan gi forskrift om krav til kompetanse hos dei tilsette og krav til fysisk sikring av lokale.</article><article class="changesToParent"><strong>Vert endra</strong> ved lov <a href="lov/2025-06-20-42">20 juni 2025 nr. 42</a> (i kraft 1 jan 2026 iflg. <a href="forskrift/2025-06-20-1087">res. 20 juni 2025 nr. 1087</a>).</article></article><article class="legalArticle" data-lovdata-URL="NL/lov/2009-06-19-44/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Individuell tilrettelegging av tilbod</span></h2><article class="legalP" id="paragraf-3-ledd-1">Kommunen skal sørgje for at tilbodet så langt råd er blir lagt til rette slik at det kjem dei individuelle behova til brukarane i møte.</article><article class="legalP" id="paragraf-3-ledd-2">Kommunen skal sørgje for å ta vare på barn på ein god måte som er tilpassa deira særskilte behov, og skal også sørgje for at barn får oppfylt dei rettane dei har etter anna regelverk.</article><article class="legalP" id="paragraf-3-ledd-3">Kommunen skal sørgje for at brukarar av bu- og dagtilbodet får tilgang til kvalifisert tolk dersom det er nødvendig for at dei skal få eit fullgodt tilbod. Kommunen skal sørgje for rutinar for kvalitetssikring, bestilling og betaling av tolketenester.</article><article class="changesToParent"><strong>Vert endra</strong> ved lov <a href="lov/2025-06-20-42">20 juni 2025 nr. 42</a> (i kraft 1 jan 2026 iflg. <a href="forskrift/2025-06-20-1087">res. 20 juni 2025 nr. 1087</a>).</article></article><article class="legalArticle" data-lovdata-URL="NL/lov/2009-06-19-44/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Samarbeid og samordning</span></h2><article class="legalP" id="paragraf-4-ledd-1">Kommunen skal sørgje for at krisesentertilbodet samarbeider med andre delar av tenesteapparatet dersom det er nødvendig for å gi brukaren eit heilskapleg og samordna tenestetilbod. Dersom brukaren har individuell plan etter anna lov og forskrift, skal kommunen sørgje for at krisesentertilbodet deltek i samarbeid om utarbeiding og oppfølging av tiltak og mål i den individuelle planen.</article><article class="legalP" id="paragraf-4-ledd-2">Kommunen skal samordne tenestetilbodet etter første ledd. Ved behov skal kommunen bestemme kva for ein kommunal tenesteytar som skal vareta samordninga. Dersom det er oppnemnd barnekoordinator etter <a href="lov/2011-06-24-30/§7-2a">helse- og omsorgstenesteloven § 7-2 a</a>, skal koordinatoren sørgje for samordning av tenestetilbodet.</article><article class="legalP" id="paragraf-4-ledd-3">Kommunen skal, i tillegg til å følgje opp einskilde brukarar, sørgje for at krisesentertilbodet samarbeider med andre delar av tenesteapparatet slik at krisesentertilbodet og dei andre tenestene kan ivareta sine oppgåver etter lov og forskrift.</article><article class="legalP" id="paragraf-4-ledd-4">Med tenesteapparatet er det her meint kommunale, fylkeskommunale og statlege tenesteytarar, private tenesteytarar som utfører oppgåver på vegner av ein slik tenesteytar, barnehagar som får tilskot etter <a href="lov/2005-06-17-64/§19">barnehageloven § 19</a> og skolar som får statstilskot etter <a href="lov/2003-07-04-84/§6-1">privatskolelova § 6-1</a>.</article><article class="changesToParent">Endra med lover <a href="lov/2011-06-24-30">24 juni 2011 nr. 30</a> (ikr. 1 jan 2012 iflg. <a href="forskrift/2011-12-16-1252">res. 16 des 2011 nr. 1252</a>), <a href="lov/2021-06-11-78">11 juni 2021 nr. 78</a> som endra med lov <a href="lov/2022-06-10-39">10 juni 2022 nr. 39</a> (i kraft 1 aug 2022 iflg. <a href="forskrift/2022-05-20-871">res. 20 mai 2022 nr. 871</a>).</article></article><article class="legalArticle" data-lovdata-URL="NL/lov/2009-06-19-44/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Teieplikt</span></h2><article class="legalP" id="paragraf-5-ledd-1">Alle som utfører teneste eller arbeid etter denne lova, har teieplikt etter <a href="lov/1967-02-10/§13">forvaltningsloven §§ 13</a> til <a href="lov/1967-02-10/§13e">13 e</a> og <a href="lov/1967-02-10/§13g">13 g</a>. Brot på teieplikta straffast etter <a href="lov/2005-05-20-28/§209">straffeloven § 209</a>.</article><article class="legalP" id="paragraf-5-ledd-2">Teieplikta gjeld også fødestad, fødselsdato, personnummer, statsborgarforhold, sivilstand, yrke, bustad, arbeidsstad og andre opplysningar som kan røpe at nokon har vore i kontakt med tilbodet.</article><article class="legalP" id="paragraf-5-ledd-3">Opplysningar til andre forvaltningsorgan, jf. <a href="lov/1967-02-10/§13b">forvaltningsloven § 13 b</a> nr. 5 og 6, kan berre givast når dette er nødvendig for å fremme oppgåvene til kommunen etter denne lova, eller for å førebyggje vesentleg fare for liv eller alvorleg skade på helsa til nokon.</article><article class="changesToParent">Endra med lover <a href="lov/2015-06-19-65">19 juni 2015 nr. 65</a> (ikr. 1 okt 2015), <a href="lov/2021-06-18-127">18 juni 2021 nr. 127</a> (ikr. 1 juli 2021 iflg. <a href="forskrift/2021-06-18-2026">res. 18 juni 2021 nr. 2026</a>).</article></article><article class="legalArticle" data-lovdata-URL="NL/lov/2009-06-19-44/§5a" data-name="§5a" id="paragraf-6"><h2 class="legalArticleHeader"><span class="legalArticleValue">§ 5 a</span>. <span class="legalArticleTitle">Behandling av personopplysningar</span></h2><article class="changesToParent"><strong>Vert tilføyd</strong> ved lov <a href="lov/2025-06-20-42">20 juni 2025 nr. 42</a> (i kraft 1 jan 2026 iflg. <a href="forskrift/2025-06-20-1087">res. 20 juni 2025 nr. 1087</a>).</article></article><article class="legalArticle" data-lovdata-URL="NL/lov/2009-06-19-44/§5b" data-name="§5b" id="paragraf-7"><h2 class="legalArticleHeader"><span class="legalArticleValue">§ 5 b</span>. <span class="legalArticleTitle">Tilgang til teiepliktige opplysningar frå Folkeregisteret</span></h2><article class="changesToParent"><strong>Vert tilføyd</strong> ved lov <a href="lov/2025-06-20-42">20 juni 2025 nr. 42</a> (i kraft 1 jan 2026 iflg. <a href="forskrift/2025-06-20-1087">res. 20 juni 2025 nr. 1087</a>).</article></article><article class="legalArticle" data-lovdata-URL="NL/lov/2009-06-19-44/§6" data-name="§6" id="paragraf-8"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Opplysningsplikt til barnevernet</span></h2><article class="legalP" id="paragraf-8-ledd-1">Alle som utfører teneste eller arbeid etter denne lova, skal i arbeidet sitt vere merksame på forhold som kan føre til tiltak frå barnevernstenesta.</article><article class="legalP" id="paragraf-8-ledd-2">Alle som utfører teneste eller arbeid etter denne lova, skal utan hinder av teieplikta melde frå til barnevernstenesta utan ugrunna opphald<ol class="defaultList" type="a"><li data-name="a." value="1"><article class="listArticle" id="paragraf-8-ledd-2-punkt-1"><article class="legalP" id="paragraf-8-ledd-2-punkt-1-ledd-1">når det er grunn til å tru at eit barn blir eller vil bli mishandla, utsett for alvorlege manglar ved den daglege omsorga eller anna alvorleg omsorgssvikt,</article></article></li><li data-name="b." value="2"><article class="listArticle" id="paragraf-8-ledd-2-punkt-2"><article class="legalP" id="paragraf-8-ledd-2-punkt-2-ledd-1">når det er grunn til å tru at eit barn har ein livstruande eller annan alvorleg sjukdom eller skade og ikkje kjem til undersøking eller behandling,</article></article></li><li data-name="c." value="3"><article class="listArticle" id="paragraf-8-ledd-2-punkt-3"><article class="legalP" id="paragraf-8-ledd-2-punkt-3-ledd-1">når det er grunn til å tru at eit barn med nedsett funksjonsevne eller eit spesielt hjelpetrengande barn ikkje får dekt sitt særlege behov for behandling eller opplæring,</article></article></li><li data-name="d." value="4"><article class="listArticle" id="paragraf-8-ledd-2-punkt-4"><article class="legalP" id="paragraf-8-ledd-2-punkt-4-ledd-1">når eit barn har vist alvorlege åtferdsvanskar i form av alvorlege eller gjentatte brotsverk, problematisk bruk av rusmidler eller ei anna form for utprega normlaus åtferd,</article></article></li><li data-name="e." value="5"><article class="listArticle" id="paragraf-8-ledd-2-punkt-5"><article class="legalP" id="paragraf-8-ledd-2-punkt-5-ledd-1">når det er grunn til å tru at eit barn blir eller vil bli utnytta til menneskehandel.</article></article></li></ol></article><article class="legalP" id="paragraf-8-ledd-3">Alle som utfører teneste eller arbeid etter denne lova, pliktar også å gi opplysningar etter pålegg i samsvar med <a href="lov/2021-06-18-97/§13-4">barnevernsloven § 13-4</a>.</article><article class="changesToParent">Endra med lover <a href="lov/2018-04-20-5">20 apr 2018 nr. 5</a> (ikr. 1 juli 2018 iflg. <a href="forskrift/2018-06-08-839">res. 8 juni 2018 nr. 839</a>), <a href="lov/2021-06-18-97">18 juni 2021 nr. 97</a> (i kraft 1 jan 2023 iflg. <a href="forskrift/2022-10-14-1739">res. 14 okt 2022 nr. 1739</a>). <strong>Vert endra</strong> ved lov <a href="lov/2025-06-20-39">20 juni 2025 nr. 39</a> (i kraft frå den tid Kongen bestemmer).</article></article><article class="legalArticle" data-lovdata-URL="NL/lov/2009-06-19-44/§6a" data-name="§6a" id="paragraf-9"><h2 class="legalArticleHeader"><span class="legalArticleValue">§ 6 a</span>. <span class="legalArticleTitle">Opplysningar til den kommunale helse- og omsorgstenesta og sosialtenesta</span></h2><article class="legalP" id="paragraf-9-ledd-1">Kommunen skal sørgje for at alle som utfører tenester eller arbeid etter denne lova, er merksame på forhold som bør føre til tiltak frå sosialtenesta eller helse- og omsorgstenesta. Kommunen skal sørgje for at krisesentertilbodet av eige tiltak gir sosialtenesta eller helse- og omsorgstenesta opplysningar om slike forhold så langt opplysningane kan givast utan hinder av teieplikta.</article><article class="changesToParent">Føyd til med lov <a href="lov/2021-06-11-78">11 juni 2021 nr. 78</a> (i kraft 1 aug 2022 iflg. <a href="forskrift/2022-05-20-871">res. 20 mai 2022 nr. 871</a>).</article></article><article class="legalArticle" data-lovdata-URL="NL/lov/2009-06-19-44/§7" data-name="§7" id="paragraf-10"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Politiattest</span></h2><article class="legalP" id="paragraf-10-ledd-1">Den som blir tilsett eller får tildelt oppgåver som inneber kontakt med brukarar av eit krisesenter eller tilsvarande bu- og dagtilbod, skal leggje fram politiattest som nemnt i <a href="lov/2010-05-28-16/§39">politiregisterloven § 39</a> første ledd. Attesten skal ikkje vere eldre enn tre månader.</article><article class="legalP" id="paragraf-10-ledd-2">Departementet kan gje nærare forskrift om krav til politiattest.</article><article class="changesToParent">Endra med lov <a href="lov/2017-05-22-27">22 mai 2017 nr. 27</a> (ikr. 22 mai 2017 iflg. <a href="forskrift/2017-05-22-619">res. 22 mai 2017 nr. 619</a>).</article></article><article class="legalArticle" data-lovdata-URL="NL/lov/2009-06-19-44/§8" data-name="§8" id="paragraf-11"><h2 class="legalArticleHeader"><span class="legalArticleValue">§ 8</span>. <span class="legalArticleTitle">(Oppheva)</span></h2><article class="changesToParent">Oppheva med lov <a href="lov/2020-06-19-89">19 juni 2020 nr. 89</a> (ikr. 1 jan 2021 iflg. <a href="forskrift/2020-09-25-1825">res. 25 sep 2020 nr. 1825</a>).</article></article><article class="legalArticle" data-lovdata-URL="NL/lov/2009-06-19-44/§9" data-name="§9" id="paragraf-12"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Statleg tilsyn</span></h2><article class="legalP" id="paragraf-12-ledd-1">Statsforvaltaren skal føre tilsyn med at kommunen oppfyller pliktene pålagde etter <a href="lov/2009-06-19-44/§2">§§ 2</a>, <a href="lov/2009-06-19-44/§3">3</a> og <a href="lov/2009-06-19-44/§4">4</a> og <a href="lov/2018-06-22-83/§25-1">kommuneloven § 25-1</a>.</article><article class="legalP" id="paragraf-12-ledd-2">Reglane i <a href="lov/2018-06-22-83/kap30">kommuneloven kapittel 30</a> gjeld for den tilsynsverksemda som er nemnd i første leddet.</article><article class="changesToParent">Endra med lover <a href="lov/2018-06-22-83">22 juni 2018 nr. 83</a> (ikr. 1 nov 2019 iflg. <a href="forskrift/2019-06-25-879">res. 25 juni 2019 nr. 879</a>), <a href="lov/2020-06-19-89">19 juni 2020 nr. 89</a> (ikr. 1 jan 2021 iflg. <a href="forskrift/2020-09-25-1825">res. 25 sep 2020 nr. 1825</a>), <a href="lov/2021-05-07-34">7 mai 2021 nr. 34</a> (ikr. 1 juni 2021 iflg. <a href="forskrift/2021-05-07-1416">res. 7 mai 2021 nr. 1416</a>).</article></article><article class="legalArticle" data-lovdata-URL="NL/lov/2009-06-19-44/§10" data-name="§10" id="paragraf-13"><h2 class="legalArticleHeader"><span class="legalArticleValue" data-legalArea="32.04">§ 10</span>. <span class="legalArticleTitle">Bruk av lova på Svalbard</span></h2><article class="legalP" id="paragraf-13-ledd-1">Kongen kan gi forskrifter om bruken av lova på Svalbard og har høve til å fastsetje særlege reglar der det blir teke omsyn til forholda på staden.</article></article><article class="legalArticle" data-lovdata-URL="NL/lov/2009-06-19-44/§11" data-name="§11" id="paragraf-14"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikraftsetjing og overgangsreglar</span></h2><article class="legalP" id="paragraf-14-ledd-1">Lova blir sett i kraft frå den tid Kongen bestemmer.<sup class="footnotereference" data-footnotereferencevalue="1" data-unique-footnote-counter="1">1</sup> Departementet kan i forskrift gi nærmare overgangsreglar.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Frå 1 jan 2010 iflg. <a href="forskrift/2009-09-04-1155">res. 4 sep 2009 nr. 1155</a>.</article></footer></article><article class="legalArticle" data-lovdata-URL="NL/lov/2009-06-19-44/§12" data-name="§12" id="paragraf-15"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Endring i anna lovgjeving</span></h2><article class="legalP" id="paragraf-15-ledd-1">Med verknad frå ikraftsetjinga av lova gjer ein denne endringa i anna lovgjeving: – – –</article></article></main></body></html>