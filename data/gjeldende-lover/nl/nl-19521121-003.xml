<!DOCTYPE html><html lang="no"><head><title>Lov om tjenesteplikt i politiet [polititjenestepliktloven]</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1952-11-21-3</dd><dt class="dokid">DokumentID</dt><dd class="dokid">NL/lov/1952-11-21-3</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">1952-11-21</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-07-01</dd><dt class="lastChangedBy">Sist endret ved</dt><dd class="lastChangedBy"><a href="lov/2023-11-24-84">lov/2023-11-24-84</a> fra 2024-07-01</dd><dt class="legalArea">Rettsområde</dt><dd class="legalArea"><ul><li><a href="legal-areas/02" title="Arbeidsrett">Arbeidsrett</a> &gt; <a href="legal-areas/02.06" title="Offentlige tjenestemenn">Offentlige tjenestemenn</a></li> <li><a href="legal-areas/11" title="Forvaltnings- og kommunalrett">Forvaltnings- og kommunalrett</a> &gt; <a href="legal-areas/11.05" title="Politi">Politi</a></li></ul></dd><dt class="lastupdated">Rettet</dt><dd class="lastupdated">2021-09-27 (faglige fotnoter fjernet, struktur)</dd><dt class="titleShort">Korttittel</dt><dd class="titleShort">Polititjenestepliktloven</dd><dt class="title">Tittel</dt><dd class="title">Lov om tjenesteplikt i politiet [polititjenestepliktloven]</dd><dt class="miscInformation">Annet om dokumentet</dt><dd class="miscInformation">Jf. <a href="lov/1995-08-04-53">lov 4 aug 1995 nr. 53</a>.</dd><dt class="refid">RefID</dt><dd class="refid">lov/1952-11-21-3</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om tjenesteplikt i politiet [polititjenestepliktloven]</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li><li><a href="#paragraf-5">§ 5.</a></li><li><a href="#paragraf-6">§ 6.</a></li><li><a href="#paragraf-7">§ 7.</a></li><li><a href="#paragraf-8">§ 8.</a></li><li><a href="#paragraf-9">§ 9.</a></li></ul></li></ul></dd></dl></header><main class="documentBody" data-lovdata-URL="NL/lov/1952-11-21-3" id="dokument"><h1>Lov om tjenesteplikt i politiet [polititjenestepliktloven]</h1><article class="legalArticle" data-lovdata-URL="NL/lov/1952-11-21-3/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Menn og kvinner som i henhold til sivilforsvarslovgivningen er pliktig til å gjøre tjeneste i sivilforsvaret, kan i stedet pålegges å gjøre tjeneste i politiet.</article><article class="legalP" id="paragraf-1-ledd-2">Den som tas ut til slik tjeneste i politiet, skal underkaste seg legeundersøkelse etter regler som Kongen fastsetter og kan av Kongen med Stortingets samtykke kalles inn til oppøving. Øvingstiden, innbefattet mulige repetisjonsøvelser, må i alt ikke overstige 72 dager utenom reisetid til og fra øvingsstedet.</article><article class="changesToParent">Endret ved <a href="lov/2005-12-21-131">lov 21 des 2005 nr. 131</a> (ikr. 1 jan 2006 iflg. <a href="forskrift/2005-12-21-1580">res. 21 des 2005 nr. 1580</a>).</article></article><article class="legalArticle" data-lovdata-URL="NL/lov/1952-11-21-3/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Til tjeneste etter <a href="lov/1952-11-21-3/§1">§ 1</a> tas ut det nødvendige antall tjenestepliktige som anses skikket for polititjeneste. Loddtrekning finner ikke sted.</article></article><article class="legalArticle" data-lovdata-URL="NL/lov/1952-11-21-3/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Tjenestegjøring etter endt oppøving kan etter bestemmelse av Kongen pålegges når militær beredskap eller styrkeoppbygging helt eller delvis er satt i verk.</article><article class="legalP" id="paragraf-3-ledd-2">Tjenestegjøring som tar sikte på å avverge eller begrense naturkatastrofer eller andre alvorlige ulykker, kan pålegges i samsvar med regler som Kongen fastsetter.</article><article class="legalP" id="paragraf-3-ledd-3">Kongen i statsråd kan gi forskrifter om tjenesteplikt for å opprettholde samfunnsordenen, når viktige allmenne interesser tilsier det.</article><article class="legalP" id="paragraf-3-ledd-4">Annen tjenestegjøring enn omhandlet i første, andre og tredje ledd av denne paragraf, kan bare pålegges med Stortingets samtykke.</article><article class="changesToParent">Endret ved <a href="lov/1991-07-04-46">lover 4 juli 1991 nr. 46</a>, <a href="lov/2016-08-12-77">12 aug 2016 nr. 77</a> (ikr. 1 juli 2017 iflg. <a href="forskrift/2017-06-16-778">res. 16 juni 2017 nr. 778</a>).</article></article><article class="legalArticle" data-lovdata-URL="NL/lov/1952-11-21-3/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Den som føres over eller tilbake til tjeneste i Forsvaret, kan få øvingstid og tjeneste etter denne lov godskrevet som utført tjeneste etter <a href="lov/2016-08-12-77">forsvarsloven</a> i samsvar med regler som Kongen fastsetter.</article><article class="changesToParent">Endret ved <a href="lov/2016-08-12-77">lov 12 aug 2016 nr. 77</a> (ikr. 1 juli 2017 iflg. <a href="forskrift/2017-06-16-778">res. 16 juni 2017 nr. 778</a>).</article></article><article class="legalArticle" data-lovdata-URL="NL/lov/1952-11-21-3/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">I øvingstiden tilkommer mannskapene underhold og bekledning eller godtgjørelse for denne, samt reisegodtgjørelse, dagpenger, sykeforpleining og familiegodtgjørelse etter regler som Kongen fastsetter. Kongen eller den han gir fullmakt, fastsetter også den godtgjørelse mannskapene skal ha under senere tjenestegjøring.</article><article class="changesToParent">Endret ved lover 3 juni 1955 nr. 1, <a href="lov/1961-06-09-19">9 juni 1961 nr. 19</a>.</article></article><article class="legalArticle" data-lovdata-URL="NL/lov/1952-11-21-3/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1"><a href="lov/2016-08-12-77/kap8">Forsvarsloven kapittel 8</a> får anvendelse med de avvikelser som etter Kongens bestemmelse anses påkrevd av hensyn til tjenesten i politiet.</article><article class="changesToParent">Endret ved lover <a href="lov/2003-06-20-45">20 juni 2003 nr. 45</a> (ikr. 1 juli 2003 iflg. <a href="forskrift/2003-06-20-712">res. 20 juni 2003 nr. 712</a>), <a href="lov/2023-11-24-84">24 nov 2023 nr. 84</a> (i kraft 1 juli 2024 iflg. <a href="forskrift/2024-05-31-875">res. 31 mai 2024 nr. 875</a>).</article></article><article class="legalArticle" data-lovdata-URL="NL/lov/1952-11-21-3/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Den som rettsstridig søker å unndra seg oppøving eller tjenestegjøring etter denne lov, straffes med fengsel inntil 2 år. Er overtredelsen begått av uaktsomhet, er straffen bøter eller fengsel inntil 3 måneder.</article><article class="legalP" id="paragraf-7-ledd-2">Overtredelse av forskrifter gitt i medhold av denne lov straffes med bøter.</article><article class="changesToParent">Endret ved <a href="lov/2015-06-19-65">lov 19 juni 2015 nr. 65</a> (ikr. 1 okt 2015).</article></article><article class="legalArticle" data-lovdata-URL="NL/lov/1952-11-21-3/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" id="paragraf-8-ledd-1">Kongen eller den han gir fullmakt, kan gi nærmere forskrifter til gjennomføring av denne lov.</article></article><article class="legalArticle" data-lovdata-URL="NL/lov/1952-11-21-3/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" id="paragraf-9-ledd-1">Denne lov trer i kraft straks.</article></article></main></body></html>