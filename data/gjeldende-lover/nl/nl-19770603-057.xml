<!DOCTYPE html><html lang="no"><head><title>Lov om sterilisering [steriliseringsloven]</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1977-06-03-57</dd><dt class="dokid">DokumentID</dt><dd class="dokid">NL/lov/1977-06-03-57</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">1978-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-06-01</dd><dt class="lastChangedBy">Sist endret ved</dt><dd class="lastChangedBy"><a href="lov/2021-05-07-34">lov/2021-05-07-34</a> fra 2021-06-01</dd><dt class="legalArea">Rettsområde</dt><dd class="legalArea"><ul><li><a href="legal-areas/14" title="Helse- og omsorgsrett">Helse- og omsorgsrett</a></li></ul></dd><dt class="lastupdated">Rettet</dt><dd class="lastupdated">2021-07-02 (faglige fotnoter fjernet, UU-tilpasning)</dd><dt class="titleShort">Korttittel</dt><dd class="titleShort">Steriliseringsloven – sterill</dd><dt class="title">Tittel</dt><dd class="title">Lov om sterilisering [steriliseringsloven]</dd><dt class="miscInformation">Annet om dokumentet</dt><dd class="miscInformation">Jf. <i>tidligere</i> <a href="lov/1934-06-01-2">lov 1 juni 1934 nr. 2</a>.</dd><dt class="refid">RefID</dt><dd class="refid">lov/1977-06-03-57</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om sterilisering [steriliseringsloven]</a><ul class="tocSubUl"><li><a href="#kapittel-1" data-child-interval="§ 1">Kap. I. Lovens område.</a><ul class="tocSubUl"><li><a href="#kapittel-1-paragraf-1">§ 1. (lovens område).</a></li></ul></li><li><a href="#kapittel-2" data-child-interval="§§ 2 – 7">Kap. II. Sterilisering.</a><ul class="tocSubUl"><li><a href="#kapittel-2-paragraf-1">§ 2. (alminnelige vilkår for sterilisering).</a></li><li><a href="#kapittel-2-paragraf-2">§ 3. (spesielle vilkår for sterilisering etter særskilt tillatelse).</a></li><li><a href="#kapittel-2-paragraf-3">§ 4. (fremsettelse av begjæring eller søknad).</a></li><li><a href="#kapittel-2-paragraf-4">§ 5. (behandling av begjæring eller søknad).</a></li><li><a href="#kapittel-2-paragraf-5">§ 6. (steriliseringsråd og steriliseringsnemnd).</a></li><li><a href="#kapittel-2-paragraf-6">§ 7. (klage over nemndas vedtak).</a></li></ul></li><li><a href="#kapittel-3" data-child-interval="§§ 8 – 9">Kap. III. Kastrering.</a><ul class="tocSubUl"><li><a href="#kapittel-3-paragraf-1">§ 8. (vilkår for kastrering og fremsettelse av søknad).</a></li><li><a href="#kapittel-3-paragraf-2">§ 9. (behandling av søknad og klage).</a></li></ul></li><li><a href="#kapittel-4" data-child-interval="§§ 10 – 15">Kap. IV. Forskjellige bestemmelser.</a><ul class="tocSubUl"><li><a href="#kapittel-4-paragraf-1">§ 10. (hvor inngrep skal foretas).</a></li><li><a href="#kapittel-4-paragraf-2">§ 11. (taushetsplikt).</a></li><li><a href="#kapittel-4-paragraf-3">§ 12. (dispensasjon).</a></li><li><a href="#kapittel-4-paragraf-4">§ 13. (oppgaveplikt).</a></li><li><a href="#kapittel-4-paragraf-5">§ 14. (forskrifter til gjennomføring av loven).</a></li><li><a href="#kapittel-4-paragraf-6">§ 15. (ikrafttredelse, overgangsregler m.v.).</a></li></ul></li></ul></li></ul></dd></dl></header><main class="documentBody" data-lovdata-URL="NL/lov/1977-06-03-57" id="dokument"><h1>Lov om sterilisering [steriliseringsloven]</h1><section class="section" data-name="kapI" id="kapittel-1" data-lovdata-URL="NL/lov/1977-06-03-57/KAPITTEL_1"><h2>Kap. I. Lovens område.</h2><article class="legalArticle" data-lovdata-URL="NL/lov/1977-06-03-57/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">(lovens område).</span></h3><article class="legalP" id="kapittel-1-paragraf-1-ledd-1">Denne lov gjelder operasjon eller annet inngrep som tar sikte på å oppheve en persons forplantningsevne (sterilisering) eller kjønnsdrift (kastrering). Loven gjelder ikke inngrep eller behandling som av medisinske eller andre grunner er rettmessig etter rettsregler utenfor denne lov.</article></article></section><section class="section" data-name="kapII" id="kapittel-2" data-lovdata-URL="NL/lov/1977-06-03-57/KAPITTEL_2"><h2>Kap. II. Sterilisering.</h2><article class="legalArticle" data-lovdata-URL="NL/lov/1977-06-03-57/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">(alminnelige vilkår for sterilisering).</span></h3><article class="legalP" id="kapittel-2-paragraf-1-ledd-1">Person som har bosted her i landet og som har fylt 25 år kan steriliseres når han selv begjærer det. Dette gjelder ikke person som har en alvorlig sinnslidelse eller er psykisk utviklingshemmet eller psykisk svekket.</article></article><article class="legalArticle" data-lovdata-URL="NL/lov/1977-06-03-57/§3" data-name="§3" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">(spesielle vilkår for sterilisering etter særskilt tillatelse).</span></h3><article class="legalP" id="kapittel-2-paragraf-2-ledd-1">Person som har bosted her i landet, men som for øvrig ikke fyller vilkårene i <a href="lov/1977-06-03-57/§2">§ 2</a>, kan etter søknad gis tillatelse til sterilisering, jfr. §§ 4-6, når<ol class="defaultList" type="a"><li data-name="a." value="1"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">svangerskap og fødsel for kvinne som søker kan føre til betydelig fare for hennes liv eller for hennes fysiske eller psykiske helse,</article></article></li><li data-name="b." value="2"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">omsorg for barn kan sette søkeren i en særlig vanskelig livssituasjon,</article></article></li><li data-name="c." value="3"><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">det på grunn av arveanlegg hos søkeren er betydelig fare for at barn i tilfelle kan få alvorlig sykdom eller lyte,</article></article></li><li data-name="d." value="4"><article class="listArticle" id="kapittel-2-paragraf-2-ledd-1-punkt-4"><article class="legalP" id="kapittel-2-paragraf-2-ledd-1-punkt-4-ledd-1">søkeren på grunn av sinnslidelse eller psykisk utviklingshemming – eller svekkelse i tilfelle ikke vil kunne dra tilfredsstillende omsorg for barn.</article></article></li></ol></article><article class="legalP" id="kapittel-2-paragraf-2-ledd-2">Sterilisering av person under 18 år må ikke tillates med mindre det foreligger særlig tungtveiende grunner for det.</article></article><article class="legalArticle" data-lovdata-URL="NL/lov/1977-06-03-57/§4" data-name="§4" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>. <span class="legalArticleTitle">(fremsettelse av begjæring eller søknad).</span></h3><article class="legalP" id="kapittel-2-paragraf-3-ledd-1">Begjæring eller søknad om sterilisering fremsettes av den som ønsker å bli sterilisert.</article><article class="legalP" id="kapittel-2-paragraf-3-ledd-2">Er vedkommende under 18 år eller alvorlig sinnslidende eller alvorlig psykisk utviklingshemmet eller alvorlig psykisk svekket, kreves også samtykke fra vergen.</article><article class="legalP" id="kapittel-2-paragraf-3-ledd-3">Vergen kan fremsette søknad på vegne av person som har en så alvorlig sinnslidelse eller psykisk utviklingshemming eller psykisk svekkelse at vedkommende ikke har evne til selv å ta standpunkt til inngrepet og helbredelse eller vesentlig bedring ikke kan påregnes.</article><article class="legalP" id="kapittel-2-paragraf-3-ledd-4">Er en person uten verge i tilfelle som nevnt i annet eller tredje ledd, skal statsforvalteren etter begjæring fra vedkommende lege eller nemnda (jfr. <a href="lov/1977-06-03-57/§6">§ 6</a> annet ledd) eller rådet (jfr. <a href="lov/1977-06-03-57/§6">§ 6</a> første ledd), oppnevne verge.</article><article class="changesToParent">Endret ved <a href="lov/1979-06-08-38">lover 8 juni 1979 nr. 38</a>, <a href="lov/2002-08-30-67">30 aug 2002 nr. 67</a> (ikr. 1 jan 2003 iflg. <a href="forskrift/2002-08-30-938">res. 30 aug 2002 nr. 938</a>), <a href="lov/2010-03-26-9">26 mars 2010 nr. 9</a> (ikr. 1 juli 2013 iflg. <a href="forskrift/2013-04-05-338">res. 5 apr 2013 nr. 338</a>) som endret ved <a href="lov/2013-04-05-12">lov 5 apr 2013 nr. 12</a>, <a href="lov/2021-05-07-34">7 mai 2021 nr. 34</a> (ikr. 1 juni 2021 iflg. <a href="forskrift/2021-05-07-1416">res. 7 mai 2021 nr. 1416</a>).</article></article><article class="legalArticle" data-lovdata-URL="NL/lov/1977-06-03-57/§5" data-name="§5" id="kapittel-2-paragraf-4"><h3 class="legalArticleHeader"><span class="legalArticleValue">§ 5</span>. <span class="legalArticleTitle">(behandling av begjæring eller søknad).</span></h3><article class="legalP" id="kapittel-2-paragraf-4-ledd-1">Begjæring om sterilisering etter <a href="lov/1977-06-03-57/§2">§ 2</a> fremsettes for en lege. Dersom legen ikke selv foretar sterilisering, skal han henvise vedkommende til en annen lege som må antas å kunne foreta inngrepet eller til et sykehus hvor inngrepet kan foretas, jfr. <a href="lov/1977-06-03-57/§10">§ 10</a>.</article><article class="legalP" id="kapittel-2-paragraf-4-ledd-2">Søknad om sterilisering etter <a href="lov/1977-06-03-57/§3">§ 3</a> fremsettes for en lege eller direkte for en nemnd (jf. <a href="lov/1977-06-03-57/§6">§ 6</a> annet ledd). Søknaden avgjøres av steriliseringsnemnda. Der vergen har fremsatt søknad på vegne av den det gjelder etter <a href="lov/1977-06-03-57/§4">§ 4</a> tredje ledd, skal tillatelse til sterilisering etter <a href="lov/1977-06-03-57/§3">§ 3</a> bokstav c eller d kun gis der dette fremstår som det beste alternativ for å forebygge svangerskap for den det gjelder. Gir nemnda tillatelse til sterilisering, skal den henvise til lege eller til et sykehus hvor inngrepet kan foretas.</article><article class="legalP" id="kapittel-2-paragraf-4-ledd-3">Person som har begjært eller søkt om sterilisering skal av legen eller nemnda gis opplysninger om inngrepets art, risiko og medisinske virkninger, og i tilfelle andre måter å forebygge svangerskap på. Den lege som foretar inngrepet skal på forhånd forvisse seg om at slike opplysninger er gitt.</article><article class="legalP" id="kapittel-2-paragraf-4-ledd-4">Kongen kan i forskrift gi nærmere bestemmelser om form, innhold og tidspunkt for slike opplysninger.</article><article class="changesToParent">Endret ved <a href="lov/2006-06-30-44">lov 30 juni 2006 nr. 44</a> (ikr. 1 sep 2006 iflg. <a href="forskrift/2006-06-30-772">res. 30 juni 2006 nr. 772</a>).</article></article><article class="legalArticle" data-lovdata-URL="NL/lov/1977-06-03-57/§6" data-name="§6" id="kapittel-2-paragraf-5"><h3 class="legalArticleHeader"><span class="legalArticleValue">§ 6</span>. <span class="legalArticleTitle">(steriliseringsråd og steriliseringsnemnd).</span></h3><article class="legalP" id="kapittel-2-paragraf-5-ledd-1">Kongen oppnevner et sakkyndig råd, steriliseringsrådet, som skal bestå av en lege som formann og 4 andre medlemmer, hvorav en dommer og to leger. I rådet skal det være både kvinner og menn. For medlemmene kan det oppnevnes personlige varamenn. Rådet er vedtaksført når 3 eller flere medlemmer deltar ved avgjørelsen, forutsatt at 3 medlemmer er enige om hva vedtaket skal gå ut på.</article><article class="legalP" id="kapittel-2-paragraf-5-ledd-2">I hvert fylke skal det være en sakkyndig nemnd, steriliseringsnemnda, som skal bestå av statsforvalteren – eller den statsforvalteren bemyndiger – som formann, og to andre medlemmer som oppnevnes av Kongen. Blant medlemmene skal det være minst en kvinne. For medlemmene kan det oppnevnes personlige varamenn. Nemnda er vedtaksfør når 2 eller flere medlemmer deltar ved avgjørelsen, forutsatt at 2 medlemmer er enige om hva vedtaket skal gå ut på.</article><article class="changesToParent">Endret ved <a href="lov/1989-06-16-86">lover 16 juni 1989 nr. 86</a>, <a href="lov/1992-07-30-101">30 juli 1992 nr. 101</a>, <a href="lov/2003-08-29-87">29 aug 2003 nr. 87</a> (ikr. 1 sep 2003 iflg. <a href="forskrift/2003-08-29-1092">res. 29 aug 2003 nr. 1092</a>), <a href="lov/2021-05-07-34">7 mai 2021 nr. 34</a> (ikr. 1 juni 2021 iflg. <a href="forskrift/2021-05-07-1416">res. 7 mai 2021 nr. 1416</a>).</article></article><article class="legalArticle" data-lovdata-URL="NL/lov/1977-06-03-57/§7" data-name="§7" id="kapittel-2-paragraf-6"><h3 class="legalArticleHeader"><span class="legalArticleValue">§ 7</span>. <span class="legalArticleTitle">(klage over nemndas vedtak).</span></h3><article class="legalP" id="kapittel-2-paragraf-6-ledd-1">Klageinstans for steriliseringsnemndas vedtak om å nekte sterilisering etter <a href="lov/1977-06-03-57/§3">§ 3</a>, er Steriliseringsrådet.</article></article></section><section class="section" data-name="kapIII" id="kapittel-3" data-lovdata-URL="NL/lov/1977-06-03-57/KAPITTEL_3"><h2>Kap. III. Kastrering.</h2><article class="legalArticle" data-lovdata-URL="NL/lov/1977-06-03-57/§8" data-name="§8" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">(vilkår for kastrering og fremsettelse av søknad).</span></h3><article class="legalP" id="kapittel-3-paragraf-1-ledd-1">Person som har bosted her i landet, kan etter søknad få tillatelse til kastrering hvis han på grunn av abnorm kjønnsdrift må formodes å ville begå sedelighetsforbrytelser.</article><article class="legalP" id="kapittel-3-paragraf-1-ledd-2">For søknad om kastrering gjelder bestemmelsene i <a href="lov/1977-06-03-57/§4">§ 4</a> tilsvarende. Søknad om kastrering kan i tilfelle som nevnt i <a href="lov/1977-06-03-57/§4">§ 4</a> tredje ledd også fremsettes av politimesteren i det distrikt vedkommende har bosted eller politimesteren i det distrikt hvor vedkommende oppholder seg.</article><article class="legalP" id="kapittel-3-paragraf-1-ledd-3">Søknad sendes gjennom Steriliseringsnemnda (§ 6 annet ledd), som sender den videre til Steriliseringsrådet (jfr. <a href="lov/1977-06-03-57/§6">§ 6</a> første ledd) sammen med nemndas tilråding.</article></article><article class="legalArticle" data-lovdata-URL="NL/lov/1977-06-03-57/§9" data-name="§9" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">(behandling av søknad og klage).</span></h3><article class="legalP" id="kapittel-3-paragraf-2-ledd-1">Søknad om kastrering avgjøres av Steriliseringsrådet. Gir rådet tillatelse til kastrering, skal det henvise til et sykehus hvor inngrepet kan foretas. Der vergen eller politimesteren har fremsatt søknad på vegne av den det gjelder etter <a href="lov/1977-06-03-57/§8">§ 8</a> annet ledd jf. <a href="lov/1977-06-03-57/§4">§ 4</a> tredje ledd, skal tillatelse til kastrering kun gis der mindre inngripende virkemidler ikke anses tilstrekkelige, og kastrering med stor grad av sannsynlighet vil ha den ønskede effekt. Klageinstans for rådets vedtak er et setteråd oppnevnt av departementet.</article><article class="changesToParent">Endret ved <a href="lov/2006-06-30-44">lov 30 juni 2006 nr. 44</a> (ikr. 1 sep 2006 iflg. <a href="forskrift/2006-06-30-772">res. 30 juni 2006 nr. 772</a>).</article></article></section><section class="section" data-name="kapIV" id="kapittel-4" data-lovdata-URL="NL/lov/1977-06-03-57/KAPITTEL_4"><h2>Kap. IV. Forskjellige bestemmelser.</h2><article class="legalArticle" data-lovdata-URL="NL/lov/1977-06-03-57/§10" data-name="§10" id="kapittel-4-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">(hvor inngrep skal foretas).</span></h3><article class="legalP" id="kapittel-4-paragraf-1-ledd-1">Inngrep etter bestemmelsen i denne lov skal foretas i offentlig sykehus, eller i privat sykehus som er godkjent til det av statsforvalteren. Statsforvalteren kan også godkjenne at sterilisering foretas i kirurgiske poliklinikker eller i annen ambulant spesialistpraksis utenfor sykehus hvor det anses forsvarlig.</article><article class="changesToParent">Endret ved <a href="lov/1989-06-16-86">lover 16 juni 1989 nr. 86</a>, <a href="lov/1997-06-13-61">13 juni 1997 nr. 61</a> (ikr. 1 jan 1998), <a href="lov/2003-08-29-87">29 aug 2003 nr. 87</a> (ikr. 1 sep 2003 iflg. <a href="forskrift/2003-08-29-1092">res. 29 aug 2003 nr. 1092</a>), <a href="lov/2021-05-07-34">7 mai 2021 nr. 34</a> (ikr. 1 juni 2021 iflg. <a href="forskrift/2021-05-07-1416">res. 7 mai 2021 nr. 1416</a>).</article></article><article class="legalArticle" data-lovdata-URL="NL/lov/1977-06-03-57/§11" data-name="§11" id="kapittel-4-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">(taushetsplikt).</span></h3><article class="legalP" id="kapittel-4-paragraf-2-ledd-1">Steriliseringsrådet og steriliseringsnemnda har uten hinder av bestemmelser om taushetsplikt krav på å få opplysninger om søkerens helse- og sosialforhold. Samme krav har lege som mottar begjæring etter <a href="lov/1977-06-03-57/§2">§ 2</a>.</article><article class="legalP" id="kapittel-4-paragraf-2-ledd-2">Enhver som deltar i behandlingen av saker etter denne lov, plikter å bevare taushet om det vedkommende får kjennskap til om noens personlige forhold.</article><article class="legalP" id="kapittel-4-paragraf-2-ledd-3">Overtredelse av taushetsplikten straffes etter <a href="lov/2005-05-20-28/§209">straffelovens § 209</a> selv om vedkommende ikke er offentlig tjenestemann.</article><article class="changesToParent">Endret ved <a href="lov/2015-06-19-65">lov 19 juni 2015 nr. 65</a> (ikr. 1 okt 2015).</article></article><article class="legalArticle" data-lovdata-URL="NL/lov/1977-06-03-57/§12" data-name="§12" id="kapittel-4-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">(dispensasjon).</span></h3><article class="legalP" id="kapittel-4-paragraf-3-ledd-1">Steriliseringsrådet kan tillate at begjæring etter <a href="lov/1977-06-03-57/§2">§ 2</a> eller søknad etter <a href="lov/1977-06-03-57/§3">§ 3</a> tas opp til behandling selv om vedkommende ikke har bosted her i landet, forutsatt at han har særlig tilknytning til landet.</article></article><article class="legalArticle" data-lovdata-URL="NL/lov/1977-06-03-57/§13" data-name="§13" id="kapittel-4-paragraf-4"><h3 class="legalArticleHeader"><span class="legalArticleValue">§ 13</span>. <span class="legalArticleTitle">(oppgaveplikt).</span></h3><article class="legalP" id="kapittel-4-paragraf-4-ledd-1">Steriliseringsrådet skal treffe tiltak for å sikre en mest mulig ensartet praktisering av loven. Det skal føre oppgave over innvilgede og utførte inngrep m.v. og gi departementet oversikt over utviklingen etter utgangen av hvert kalenderår.</article><article class="legalP" id="kapittel-4-paragraf-4-ledd-2">Lege og sykehus som foretar inngrep etter denne lov skal sende innberetning til departementet i samsvar med forskrifter i medhold av <a href="lov/1977-06-03-57/§14">§ 14</a>.</article></article><article class="legalArticle" data-lovdata-URL="NL/lov/1977-06-03-57/§14" data-name="§14" id="kapittel-4-paragraf-5"><h3 class="legalArticleHeader"><span class="legalArticleValue" data-legalArea="32.04">§ 14</span>. <span class="legalArticleTitle">(forskrifter til gjennomføring av loven).</span></h3><article class="legalP" id="kapittel-4-paragraf-5-ledd-1">Kongen gir nærmere forskrifter til gjennomføringen av denne lov.</article><article class="legalP" id="kapittel-4-paragraf-5-ledd-2">Kongen kan bestemme at loven helt eller delvis skal gjelde for Svalbard og kan herunder bestemme hvilken steriliseringsnemnd som skal behandle saker derfra.</article></article><article class="legalArticle" data-lovdata-URL="NL/lov/1977-06-03-57/§15" data-name="§15" id="kapittel-4-paragraf-6"><h3 class="legalArticleHeader"><span class="legalArticleValue">§ 15</span>. <span class="legalArticleTitle">(ikrafttredelse, overgangsregler m.v.).</span></h3><ol class="defaultList" type="1"><li data-name="1." value="1"><article class="listArticle" id="kapittel-4-paragraf-6-punkt-1"><article class="legalP" id="kapittel-4-paragraf-6-punkt-1-ledd-1">Denne lov trer i kraft fra den dag Kongen bestemmer.<sup class="footnotereference" data-footnotereferencevalue="1" data-unique-footnote-counter="1">1</sup></article></article></li><li data-name="2." value="2"><article class="listArticle" id="kapittel-4-paragraf-6-punkt-2"><article class="legalP" id="kapittel-4-paragraf-6-punkt-2-ledd-1">Fra samme tid oppheves – – –.</article></article></li></ol><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1 jan 1978.</article></footer></article></section></main></body></html>