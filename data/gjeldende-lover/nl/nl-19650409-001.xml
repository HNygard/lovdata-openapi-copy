<!DOCTYPE html><html lang="no"><head><title>Lov om avgift til Det norske komponistfond</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1965-04-09-1</dd><dt class="dokid">DokumentID</dt><dd class="dokid">NL/lov/1965-04-09-1</dd><dt class="ministry">Departement</dt><dd class="ministry"><ul><li>Kultur- og likestillingsdepartementet</li></ul></dd><dt class="dateInForce">I kraft fra</dt><dd class="dateInForce">1965-04-09</dd><dt class="lastChangeInForce">Ikrafttredelse av siste endring</dt><dd class="lastChangeInForce">2019-08-01</dd><dt class="lastChangedBy">Sist endret ved</dt><dd class="lastChangedBy"><a href="lov/2018-12-20-120">lov/2018-12-20-120</a> fra 2019-08-01</dd><dt class="legalArea">Rettsområde</dt><dd class="legalArea"><ul><li><a href="legal-areas/16" title="Immaterialrett">Immaterialrett</a> &gt; <a href="legal-areas/16.03" title="Opphavsrett">Opphavsrett</a></li> <li><a href="legal-areas/19" title="Kultur, idrett og underholdning">Kultur, idrett og underholdning</a> &gt; <a href="legal-areas/19.08" title="Musikk og teater">Musikk og teater</a></li> <li><a href="legal-areas/27" title="Skatte- og avgiftsrett">Skatte- og avgiftsrett</a></li></ul></dd><dt class="lastupdated">Rettet</dt><dd class="lastupdated">2022-11-08 (EØS-henvisninger)</dd><dt class="titleShort">Korttittel</dt><dd class="titleShort">Lov om avgift til Det norske komponistfond</dd><dt class="title">Tittel</dt><dd class="title">Lov om avgift til Det norske komponistfond</dd><dt class="refid">RefID</dt><dd class="refid">lov/1965-04-09-1</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om avgift til Det norske komponistfond</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li><li><a href="#paragraf-5">§ 5.</a></li><li><a href="#paragraf-6">§ 6.</a></li></ul></li></ul></dd></dl></header><main class="documentBody" data-lovdata-URL="NL/lov/1965-04-09-1" id="dokument"><h1>Lov om avgift til Det norske komponistfond</h1><article class="legalArticle" data-lovdata-URL="NL/lov/1965-04-09-1/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Ved avgifter som pålegges etter denne lov, opprettes et fond. Fondet skal brukes til støtte for komponister som bor og hovedsakelig har sitt virke i Norge, deres etterlatte og andre formål til fremme av norsk skapende tonekunst.</article><article class="legalP" id="paragraf-1-ledd-2">Departementet kan gi nærmere bestemmelser om tildeling av støtte etter denne lov.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="changesToParent">Endret ved <a href="lov/1992-12-04-128">lov 4 des 1992 nr. 128</a>.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. <a href="lov/1992-11-27-109/eøsl">EØS-avtalen</a> art. 4.</article></footer></article><article class="legalArticle" data-lovdata-URL="NL/lov/1965-04-09-1/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Fondet ledes av et styre på fem medlemmer med personlige varamenn, oppnevnt av Kongen for 4 år om gangen.</article><article class="legalP" id="paragraf-2-ledd-2">Departementet utferdiger reglement for styret og gir nærmere regler om revisjon av fondets regnskaper. Det fastsetter godtgjørelse for styrets medlemmer.</article><article class="changesToParent">Endret ved <a href="lov/1986-07-11-51">lov 11 juli 1986 nr. 51</a>.</article></article><article class="legalArticle" data-lovdata-URL="NL/lov/1965-04-09-1/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Plikt til å betale avgift til fondet har selskap eller annen sammenslutning som selv eller ved fullmektig i ervervsøyemed eller til stadighet utøver virksomhet i Norge som mellommann for opphavere ved oppkreving av vederlag til opphavere for lydfesting, offentlig fremføring eller overføring til allmennheten av musikkverk.</article><article class="legalP" id="paragraf-3-ledd-2">Selskap eller annen sammenslutning som i Norge vil drive slik virksomhet som nevnt i første ledd må ha bevilling av Kongen som kan kreve garanti for at avgifter til fondet blir betalt og for ansvar som selskapet eller sammenslutningen måtte komme i overfor opphavere som det har oppkrevd vederlag for og for øvrig sette andre vilkår for tillatelsen.</article><article class="legalP" id="paragraf-3-ledd-3">Med musikkverk i denne lov forstås åndsverk som har vern som musikkverk, med eller uten tekst, etter åndsverkloven.</article><article class="changesToParent">Endret ved <a href="lov/2018-12-20-120">lov 20 des 2018 nr. 120</a> (ikr. 1 aug 2019 iflg. <a href="forskrift/2019-06-21-807">res. 21 juni 2019 nr. 807</a>).</article></article><article class="legalArticle" data-lovdata-URL="NL/lov/1965-04-09-1/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Avgift til fondet skal beregnes på grunnlag av den avgiftspliktiges bruttoomsetning. Departementet fastsetter avgiftens størrelse innenfor maksimumssatser som Kongen vedtar. Før satser eller avgifter fastsettes, skal fondets styre avgi uttalelse.</article><article class="legalP" id="paragraf-4-ledd-2">Styret beregner og skriver ut avgiftene.</article><article class="legalP" id="paragraf-4-ledd-3">Tvist om avgiftsplikt eller om beregningen av avgift kan ankes inn for departementet.</article><article class="legalP" id="paragraf-4-ledd-4">Styret kan hos enhver som det antar kan være avgiftspliktig etter <a href="lov/1965-04-09-1/§3">§ 3</a>, kreve alle opplysninger som det finner nødvendig for å avgjøre om avgiftsplikt foreligger eller for beregning av avgiftsbeløpet.</article><article class="legalP" id="paragraf-4-ledd-5">Departementet gir nærmere forskrifter om opplysningsplikt og om betaling av avgiften. Det kan sette ned eller ettergi pålagt avgift når særlige grunner taler for det.</article><article class="legalP" id="paragraf-4-ledd-6">Avgiften er tvangsgrunnlag for utlegg.</article><article class="changesToParent">Endret ved <a href="lov/1992-06-26-86">lov 26 juni 1992 nr. 86</a>.</article></article><article class="legalArticle" data-lovdata-URL="NL/lov/1965-04-09-1/§5" data-name="§5" id="paragraf-5"><h2 class="legalArticleHeader"><span class="legalArticleValue" data-legalArea="31.16">§ 5</span>.</h2><article class="legalP" id="paragraf-5-ledd-1">Den som forsettlig eller uaktsomt overtrer denne lov eller bestemmelser gitt i henhold til den, straffes med bøter.</article><article class="changesToParent">Endret ved <a href="lov/2015-06-19-65">lov 19 juni 2015 nr. 65</a> (ikr. 1 okt 2015).</article></article><article class="legalArticle" data-lovdata-URL="NL/lov/1965-04-09-1/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Denne lov trer i kraft straks.</article></article></main></body></html>