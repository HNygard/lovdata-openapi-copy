<!DOCTYPE html><html lang="no"><head><title>Konvensjon mellom Norge, Danmark, Finnland, Island og Sverige om inndriving av underholdsbidrag, undertegnet i Oslo den 23 mars 1962</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1962-03-23</dd><dt class="dokid">DokumentID</dt><dd class="dokid">NL/lov/1962-03-23</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="dateInForce">I kraft fra</dt><dd class="dateInForce">1963-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2002-04-01</dd><dt class="lastChangedBy">Sist endret ved</dt><dd class="lastChangedBy"><a href="lov/2000-02-25">lov/2000-02-25</a> fra 2002-04-01</dd><dt class="legalArea">Rettsområde</dt><dd class="legalArea"><ul><li><a href="legal-areas/07" title="Familie-, person- og barnerett">Familie-, person- og barnerett</a> &gt; <a href="legal-areas/07.03" title="Barn og foreldre">Barn og foreldre</a></li> <li><a href="legal-areas/17" title="Internasjonal rett">Internasjonal rett</a> &gt; <a href="legal-areas/17.06" title="Konvensjoner. Overenskomster">Konvensjoner. Overenskomster</a></li></ul></dd><dt class="lastupdated">Rettet</dt><dd class="lastupdated">2021-09-10 (faglige fotnoter fjernet, struktur)</dd><dt class="titleShort">Korttittel</dt><dd class="titleShort">Nordisk konvensjon om underholdsbidrag</dd><dt class="title">Tittel</dt><dd class="title">Konvensjon mellom Norge, Danmark, Finnland, Island og Sverige om inndriving av underholdsbidrag, undertegnet i Oslo den 23 mars 1962</dd><dt class="refid">RefID</dt><dd class="refid">lov/1962-03-23</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Konvensjon mellom Norge, Danmark, Finnland, Island og Sverige om inndriving av underholdsbidrag, undertegnet i Oslo den 23 mars 1962</a><ul class="tocSubUl"><li><a href="#paragraf-1">Art 1.</a></li><li><a href="#paragraf-2">Art 2.</a></li><li><a href="#paragraf-3">Art 3.</a></li><li><a href="#paragraf-4">Art 4.</a></li><li><a href="#paragraf-5">Art 5.</a></li><li><a href="#paragraf-6">Art 6.</a></li><li><a href="#paragraf-7">Art 6a.</a></li><li><a href="#paragraf-8">Art 7.</a></li></ul></li></ul></dd></dl></header><main class="documentBody" data-lovdata-URL="NL/lov/1962-03-23" id="dokument"><h1>Konvensjon mellom Norge, Danmark, Finnland, Island og Sverige om inndriving av underholdsbidrag, undertegnet i Oslo den 23 mars 1962</h1><article class="legalArticle" data-lovdata-URL="NL/lov/1962-03-23/a1" data-name="a1" id="paragraf-1"><h2 class="legalArticleHeader"><span class="legalArticleValue">Art 1</span>.</h2><article class="legalP" id="paragraf-1-ledd-1">Rettskraftig dom, administrativ beslutning eller en av offentlig myndighet godkjent avtale, hvoretter noen i en av de kontraherende stater er pliktig til å betale underholdsbidrag til ektefelle, tidligere ektefelle, barn, stebarn eller barnets mor, skal anerkjennes i de andre kontraherende stater uten særskilt stadfesting.</article><article class="legalP" id="paragraf-1-ledd-2">Rettskraftig dom, administrativ beslutning, av offentlig myndighet godkjent avtale eller annen skriftlig avtale, hvoretter noen i en av de kontraherende stater er pliktig til å betale slikt bidrag, og som kan fullbyrdes i denne stat, skal på begjæring umiddelbart fullbyrdes i annen kontraherende stat. Det samme gjelder en ennå ikke rettskraftig dom og en av retten eller dommeren avsagt kjennelse eller beslutning som kan fullbyrdes etter reglene om rettskraftige dommer.</article><article class="changesToParent">Endret ved overenskomst 25 feb 2000 (ikr. 1 apr 2002).</article></article><article class="legalArticle" data-lovdata-URL="NL/lov/1962-03-23/a2" data-name="a2" id="paragraf-2"><h2 class="legalArticleHeader"><span class="legalArticleValue">Art 2</span>.</h2><article class="legalP" id="paragraf-2-ledd-1">Begjæring om fullbyrdelse rettes til myndighet i den kontraherende stat hvor den bidragsberettigede oppholder seg, eller i den kontraherende stat hvor dommen, kjennelsen eller beslutningen er avsagt eller den skriftlige avtale inngått.</article><article class="legalP" id="paragraf-2-ledd-2">Skal fullbyrdelse skje i annen kontraherende stat enn den hvor begjæringen etter reglene i første ledd er fremsatt, oversendes begjæringen til førstnevnte stat. I så fall oversendes og mottas begjæringen:<ul class="defaultList"><li><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">i <i>Danmark</i> av statsamtet (i København Overpræsidiet), eller, hvis det er uklart hvilket statsamt som er kompetent, av Justitsministeriet;</article></article></li><li><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">i <i>Finland</i> av vedkommende utmätningsman, eller, hvis det er uklart hvilken utmätningsman som er kompetent, av justitieministeriet;</article></article></li><li><article class="listArticle" id="paragraf-2-ledd-2-punkt-3"><article class="legalP" id="paragraf-2-ledd-2-punkt-3-ledd-1">i <i>Island</i> av justisministeriet;</article></article></li><li><article class="listArticle" id="paragraf-2-ledd-2-punkt-4"><article class="legalP" id="paragraf-2-ledd-2-punkt-4-ledd-1">i <i>Norge</i> av Folketrygdkontoret for utenlandssaker;<sup class="footnotereference" data-footnotereferencevalue="1" data-unique-footnote-counter="1">1</sup></article></article></li><li><article class="listArticle" id="paragraf-2-ledd-2-punkt-5"><article class="legalP" id="paragraf-2-ledd-2-punkt-5-ledd-1">i <i>Sverige</i> av vedkommende kronofogdemyndighet, eller, hvis det er uklart hvilken kronofogdemyndighet som er kompetent, av Riksskatteverket.</article></article></li></ul></article><article class="legalP" id="paragraf-2-ledd-3">Begjæring om inndriving i annen kontraherende stat av bidrag som en myndighet forskuddsvis har utbetalt, kan denne myndighet oversende direkte til den myndighet i den annen stat som er angitt i annet ledd.</article><article class="legalP" id="paragraf-2-ledd-4">Dokumenter som er avfattet på finsk eller islandsk skal i nødvendig utstrekning være ledsaget av bekreftet oversettelse til dansk, norsk eller svensk.</article><article class="changesToParent">Endret ved overenskomst 25 feb 2000 (ikr. 1 apr 2002).</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Alt hører nå under NAV internasjonalt, med Arbeids- og velferdsdirektoratet og Arbeidsdepartementet som overordnede.</article></footer></article><article class="legalArticle" data-lovdata-URL="NL/lov/1962-03-23/a3" data-name="a3" id="paragraf-3"><h2 class="legalArticleHeader"><span class="legalArticleValue">Art 3</span>.</h2><article class="legalP" id="paragraf-3-ledd-1">Den myndighet som skal iverksette inndrivingen kan, hvis det finnes nødvendig, kreve bevis for at dommen, kjennelsen, beslutningen eller avtalen oppfyller de vilkår for fullbyrdelse som gjelder etter artikkel 1, annet ledd. Bevis utferdiges av den myndighet som er fastsatt i artikkel 2, annet ledd i den stat hvor dommen, kjennelsen eller beslutningen er avsagt eller avtalen inngått.</article><article class="legalP" id="paragraf-3-ledd-2">Er underholdsbidraget ikke fastsatt til et bestemt beløp i dommen, kjennelsen, beslutningen eller avtalen, eller kreves det fullbyrdelse for et høyere beløp enn der fastsatt, kan bevis også kreves for bidragets størrelse i samsvar med reglene i første ledd.</article><article class="changesToParent">Endret ved overenskomst 25 feb 2000 (ikr. 1 apr 2002).</article></article><article class="legalArticle" data-lovdata-URL="NL/lov/1962-03-23/a4" data-name="a4" id="paragraf-4"><h2 class="legalArticleHeader"><span class="legalArticleValue">Art 4</span>.</h2><article class="legalP" id="paragraf-4-ledd-1">Fullbyrdelsen iverksettes i hver stat etter der gjeldende lov.</article><article class="legalP" id="paragraf-4-ledd-2">Fullbyrdelsen skjer uten utgift for den bidragsberettigede, medmindre den iverksettes etter reglene for tvangsfullbyrdelse i fast eiendom.</article><article class="legalP" id="paragraf-4-ledd-3">De innkomne beløp oversendes til den som har begjært fullbyrdelsen eller til annen som denne myndighet bestemmer.</article></article><article class="legalArticle" data-lovdata-URL="NL/lov/1962-03-23/a5" data-name="a5" id="paragraf-5"><h2 class="legalArticleHeader"><span class="legalArticleValue">Art 5</span>.</h2><article class="legalP" id="paragraf-5-ledd-1">Bestemmelsene om underholdsbidrag omfatter også bidrag i forbindelse med fødsel og barselleie, samt utgifter til et barns særlige utdannelse og ved dets dåp, konfirmasjon, sykdom, begravelse og lignende.</article></article><article class="legalArticle" data-lovdata-URL="NL/lov/1962-03-23/a6" data-name="a6" id="paragraf-6"><h2 class="legalArticleHeader"><span class="legalArticleValue">Art 6</span>.</h2><article class="legalP" id="paragraf-6-ledd-1">Erstatning for saksomkostninger som er pålagt den bidragspliktige i anledning av avgjørelsen av bidragsplikten, kan inndrives etter reglene i denne konvensjon.</article></article><article class="legalArticle" data-lovdata-URL="NL/lov/1962-03-23/a6a" data-name="a6a" id="paragraf-7"><h2 class="legalArticleHeader"><span class="legalArticleValue">Art 6a</span>.</h2><article class="legalP" id="paragraf-7-ledd-1">Konvensjonen her er ikke til hinder for anerkjennelse eller fullbyrding med hjemmel i en annen internasjonal konvensjon som gjelder mellom de berørte statene eller i loven i den stat der spørsmålet om anerkjennelse eller fullbyrding oppstår.</article><article class="changesToParent">Tilføyd ved overenskomst 25 feb 2000 (ikr. 1 apr 2002).</article></article><article class="legalArticle" data-lovdata-URL="NL/lov/1962-03-23/a7" data-name="a7" id="paragraf-8"><h2 class="legalArticleHeader"><span class="legalArticleValue">Art 7</span>.</h2><article class="legalP" id="paragraf-8-ledd-1">Denne konvensjon skal ratifiseres, og ratifikasjonsdokumentene skal deponeres i det norske Utenriksdepartement så snart skje kan.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" id="paragraf-8-ledd-2">Konvensjonen trer i kraft den 1. januar eller den 1. juli som følger etter deponeringen av ratifikasjonsdokumentene.<sup class="footnotereference" data-footnotereferencevalue="1" data-unique-footnote-counter="1">1</sup> Ved konvensjonen oppheves konvensjon av 10. februar 1931 mellom de kontraherende stater om inndriving av underholdsbidrag, endret ved konvensjon av 1. april 1953.</article><article class="legalP" id="paragraf-8-ledd-3">Enhver av statene kan i forhold til hver av de andre si opp konvensjonen med en frist av seks måneder til opphør den påfølgende 1. januar eller 1. juli.</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Ratifisert for Norges vedkommende i henhold til res. 26 okt 1962. Ratifikasjonsdokumentene ble deponert i Utenriksdepartementet 1 jan 1963. Konvensjonen trådte i kraft 1 juli 1963. Konvensjonen er endret ved overenskomst som i henhold til res. 29 okt 1999 ble undertegnet 25 feb 2000, i henhold til res. 27 apr 2001 ble ratifisert 13 juni 2001 og trådte i kraft 1 apr 2002. – Se <a href="forskrift/1963-05-31-9813">forskr. 31 mai 1963 nr. 9813</a>.</article></footer></article></main></body></html>