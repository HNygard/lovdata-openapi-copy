<!DOCTYPE html><html lang="no"><head><title>Lov om pass (passloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1997-06-19-82</dd><dt class="dokid">DokumentID</dt><dd class="dokid">NL/lov/1997-06-19-82</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">1997-06-19</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-03-14</dd><dt class="lastChangedBy">Sist endret ved</dt><dd class="lastChangedBy"><a href="lov/2023-04-28-10">lov/2023-04-28-10</a> fra 2025-03-14</dd><dt class="legalArea">Rettsområde</dt><dd class="legalArea"><ul><li><a href="legal-areas/17" title="Internasjonal rett">Internasjonal rett</a> &gt; <a href="legal-areas/17.01" title="Folkerett">Folkerett</a></li> <li><a href="legal-areas/11" title="Forvaltnings- og kommunalrett">Forvaltnings- og kommunalrett</a> &gt; <a href="legal-areas/11.05" title="Politi">Politi</a></li></ul></dd><dt class="lastupdated">Rettet</dt><dd class="lastupdated">2021-08-25 (faglige fotnoter fjernet, UU-tilpasset)</dd><dt class="titleShort">Korttittel</dt><dd class="titleShort">Passloven – passl</dd><dt class="title">Tittel</dt><dd class="title">Lov om pass (passloven)</dd><dt class="refid">RefID</dt><dd class="refid">lov/1997-06-19-82</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om pass (passloven)</a><ul class="tocSubUl"><li><a href="#paragraf-1">§ 1. Rett til pass</a></li><li><a href="#paragraf-2">§ 2. Ansvarlig myndighet</a></li><li><a href="#paragraf-3">§ 3. Vilkår for pass</a></li><li><a href="#paragraf-4">§ 4. Pass til mindreårige og personer som er fratatt rettslig handleevne</a></li><li><a href="#paragraf-5">§ 5. Passhindring</a></li><li><a href="#paragraf-6">§ 6. Passets innhold og oppbevaring</a></li><li><a href="#paragraf-7">§ 6 a. (Opphevet)</a></li><li><a href="#paragraf-8">§ 7. Tilbakekall, innlevering og beslag</a></li><li><a href="#paragraf-9">§ 7 a. Underretningsplikt til kommunens barnevernstjeneste</a></li><li><a href="#paragraf-10">§ 8. Passregister</a></li><li><a href="#paragraf-11">§ 9. Tilgang (rett til søk)</a></li><li><a href="#paragraf-12">§ 10. Utlevering av opplysninger</a></li><li><a href="#paragraf-13">§ 11. Utlevering av opplysninger til andre formål</a></li><li><a href="#paragraf-14">§ 12. Forskrifter</a></li><li><a href="#paragraf-15">§ 13. Forholdet til folkeretten</a></li><li><a href="#paragraf-16">§ 14. Ikrafttredelse</a></li><li><a href="#paragraf-17">§ 15. Endring i andre lover</a></li></ul></li></ul></dd></dl></header><main class="documentBody" data-lovdata-URL="NL/lov/1997-06-19-82" id="dokument"><h1>Lov om pass (passloven)</h1><article class="legalArticle" data-lovdata-URL="NL/lov/1997-06-19-82/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Rett til pass</span></h2><article class="legalP" id="paragraf-1-ledd-1">Norsk statsborger har etter søknad rett til pass etter regler gitt i eller i medhold av denne lov.</article><article class="legalP" id="paragraf-1-ledd-2">Med unntak av <a href="lov/1997-06-19-82/§8">§ 8</a> og <a href="lov/1997-06-19-82/§8">§ 8</a> a gjelder loven ikke diplomatpass, spesialpass og tjenestepass utstedt i medhold av <a href="lov/2015-02-13-9/§1">utenrikstjenesteloven § 1</a>.</article><article class="legalP" id="paragraf-1-ledd-3">Kongen kan bestemme at <a href="lov/1997-06-19-82/§6">§ 6</a> annet ledd (innhenting og lagring av biometrisk personinformasjon i passet) og <a href="lov/1997-06-19-82/§6a">§ 6 a</a> (innhenting av biometrisk personinformasjon til gjennomføring av passkontroll) også skal omfatte diplomatpass, spesialpass og tjenestepass utstedt i medhold av <a href="lov/2015-02-13-9">utenrikstjenesteloven</a>, samt utlendingspass og reisebevis for flyktninger utstedt i medhold av <a href="lov/2008-05-15-35">utlendingsloven</a>.</article><article class="changesToParent">Endret ved <a href="lov/2002-05-03-13">lover 3 mai 2002 nr. 13</a> (ikr. 1 sep 2002 iflg. res. 3 mai 2002), <a href="lov/2005-06-17-93">17 juni 2005 nr. 93</a>, <a href="lov/2009-06-19-86">19 juni 2009 nr. 86</a>, <a href="lov/2009-06-19-41">19 juni 2009 nr. 41</a> (ikr. 1 jan 2010 iflg. <a href="forskrift/2009-10-30-1324">res. 30 okt 2009 nr. 1324</a>), <a href="lov/2010-12-17-87">17 des 2010 nr. 87</a> (ikr. 1 jan 2011 iflg. <a href="forskrift/2010-12-17-1608">res. 17 des 2010 nr. 1608</a>), <a href="lov/2013-06-21-87">21 juni 2013 nr. 87</a> (ikr. 21 juni 2013 iflg. <a href="forskrift/2013-06-21-713">res. 21 juni 2013 nr. 713</a>), <a href="lov/2017-06-21-93">21 juni 2017 nr. 93</a> (ikr. 19 okt 2020 iflg. <a href="forskrift/2020-10-09-2008">res. 9 okt 2020 nr. 2008</a>).</article></article><article class="legalArticle" data-lovdata-URL="NL/lov/1997-06-19-82/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Ansvarlig myndighet</span></h2><article class="legalP" id="paragraf-2-ledd-1">Politiet er ansvarlig myndighet for utstedelse av pass (passmyndighet).</article><article class="legalP" id="paragraf-2-ledd-2">Som passmyndighet anses også norsk utenriksstasjon som er bemyndiget til å utstede pass. Kongen gir forskrift om behandling og avgjørelse av søknad om pass som fremmes ved norsk utenriksstasjon.</article><article class="legalP" id="paragraf-2-ledd-3">Politidirektoratet er klageinstans for avgjørelser om pass etter loven.</article><article class="changesToParent">Endret ved <a href="lov/2017-06-21-93">lov 21 juni 2017 nr. 93</a> som endret ved <a href="lov/2020-06-12-65">lov 12 juni 2020 nr. 65</a> (ikr. 19 okt 2020 iflg. <a href="forskrift/2020-10-09-2008">res. 9 okt 2020 nr. 2008</a>).</article></article><article class="legalArticle" data-lovdata-URL="NL/lov/1997-06-19-82/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for pass</span></h2><article class="legalP" id="paragraf-3-ledd-1">Vilkår for rett til pass etter denne lov er at søkeren godtgjør sin identitet og sitt norske statsborgerskap.</article><article class="legalP" id="paragraf-3-ledd-2">Departementet kan gi forskrifter om krav til fotografi og fingeravtrykk.</article><article class="legalP" id="paragraf-3-ledd-3">Søkeren plikter å gi korrekte opplysninger. Med mindre det foreligger særlige grunner, skal søkeren møte personlig for å undertegne nytt pass og innlevere tidligere pass for makulering før nytt mottas.</article><article class="changesToParent">Endret ved <a href="lov/1999-12-22-100">lover 22 des 1999 nr. 100</a> (ikr. 1 jan 2000), <a href="lov/2001-01-19-5">19 jan 2001 nr. 5</a> (ikr. 1 feb 2001), <a href="lov/2002-12-20-105">20 des 2002 nr. 105</a> (ikr. 1 jan 2003), <a href="lov/2003-12-19-128">19 des 2003 nr. 128</a> (ikr. 1 jan 2004), <a href="lov/2004-06-25-55">25 juni 2004 nr. 55</a> (ikr. 1 juli 2004), <a href="lov/2005-12-21-133">21 des 2005 nr. 133</a>, <a href="lov/2007-06-15-35">15 juni 2007 nr. 35</a> (ikr. 15 juni 2007), <a href="lov/2007-12-21-124">21 des 2007 nr. 124</a> (ikr. 1 jan 2008), <a href="lov/2019-12-20-106">20 des 2019 nr. 106</a> (ikr. 1 jan 2020), <a href="lov/2017-06-21-93">21 juni 2017 nr. 93</a> (ikr. 19 okt 2020 iflg. <a href="forskrift/2020-10-09-2008">res. 9 okt 2020 nr. 2008</a>).</article></article><article class="legalArticle" data-lovdata-URL="NL/lov/1997-06-19-82/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Pass til mindreårige og personer som er fratatt rettslig handleevne</span></h2><article class="legalP" id="paragraf-4-ledd-1">Til mindreårige under 18 år utstedes ikke pass uten samtykke fra den eller de som har foreldreansvaret. Har foreldrene felles foreldreansvar for den mindreårige, må begge samtykke, med mindre <a href="lov/1981-04-08-7">barneloven</a> gir adgang for en av foreldrene til å reise ut av landet med barnet uten den andres samtykke. I tilfeller som omfattes av <a href="lov/2021-06-18-97/§5-6">barnevernsloven § 5-6</a> om forbud mot å ta med barnet ut av Norge, skal samtykke kun innhentes fra barnevernstjenesten.</article><article class="legalP" id="paragraf-4-ledd-2">Til person som er fratatt rettslig handleevne, utstedes ikke pass uten samtykke fra vergen.</article><article class="legalP" id="paragraf-4-ledd-3">Pass kan i særlige tilfeller utstedes til person som nevnt i første og annet ledd uten samtykke dersom det er fare for personens liv eller helse, eller det av andre grunner er åpenbart ubetenkelig.</article><article class="changesToParent">Endret ved <a href="lov/2010-03-26-9">lover 26 mars 2010 nr. 9</a> (ikr. 1 juli 2013 iflg. <a href="forskrift/2013-04-05-338">res. 5 apr 2013 nr. 338</a>) som endret ved <a href="lov/2013-04-05-12">lov 5 apr 2013 nr. 12</a>, <a href="lov/2019-12-20-107">20 des 2019 nr. 107</a> (ikr. 1 feb 2020 iflg. <a href="forskrift/2019-12-20-1931">res. 20 des 2019 nr. 1931</a>), <a href="lov/2021-06-18-97">18 juni 2021 nr. 97</a> (i kraft 1 jan 2023 iflg. <a href="forskrift/2022-10-14-1739">res. 14 okt 2022 nr. 1739</a>).</article></article><article class="legalArticle" data-lovdata-URL="NL/lov/1997-06-19-82/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Passhindring</span></h2><article class="legalP" id="paragraf-5-ledd-1">Pass skal ikke utstedes<ol class="defaultList" type="a"><li data-name="a." value="1"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">dersom søkeren er etterlyst, er besluttet pågrepet eller varetektsfengslet eller har samtykket i innlevering av pass etter <a href="lov/1981-05-22-25/kap14">straffeprosessloven kapittel 14</a>;</article></article></li><li data-name="b." value="2"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">når utreiseforbud følger av <a href="lov/2005-06-17-90/§33-11">tvisteloven § 33-11</a> eller <a href="lov/1984-06-08-58/§102">konkursloven § 102</a>;</article></article></li><li data-name="c." value="3"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">når det foreligger lovhjemlet beslutning av offentlig myndighet som innebærer at utreise vil være ulovlig;</article></article></li><li data-name="d." value="4"><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">dersom søkeren ikke kan reise ut av landet fordi det følger av innskrenkninger pålagt i henhold til <a href="lov/2005-05-20-28/§45">straffeloven §§ 45</a> og <a href="lov/2005-05-20-28/§46">46</a> eller <a href="lov/2001-05-18-21/§43">straffegjennomføringsloven § 43</a>.</article></article></li></ol></article><article class="legalP" id="paragraf-5-ledd-2">Pass kan nektes utstedt dersom søkeren ikke kan reise ut av riket fordi det følger av<ol class="defaultList" type="a"><li data-name="a." value="1"><article class="listArticle" id="paragraf-5-ledd-2-punkt-1"><article class="legalP" id="paragraf-5-ledd-2-punkt-1-ledd-1">dom, kjennelse eller annen lovhjemlet beslutning av offentlig myndighet som pålegger frihetsberøvelse;</article></article></li><li data-name="b." value="2"><article class="listArticle" id="paragraf-5-ledd-2-punkt-2"><article class="legalP" id="paragraf-5-ledd-2-punkt-2-ledd-1">innskrenkninger pålagt i henhold til <a href="lov/2005-05-20-28/§34">straffeloven §§ 34</a>, <a href="lov/2005-05-20-28/§39">39</a>, <a href="lov/2005-05-20-28/§48">48</a>, <a href="lov/2005-05-20-28/§52">52</a> og <a href="lov/2005-05-20-28/§62">62</a> (jf. psykisk <a href="lov/1999-07-02-62/§5-3">helsevernloven § 5-3</a>) eller <a href="lov/1981-05-22-25/§69">straffeprosessloven § 69</a> tredje ledd.</article></article></li></ol></article><article class="legalP" id="paragraf-5-ledd-3">Også ellers kan pass nektes utstedt dersom<ol class="defaultList" type="a"><li data-name="a." value="1"><article class="listArticle" id="paragraf-5-ledd-3-punkt-1"><article class="legalP" id="paragraf-5-ledd-3-punkt-1-ledd-1">søkeren tidligere har forfalsket pass, brukt falsk pass, rettsstridig har overlatt pass til tredjemann eller på annen måte har misbrukt pass;</article></article></li><li data-name="b." value="2"><article class="listArticle" id="paragraf-5-ledd-3-punkt-2"><article class="legalP" id="paragraf-5-ledd-3-punkt-2-ledd-1">omstendighetene gir skjellig grunn til å tro at formålet med reisen er ulovlig virksomhet. Det samme gjelder dersom det er grunn til å tro at søkeren på grunn av sin vandel og omstendighetene for øvrig vil pådra det offentlige kostnader;</article></article></li><li data-name="c." value="3"><article class="listArticle" id="paragraf-5-ledd-3-punkt-3"><article class="legalP" id="paragraf-5-ledd-3-punkt-3-ledd-1">søkeren har fått lån til hjemreise fra en norsk representasjon i utlandet mot sikkerhet i søkers pass, og tilbakebetaling av lånet ikke har funnet sted;</article></article></li><li data-name="d." value="4"><article class="listArticle" id="paragraf-5-ledd-3-punkt-4"><article class="legalP" id="paragraf-5-ledd-3-punkt-4-ledd-1">søkeren er alvorlig sinnslidende eller psykisk utviklingshemmet og ikke vil være i stand til å ta vare på seg selv i utlandet;</article></article></li><li data-name="e." value="5"><article class="listArticle" id="paragraf-5-ledd-3-punkt-5"><article class="legalP" id="paragraf-5-ledd-3-punkt-5-ledd-1">vilkårene for innlevering av tidligere utstedt pass etter <a href="lov/1997-06-19-82/§7">§ 7</a> første ledd bokstav e første alternativ er til stede;</article></article></li><li data-name="f." value="6"><article class="listArticle" id="paragraf-5-ledd-3-punkt-6"><article class="legalP" id="paragraf-5-ledd-3-punkt-6-ledd-1">det er grunn til å tro at formålet med reisen er å begå en handling som rammes av bestemmelsene i <a href="lov/2005-05-20-28/§101">straffeloven §§ 101</a> til <a href="lov/2005-05-20-28/§107">107</a> om folkemord, forbrytelser mot menneskeheten og krigsforbrytelser eller <a href="lov/2005-05-20-28/§131">straffeloven §§ 131</a> til <a href="lov/2005-05-20-28/§145">145</a> om terrorhandlinger og terrorrelaterte handlinger;</article></article></li><li data-name="g." value="7"><article class="listArticle" id="paragraf-5-ledd-3-punkt-7"><article class="legalP" id="paragraf-5-ledd-3-punkt-7-ledd-1">søkeren er mindreårig, og det er grunn til å tro at søkeren vil bli utsatt for straffbare forhold i utlandet eller forhold der som kan medføre fare for liv eller helse.</article></article></li></ol></article><article class="legalP" id="paragraf-5-ledd-4">Pass må ikke nektes uten at tungtveiende hensyn taler for det. Ved avgjørelsen skal det tas i betraktning hvilken betydning pass vil ha for søkeren. Etter annet ledd skal det vurderes om søkeren vil unndra seg iverksettelse av den lovhjemlede forpliktelse.</article><article class="legalP" id="paragraf-5-ledd-5">Personer som omfattes av passhindringer etter annet og tredje ledd kan i særlige tilfeller få utstedt pass med begrenset gyldighetsområde og begrenset gyldighetstid.</article><article class="changesToParent">Endret ved <a href="lov/2003-06-20-45">lover 20 juni 2003 nr. 45</a> (ikr. 1 juli 2003 iflg. <a href="forskrift/2003-06-20-712">res. 20 juni 2003 nr. 712</a>), <a href="lov/2005-06-17-90">17 juni 2005 nr. 90</a> (ikr. 1 jan 2008 iflg. <a href="forskrift/2007-01-26-88">res. 26 jan 2007 nr. 88</a>) som endret ved <a href="lov/2007-01-26-3">lov 26 jan 2007 nr. 3</a>, <a href="lov/2015-06-19-65">19 juni 2015 nr. 65</a> (ikr. 1 okt 2015), <a href="lov/2017-04-21-16">21 apr 2017 nr. 16</a> (ikr. 1 juni 2017 iflg. <a href="forskrift/2017-04-21-486">res. 21 apr 2017 nr. 486</a>), <a href="lov/2017-06-21-93">21 juni 2017 nr. 93</a> (ikr. 19 okt 2020 iflg. <a href="forskrift/2020-10-09-2008">res. 9 okt 2020 nr. 2008</a>), <a href="lov/2019-12-20-107">20 des 2019 nr. 107</a> (ikr. 19 okt 2020 iflg. <a href="forskrift/2020-10-09-2008">res. 9 okt 2020 nr. 2008</a>).</article></article><article class="legalArticle" data-lovdata-URL="NL/lov/1997-06-19-82/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Passets innhold og oppbevaring</span></h2><article class="legalP" id="paragraf-6-ledd-1">Pass skal bare inneholde opplysninger om en enkelt person.</article><article class="legalP" id="paragraf-6-ledd-2">Til bruk for senere verifisering eller kontroll av passinnehaverens identitet, kan det innhentes og lagres i passet biometrisk personinformasjon i form av ansiktsfoto og fingeravtrykk (to fingre). Informasjonen lagres elektronisk eller på annen måte i passet slik at hensynet til informasjonens ekthet, integritet og konfidensialitet blir ivaretatt.</article><article class="legalP" id="paragraf-6-ledd-3">Passet gjelder for alle stater med mindre gyldighetsområdet er begrenset etter <a href="lov/1997-06-19-82/§5">§ 5</a> femte ledd.</article><article class="legalP" id="paragraf-6-ledd-4">Passinnehaveren må ikke endre passets utseende eller innhold. Det skal oppbevares på en betryggende måte. Dersom det kommer bort, skal passinnehaver straks gi melding til passmyndigheten. Pass som er meldt tapt må ikke på ny tas i bruk.</article><article class="changesToParent">Endret ved <a href="lov/2005-06-17-93">lover 17 juni 2005 nr. 93</a>, <a href="lov/2009-06-19-86">19 juni 2009 nr. 86</a>, <a href="lov/2017-06-21-93">21 juni 2017 nr. 93</a> (ikr. 19 okt 2020 iflg. <a href="forskrift/2020-10-09-2008">res. 9 okt 2020 nr. 2008</a>).</article></article><article class="legalArticle" data-lovdata-URL="NL/lov/1997-06-19-82/§6a" data-name="§6a" id="paragraf-7"><h2 class="legalArticleHeader"><span class="legalArticleValue">§ 6 a</span>. <span class="legalArticleTitle">(Opphevet)</span></h2><article class="changesToParent">Tilføyd ved <a href="lov/2005-06-17-93">lov 17 juni 2005 nr. 93</a>, endret ved <a href="lov/2009-06-19-86">lover 19 juni 2009 nr. 86</a>, <a href="lov/2017-06-21-93">21 juni 2017 nr. 93</a> (ikr. 19 okt 2020 iflg. <a href="forskrift/2020-10-09-2008">res. 9 okt 2020 nr. 2008</a>), opphevet ved lov <a href="lov/2018-04-20-8">20 apr 2018 nr. 8</a> (i kraft 1 mai 2022 iflg. <a href="forskrift/2022-04-29-638">res. 29 april 2022 nr. 638</a>).</article></article><article class="legalArticle" data-lovdata-URL="NL/lov/1997-06-19-82/§7" data-name="§7" id="paragraf-8"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tilbakekall, innlevering og beslag</span></h2><article class="legalP" id="paragraf-8-ledd-1">Pass kan tilbakekalles når<ol class="defaultList" type="a"><li data-name="a." value="1"><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1">vilkårene etter <a href="lov/1997-06-19-82/§3">§§ 3</a> og <a href="lov/1997-06-19-82/§4">4</a> ikke er til stede</article></article></li><li data-name="b." value="2"><article class="listArticle" id="paragraf-8-ledd-1-punkt-2"><article class="legalP" id="paragraf-8-ledd-1-punkt-2-ledd-1">vilkårene for nektelse etter <a href="lov/1997-06-19-82/§5">§ 5</a> er til stede</article></article></li><li data-name="c." value="3"><article class="listArticle" id="paragraf-8-ledd-1-punkt-3"><article class="legalP" id="paragraf-8-ledd-1-punkt-3-ledd-1">passets utseende eller innhold er endret</article></article></li><li data-name="d." value="4"><article class="listArticle" id="paragraf-8-ledd-1-punkt-4"><article class="legalP" id="paragraf-8-ledd-1-punkt-4-ledd-1">passet er skadet eller slitt eller av andre årsaker ikke er tjenlig som legitimasjonsdokument</article></article></li><li data-name="e." value="5"><article class="listArticle" id="paragraf-8-ledd-1-punkt-5"><article class="legalP" id="paragraf-8-ledd-1-punkt-5-ledd-1">passet ikke oppbevares betryggende av passinnehaveren eller finnes i uvedkommendes besittelse</article></article></li></ol></article><article class="legalP" id="paragraf-8-ledd-2">Pass som er tilbakekalt etter første ledd skal innleveres. Hvis passet ikke innleveres frivillig, kan politiet ta det fra besitteren.</article><article class="legalP" id="paragraf-8-ledd-3">Politiet kan ta beslag i pass som forevises ved grensekontroll i inntil 3 uker når vilkårene i første ledd antas oppfylt. Passet skal tilbakeleveres hvis passmyndigheten ikke har vedtatt tilbakekall innen tre uker. <a href="lov/1981-05-22-25/§208">Straffeprosessloven § 208</a> gjelder tilsvarende.</article><article class="changesToParent">Endret ved <a href="lov/2017-06-21-93">lov 21 juni 2017 nr. 93</a> (ikr. 19 okt 2020 iflg. <a href="forskrift/2020-10-09-2008">res. 9 okt 2020 nr. 2008</a>).</article></article><article class="legalArticle" data-lovdata-URL="NL/lov/1997-06-19-82/§7a" data-name="§7a" id="paragraf-9"><h2 class="legalArticleHeader"><span class="legalArticleValue">§ 7 a</span>. <span class="legalArticleTitle">Underretningsplikt til kommunens barnevernstjeneste</span></h2><article class="legalP" id="paragraf-9-ledd-1">Passmyndigheten skal straks underrette kommunens barnevernstjeneste om vedtak om nektelse eller tilbakekall av pass etter <a href="lov/1997-06-19-82/§5">§ 5</a> tredje ledd bokstav g, jf. <a href="lov/1997-06-19-82/§7">§ 7</a> første ledd bokstav b.</article><article class="changesToParent">Tilføyd ved <a href="lov/2019-12-20-107">lov 20 des 2019 nr. 107</a> (ikr. 19 okt 2020 iflg. <a href="forskrift/2020-10-09-2008">res. 9 okt 2020 nr. 2008</a>), endret ved lov <a href="lov/2021-06-18-97">18 juni 2021 nr. 97</a> (i kraft 1 jan 2023 iflg. <a href="forskrift/2022-10-14-1739">res. 14 okt 2022 nr. 1739</a>).</article></article><article class="legalArticle" data-lovdata-URL="NL/lov/1997-06-19-82/§8" data-name="§8" id="paragraf-10"><h2 class="legalArticleHeader"><span class="legalArticleValue" data-legalArea="11.04 15.04 07.06">§ 8</span>. <span class="legalArticleTitle">Passregister</span></h2><article class="legalP" id="paragraf-10-ledd-1">Det kan opprettes et sentralt passregister. Registeret kan kobles mot ID-kortregisteret. Også utlendingspass og reisebevis for flyktninger kan registreres i passregisteret.</article><article class="legalP" id="paragraf-10-ledd-2">Registeret kan inneholde passøkers navn, signatur, fødselsnummer, biometrisk ansiktsfoto, høyde, øyenfarge, hårfarge, fødested, utsendelsesadresse, samt passnummer, utstedende myndighet, utstedelsesdato og utløpsdato. Ved endring av navn eller lignende, og ved utstedelse av nytt pass, kan også tidligere data beholdes i registeret. Ved søknad om pass til mindreårige og personer uten rettslig handleevne kan biometrisk ansiktsfoto av foresatte eller verge inntas i registeret.</article><article class="legalP" id="paragraf-10-ledd-3">I registeret inntas for øvrig slike opplysninger som er nødvendig for forvaltning av registeret og utstedelse av pass.</article><article class="legalP" id="paragraf-10-ledd-4">Kongen gir forskrift om<ol class="defaultList" type="a"><li data-name="a." value="1"><article class="listArticle" id="paragraf-10-ledd-4-punkt-1"><article class="legalP" id="paragraf-10-ledd-4-punkt-1-ledd-1">hvilke opplysninger som kan registreres</article></article></li><li data-name="b." value="2"><article class="listArticle" id="paragraf-10-ledd-4-punkt-2"><article class="legalP" id="paragraf-10-ledd-4-punkt-2-ledd-1">hvem som er behandlingsansvarlig</article></article></li><li data-name="c." value="3"><article class="listArticle" id="paragraf-10-ledd-4-punkt-3"><article class="legalP" id="paragraf-10-ledd-4-punkt-3-ledd-1">innsyn, begrensning av behandling, retting og sletting av opplysninger</article></article></li></ol></article><article class="changesToParent">Endret ved <a href="lov/2009-06-19-86">lover 19 juni 2009 nr. 86</a>, <a href="lov/2013-06-21-87">21 juni 2013 nr. 87</a> (ikr. 21 juni 2013 iflg. <a href="forskrift/2013-06-21-713">res. 21 juni 2013 nr. 713</a>), <a href="lov/2015-06-05-39">5 juni 2015 nr. 39</a> (ikr. 19 okt 2020 iflg. <a href="forskrift/2020-10-09-2008">res. 9 okt 2020 nr. 2008</a>), <a href="lov/2017-06-21-93">21 juni 2017 nr. 93</a> som endret ved <a href="lov/2020-06-12-65">lov 12 juni 2020 nr. 65</a> (ikr. 19 okt 2020 iflg. <a href="forskrift/2020-10-09-2008">res. 9 okt 2020 nr. 2008</a>).</article></article><article class="legalArticle" data-lovdata-URL="NL/lov/1997-06-19-82/§9" data-name="§9" id="paragraf-11"><h2 class="legalArticleHeader"><span class="legalArticleValue" data-legalArea="11.04 15.04 07.06">§ 9</span>. <span class="legalArticleTitle">Tilgang (rett til søk)</span></h2><article class="legalP" id="paragraf-11-ledd-1">Passmyndigheten, ID-kortmyndigheten, Kripos og ansatte i norsk grensekontroll kan gis tilgang til opplysningene i passregisteret, eller opplysningene kan på annen måte gjøres tilgjengelig for dem, når det er tjenestemessig behov for opplysningene for utstedelse, forvaltning, innlevering eller beslag av pass og nasjonalt ID-kort, eller for utførelse av grensekontroll.</article><article class="changesToParent">Endret ved <a href="lov/2017-06-21-93">lov 21 juni 2017 nr. 93</a> som endret ved <a href="lov/2020-06-12-65">lov 12 juni 2020 nr. 65</a> (ikr. 19 okt 2020 iflg. <a href="forskrift/2020-10-09-2008">res. 9 okt 2020 nr. 2008</a>).</article></article><article class="legalArticle" data-lovdata-URL="NL/lov/1997-06-19-82/§10" data-name="§10" id="paragraf-12"><h2 class="legalArticleHeader"><span class="legalArticleValue" data-legalArea="11.04 15.04 07.06">§ 10</span>. <span class="legalArticleTitle">Utlevering av opplysninger</span></h2><article class="legalP" id="paragraf-12-ledd-1">Opplysninger fra passregisteret kan utleveres når det er nødvendig for å kontrollere et pass eller innehaverens identitet. Opplysninger om utstedte pass kan utleveres til registermyndigheten for Folkeregisteret. Ansiktsfoto kan utleveres til utlendingsmyndighetene når det er nødvendig i forbindelse med opptak og registrering av ansiktsfoto etter <a href="lov/2008-05-15-35/§100">utlendingsloven § 100</a>.</article><article class="legalP" id="paragraf-12-ledd-2">Utlevering av opplysninger etter første ledd kan skje ved direkte søk som går ut på treff eller ikke treff.</article><article class="changesToParent">Tilføyd ved <a href="lov/2017-06-21-93">lov 21 juni 2017 nr. 93</a> (ikr. 19 okt 2020 iflg. <a href="forskrift/2020-10-09-2008">res. 9 okt 2020 nr. 2008</a>), endret ved lov <a href="lov/2023-04-28-10">28 april 2023 nr. 10</a> (i kraft 14 mars 2025 iflg. <a href="forskrift/2025-03-14-446">res. 14 mars 2025 nr. 446</a>).</article></article><article class="legalArticle" data-lovdata-URL="NL/lov/1997-06-19-82/§11" data-name="§11" id="paragraf-13"><h2 class="legalArticleHeader"><span class="legalArticleValue" data-legalArea="11.04 15.04 07.06">§ 11</span>. <span class="legalArticleTitle">Utlevering av opplysninger til andre formål</span></h2><article class="legalP" id="paragraf-13-ledd-1">Opplysninger fra passregisteret kan utleveres til politiet til bruk<ol class="defaultList" type="a"><li data-name="a." value="1"><article class="listArticle" id="paragraf-13-ledd-1-punkt-1"><article class="legalP" id="paragraf-13-ledd-1-punkt-1-ledd-1">i arbeid med å finne en savnet person eller med å identifisere en død person eller en person som det hører under politiets oppgaver å hjelpe</article></article></li><li data-name="b." value="2"><article class="listArticle" id="paragraf-13-ledd-1-punkt-2"><article class="legalP" id="paragraf-13-ledd-1-punkt-2-ledd-1">i arbeid med å identifisere en person som kan innbringes eller skal pågripes eller anbringes i politiarrest</article></article></li><li data-name="c." value="3"><article class="listArticle" id="paragraf-13-ledd-1-punkt-3"><article class="legalP" id="paragraf-13-ledd-1-punkt-3-ledd-1">ved forebygging eller etterforskning av en handling som etter loven kan medføre høyere straff enn fengsel i seks måneder</article></article></li><li data-name="d." value="4"><article class="listArticle" id="paragraf-13-ledd-1-punkt-4"><article class="legalP" id="paragraf-13-ledd-1-punkt-4-ledd-1">i arbeid etter <a href="lov/2008-05-15-35">utlendingsloven</a> med å avklare identiteten til en person som har plikt til å gi opplysninger om egen identitet</article></article></li><li data-name="e." value="5"><article class="listArticle" id="paragraf-13-ledd-1-punkt-5"><article class="legalP" id="paragraf-13-ledd-1-punkt-5-ledd-1">ved kontroll av opplysninger som skal føres inn i det sentrale registeret over strafferettslige reaksjoner</article></article></li><li data-name="f." value="6"><article class="listArticle" id="paragraf-13-ledd-1-punkt-6"><article class="legalP" id="paragraf-13-ledd-1-punkt-6-ledd-1">når den som opplysningene gjelder har gitt et uttrykkelig samtykke som er basert på frivillighet og informasjon.</article></article></li></ol></article><article class="legalP" id="paragraf-13-ledd-2">Uthenting etter første ledd kan skje ved direkte tilgang.</article><article class="legalP" id="paragraf-13-ledd-3">Opplysninger som er hentet fra passregisteret på grunnlag av bestemmelsen her, skal ikke lagres ut over det som er nødvendig for å oppfylle formålet med behandlingen av opplysningene eller dokumentere behandlingen av den saken som opplysningene er innhentet for.</article><article class="legalP" id="paragraf-13-ledd-4">Til oppgaver nevnt i første ledd kan opplysninger fra passregisteret utleveres til utenlandske samarbeidende politimyndigheter og sikkerhetstjenester når utleveringen ikke anses uforholdsmessig. Utleveringen skal besluttes av den som Politidirektoratet utpeker. Første og annet punktum innebærer ingen begrensning i adgangen til å utlevere opplysninger på annet grunnlag.</article><article class="changesToParent">Tilføyd ved <a href="lov/2013-06-21-87">lov 21 juni 2013 nr. 87</a> (ikr. 21 juni 2013 iflg. <a href="forskrift/2013-06-21-713">res. 21 juni 2013 nr. 713</a>), endret ved <a href="lov/2017-06-21-93">lov 21 juni 2017 nr. 93</a> (ikr. 19 okt 2020 iflg. <a href="forskrift/2020-10-09-2008">res. 9 okt 2020 nr. 2008</a>, tidligere § 8 a).</article></article><article class="legalArticle" data-lovdata-URL="NL/lov/1997-06-19-82/§12" data-name="§12" id="paragraf-14"><h2 class="legalArticleHeader"><span class="legalArticleValue" data-legalArea="11.04 15.04 07.06">§ 12</span>. <span class="legalArticleTitle">Forskrifter</span></h2><article class="legalP" id="paragraf-14-ledd-1">Kongen gir forskrifter om<ol class="defaultList" type="a"><li data-name="a." value="1"><article class="listArticle" id="paragraf-14-ledd-1-punkt-1"><article class="legalP" id="paragraf-14-ledd-1-punkt-1-ledd-1">søknaden og søknadsbehandlingen, blant annet om godtgjøring av identitet, statsborgerskap og avgivelse av biometri</article></article></li><li data-name="b." value="2"><article class="listArticle" id="paragraf-14-ledd-1-punkt-2"><article class="legalP" id="paragraf-14-ledd-1-punkt-2-ledd-1">passets alminnelige gyldighetstid og om begrenset eller forlenget gyldighetstid</article></article></li><li data-name="c." value="3"><article class="listArticle" id="paragraf-14-ledd-1-punkt-3"><article class="legalP" id="paragraf-14-ledd-1-punkt-3-ledd-1">fastsetting og betaling av gebyr ved søknad om pass</article></article></li></ol></article><article class="legalP" id="paragraf-14-ledd-2">Kongen kan gi forskrift om gjennomføring av denne loven, herunder om<ol class="defaultList" type="a"><li data-name="a." value="1"><article class="listArticle" id="paragraf-14-ledd-2-punkt-1"><article class="legalP" id="paragraf-14-ledd-2-punkt-1-ledd-1">passets form og innhold</article></article></li><li data-name="b." value="2"><article class="listArticle" id="paragraf-14-ledd-2-punkt-2"><article class="legalP" id="paragraf-14-ledd-2-punkt-2-ledd-1">hvem som kan få utlevert opplysninger fra passregisteret</article></article></li><li data-name="c." value="3"><article class="listArticle" id="paragraf-14-ledd-2-punkt-3"><article class="legalP" id="paragraf-14-ledd-2-punkt-3-ledd-1">overgangsbestemmelser</article></article></li></ol></article><article class="changesToParent">Tilføyd ved <a href="lov/2017-06-21-93">lov 21 juni 2017 nr. 93</a> (ikr. 19 okt 2020 iflg. <a href="forskrift/2020-10-09-2008">res. 9 okt 2020 nr. 2008</a>).</article></article><article class="legalArticle" data-lovdata-URL="NL/lov/1997-06-19-82/§13" data-name="§13" id="paragraf-15"><h2 class="legalArticleHeader"><span class="legalArticleValue" data-legalArea="17.01">§ 13</span>. <span class="legalArticleTitle">Forholdet til folkeretten</span></h2><article class="legalP" id="paragraf-15-ledd-1">Loven skal anvendes i samsvar med internasjonale regler Norge er bundet av.</article><article class="changesToParent">Endret ved <a href="lov/2017-06-21-93">lov 21 juni 2017 nr. 93</a> (ikr. 19 okt 2020 iflg. <a href="forskrift/2020-10-09-2008">res. 9 okt 2020 nr. 2008</a>, tidligere § 10).</article></article><article class="legalArticle" data-lovdata-URL="NL/lov/1997-06-19-82/§14" data-name="§14" id="paragraf-16"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse</span></h2><article class="legalP" id="paragraf-16-ledd-1">Loven trer i kraft straks.</article><article class="legalP" id="paragraf-16-ledd-2">Bestemmelser gitt i medhold av passinstruksen av 4. april 1952 gjelder inntil videre så langt de passer til de blir endret eller opphevet i medhold av denne lov.</article><article class="changesToParent">Endret ved <a href="lov/2017-06-21-93">lov 21 juni 2017 nr. 93</a> (ikr. 19 okt 2020 iflg. <a href="forskrift/2020-10-09-2008">res. 9 okt 2020 nr. 2008</a>, tidligere § 11).</article></article><article class="legalArticle" data-lovdata-URL="NL/lov/1997-06-19-82/§15" data-name="§15" id="paragraf-17"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Endring i andre lover</span></h2><article class="legalP" id="paragraf-17-ledd-1">– – –</article><article class="changesToParent">Endret ved <a href="lov/2017-06-21-93">lov 21 juni 2017 nr. 93</a> (ikr. 19 okt 2020 iflg. <a href="forskrift/2020-10-09-2008">res. 9 okt 2020 nr. 2008</a>, tidligere § 12).</article></article></main></body></html>