<!DOCTYPE html><html lang="no"><head><title>Lov om statsforetak</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1991-08-30-71</dd><dt class="dokid">DokumentID</dt><dd class="dokid">NL/lov/1991-08-30-71</dd><dt class="ministry">Departement</dt><dd class="ministry"><ul><li>Digitaliserings- og forvaltningsdepartementet</li></ul></dd><dt class="dateInForce">I kraft fra</dt><dd class="dateInForce">1992-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-11-01</dd><dt class="lastChangedBy">Sist endret ved</dt><dd class="lastChangedBy"><a href="lov/2024-06-21-42">lov/2024-06-21-42</a> fra 2024-11-01</dd><dt class="legalArea">Rettsområde</dt><dd class="legalArea"><ul><li><a href="legal-areas/26" title="Selskaper, fond og foreninger">Selskaper, fond og foreninger</a> &gt; <a href="legal-areas/26.06" title="Selskaper. Statsforetak">Selskaper. Statsforetak</a></li></ul></dd><dt class="lastupdated">Rettet</dt><dd class="lastupdated">2024-01-01 (ansvarlig departement)</dd><dt class="titleShort">Korttittel</dt><dd class="titleShort">Statsforetaksloven – statsfol</dd><dt class="title">Tittel</dt><dd class="title">Lov om statsforetak</dd><dt class="miscInformation">Annet om dokumentet</dt><dd class="miscInformation">Jf. <i>tidligere</i> <a href="lov/1965-06-25-3">lov 25 juni 1965 nr. 3</a>. <br /> <strong>Oppheves</strong> ved <a href="lov/2025-04-10-9">lov 10 april 2025 nr. 9</a> (i kraft 1 jan 2026 iflg. <a href="forskrift/2025-04-10-644">res. 10 april 2025 nr. 644</a>).</dd><dt class="refid">RefID</dt><dd class="refid">lov/1991-08-30-71</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om statsforetak</a><ul class="tocSubUl"><li><a href="#kapittel-1" data-child-interval="§§ 1 – 6">Kap. 1. Alminnelige bestemmelser</a><ul class="tocSubUl"><li><a href="#kapittel-1-paragraf-1">§ 1. Lovens virkeområde</a></li><li><a href="#kapittel-1-paragraf-2">§ 2. Definisjoner</a></li><li><a href="#kapittel-1-paragraf-3">§ 3. Partsstilling</a></li><li><a href="#kapittel-1-paragraf-4">§ 4. Forholdet til annen lovgivning</a></li><li><a href="#kapittel-1-paragraf-5">§ 4 a. Statens ansvar for foretakets forpliktelser</a></li><li><a href="#kapittel-1-paragraf-6">§ 5. Låneopptak og garantistillelse</a></li><li><a href="#kapittel-1-paragraf-7">§ 6. Lovens fravikelighet</a></li></ul></li><li><a href="#kapittel-2" data-child-interval="§§ 7 – 9">Kap. 2. Stiftelse</a><ul class="tocSubUl"><li><a href="#kapittel-2-paragraf-1">§ 7. Vedtak om opprettelse av foretaket</a></li><li><a href="#kapittel-2-paragraf-2">§ 8. Stiftelsesdokument</a></li><li><a href="#kapittel-2-paragraf-3">§ 9. Registrering i Foretaksregisteret</a></li></ul></li><li><a href="#kapittel-3" data-child-interval="§§ 10 – 11">Kap. 3. Vedtekter</a><ul class="tocSubUl"><li><a href="#kapittel-3-paragraf-1">§ 10. Vedtektenes innhold</a></li><li><a href="#kapittel-3-paragraf-2">§ 11. Vedtektsendringer</a></li></ul></li><li><a href="#kapittel-4" data-child-interval="§§ 12 – 17">Kap. 4. Statens innskudd i foretaket. Utdeling av foretakets midler</a><ul class="tocSubUl"><li><a href="#kapittel-4-paragraf-1">§ 12. Krav om forsvarlig egenkapital</a></li><li><a href="#kapittel-4-paragraf-2">§ 13. Statens innskudd ved stiftelsen av foretaket</a></li><li><a href="#kapittel-4-paragraf-3">§ 14. Forhøyelse av innskuddskapitalen ved nyinnbetaling</a></li><li><a href="#kapittel-4-paragraf-4">§ 15. Forhøyelse av innskuddskapitalen uten nyinnbetaling</a></li><li><a href="#kapittel-4-paragraf-5">§ 16. Nedsetting av innskuddskapitalen</a></li><li><a href="#kapittel-4-paragraf-6">§ 17. Utbytte</a></li></ul></li><li><a href="#kapittel-5" data-child-interval="§§ 18 – 30">Kap. 5. Styre og administrerende direktør</a><ul class="tocSubUl"><li><a href="#kapittel-5-paragraf-1">§ 18. Foretakets ledelse</a></li><li><a href="#kapittel-5-paragraf-2">§ 19. Styrets sammensetning m.v.</a></li><li><a href="#kapittel-5-paragraf-3">§ 20. Ansattes styrerepresentasjon</a></li><li><a href="#kapittel-5-paragraf-4">§ 21. Tjenestetid</a></li><li><a href="#kapittel-5-paragraf-5">§ 22. Opphør av styreverv før tjenestetiden er utløpt</a></li><li><a href="#kapittel-5-paragraf-6">§ 23. Styrets myndighet</a></li><li><a href="#kapittel-5-paragraf-7">§ 24. Styremøter</a></li><li><a href="#kapittel-5-paragraf-8">§ 25. Vedtaksførhet og flertallskrav</a></li><li><a href="#kapittel-5-paragraf-9">§ 26. Administrerende direktør</a></li><li><a href="#kapittel-5-paragraf-10">§ 27. Administrerende direktørs myndighet</a></li><li><a href="#kapittel-5-paragraf-11">§ 28. Habilitet</a></li><li><a href="#kapittel-5-paragraf-12">§ 29. Forbud mot å motta gaver m.v.</a></li><li><a href="#kapittel-5-paragraf-13">§ 30. Opplysningsplikt m.v. for styret i datterselskap</a></li></ul></li><li><a href="#kapittel-6" data-child-interval="§§ 31 – 32">Kap. 6. Representasjon</a><ul class="tocSubUl"><li><a href="#kapittel-6-paragraf-1">§ 31. Styret og administrerende direktørs representasjonsrett</a></li><li><a href="#kapittel-6-paragraf-2">§ 32. Overskridelse av representasjonsretten</a></li></ul></li><li><a href="#kapittel-7" data-child-interval="§§ 33 – 37">Kap. 7. Bedriftsforsamling</a><ul class="tocSubUl"><li><a href="#kapittel-7-paragraf-1">§ 33. Bedriftsforsamlingens sammensetning</a></li><li><a href="#kapittel-7-paragraf-2">§ 34. Tjenestetid m.m.</a></li><li><a href="#kapittel-7-paragraf-3">§ 35. Bedriftsforsamlingens myndighet</a></li><li><a href="#kapittel-7-paragraf-4">§ 36. Møter i bedriftsforsamlingen m.v.</a></li><li><a href="#kapittel-7-paragraf-5">§ 37. Vedtektsbestemmelser om bedriftsforsamling</a></li></ul></li><li><a href="#kapittel-8" data-child-interval="§§ 38 – 42">Kap. 8. Foretaksmøte</a><ul class="tocSubUl"><li><a href="#kapittel-8-paragraf-1">§ 38. Allment om foretaksmøtets myndighet og sammensetning</a></li><li><a href="#kapittel-8-paragraf-2">§ 39. Ordinært foretaksmøte</a></li><li><a href="#kapittel-8-paragraf-3">§ 40. Ekstraordinært foretaksmøte</a></li><li><a href="#kapittel-8-paragraf-4">§ 41. Innkalling til foretaksmøte</a></li><li><a href="#kapittel-8-paragraf-5">§ 42. Møteledelse og protokollasjon</a></li></ul></li><li><a href="#kapittel-9" data-child-interval="§§ 43 – 45">Kap. 9. Revisjon og gransking</a><ul class="tocSubUl"><li><a href="#kapittel-9-paragraf-1">§ 43. Foretaksrevisjon</a></li><li><a href="#kapittel-9-paragraf-2">§ 44. Gransking</a></li><li><a href="#kapittel-9-paragraf-3">§ 45. Riksrevisjonens kontroll</a></li></ul></li><li><a href="#kapittel-10" data-child-interval="§§ 46 – 54">Kap. 10. Oppløsning og avvikling</a><ul class="tocSubUl"><li><a href="#kapittel-10-paragraf-1">§ 46. Vedtak om oppløsning.</a></li><li><a href="#kapittel-10-paragraf-2">§ 47. (Opphevet)</a></li><li><a href="#kapittel-10-paragraf-3">§ 48. (Opphevet)</a></li><li><a href="#kapittel-10-paragraf-4">§ 49. Vedtak om avvikling m.v.</a></li><li><a href="#kapittel-10-paragraf-5">§ 50. Melding til Foretaksregisteret og kreditorvarsel</a></li><li><a href="#kapittel-10-paragraf-6">§ 51. Dekning av fordringshaverne</a></li><li><a href="#kapittel-10-paragraf-7">§ 52. Endelig oppløsning</a></li><li><a href="#kapittel-10-paragraf-8">§ 53. Ansvar for udekkede forpliktelser</a></li><li><a href="#kapittel-10-paragraf-9">§ 54. Sammenslutning med annet statsforetak</a></li></ul></li><li><a href="#kapittel-11" data-child-interval="§ 55">Kap. 11. Omdanning til statsforetak</a><ul class="tocSubUl"><li><a href="#kapittel-11-paragraf-1">§ 55. Omdanning til statsforetak</a></li></ul></li><li><a href="#kapittel-12" data-child-interval="§§ 56 – 58">Kap. 12. Erstatnings- og straffeansvar</a><ul class="tocSubUl"><li><a href="#kapittel-12-paragraf-1">§ 56. Erstatningsansvar</a></li><li><a href="#kapittel-12-paragraf-2">§ 57. Beslutning om å gjøre ansvaret gjeldende</a></li><li><a href="#kapittel-12-paragraf-3">§ 58. Straffeansvar</a></li></ul></li><li><a href="#kapittel-13" data-child-interval="§§ 59 – 61">Kap. 13. Ikrafttredelse og overgangsbestemmelser. Endringer i andre lover</a><ul class="tocSubUl"><li><a href="#kapittel-13-paragraf-1">§ 59. Ikrafttredelse</a></li><li><a href="#kapittel-13-paragraf-2">§ 60. Overgangsbestemmelser</a></li><li><a href="#kapittel-13-paragraf-3">§ 61. Endringer i andre lover</a></li></ul></li></ul></li></ul></dd></dl></header><main class="documentBody" data-lovdata-URL="NL/lov/1991-08-30-71" id="dokument"><h1>Lov om statsforetak</h1><section class="section" data-name="kap1" id="kapittel-1" data-lovdata-URL="NL/lov/1991-08-30-71/KAPITTEL_1"><h2>Kap. 1. Alminnelige bestemmelser</h2><article class="legalArticle" data-lovdata-URL="NL/lov/1991-08-30-71/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Lovens virkeområde</span></h3><article class="legalP" id="kapittel-1-paragraf-1-ledd-1">Loven gjelder for foretak som eies av staten alene, og som Kongen har bestemt at loven skal gjelde for, jfr. <a href="lov/1991-08-30-71/§7">§ 7</a>.</article></article><article class="legalArticle" data-lovdata-URL="NL/lov/1991-08-30-71/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">Med statsforetak menes i denne lov foretak som nevnt i <a href="lov/1991-08-30-71/§1">§ 1</a>.</article><article class="legalP" id="kapittel-1-paragraf-2-ledd-2">Eier et statsforetak så mange aksjer eller andeler i et selskap at de representerer flertallet av stemmene, anses statsforetaket som et morforetak og selskapet som et datterselskap. Eier et morforetak sammen med datterselskap eller eier ett eller flere datterselskap tilsammen så mange aksjer eller andeler i et annet selskap som nevnt i første punktum, anses også dette selskapet som datterselskap til morforetaket.</article><article class="legalP" id="kapittel-1-paragraf-2-ledd-3">Har et statsforetak ellers som eier av aksjer eller selskapsandeler eller på grunn av avtale bestemmende innflytelse over et selskap og en betydelig andel i dets driftsresultat, anses også statsforetaket som et morforetak og selskapet som et datterselskap.</article><article class="legalP" id="kapittel-1-paragraf-2-ledd-4">Morforetak og datterselskap utgjør tilsammen et konsern.</article><article class="legalP" id="kapittel-1-paragraf-2-ledd-5">Med møte i denne loven menes møte hvor de som deltar enten er fysisk til stede på møtet (fysisk møte), eller deltar ved bruk av elektroniske hjelpemidler (elektronisk møte).</article><article class="changesToParent">Endret ved <a href="lov/2021-05-28-51">lov 28 mai 2021 nr. 51</a> (ikr. 1 juni 2021 iflg. <a href="forskrift/2021-05-28-1667">res. 28 mai 2021 nr. 1667</a>).</article></article><article class="legalArticle" data-lovdata-URL="NL/lov/1991-08-30-71/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Partsstilling</span></h3><article class="legalP" id="kapittel-1-paragraf-3-ledd-1">Et statsforetak har selv rettigheter og forpliktelser, er part i avtaler med private og offentlige myndigheter og har partsstilling overfor domstol og andre myndigheter.</article></article><article class="legalArticle" data-lovdata-URL="NL/lov/1991-08-30-71/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Forholdet til annen lovgivning</span></h3><article class="legalP" id="kapittel-1-paragraf-4-ledd-1"><a href="lov/1967-02-10">Lov 10. februar 1967 om behandlingsmåten i forvaltningssaker (forvaltningsloven)</a> gjelder ikke for statsforetak. <a href="lov/1958-07-18-2">Lov 18. juli 1958 nr. 2 om offentlige tjenestetvister</a> og <a href="lov/2017-06-16-67">statsansatteloven</a> gjelder ikke for ansatte i statsforetak.</article><article class="changesToParent">Endret ved lover <a href="lov/2002-12-20-88">20 des 2002 nr. 88</a> (ikr. 1 jan 2003 iflg. <a href="forskrift/2002-12-20-1697">res. 20 des 2002 nr. 1697</a>), <a href="lov/2006-05-19-16">19 mai 2006 nr. 16</a> (ikr. 1 jan 2009 iflg. <a href="forskrift/2008-10-17-1118">res. 17 okt 2008 nr. 1118</a>), <a href="lov/2017-06-16-67">16 juni 2017 nr. 67</a> (ikr. 1 juli 2017 iflg. <a href="forskrift/2017-06-16-763">res. 16 juni 2017 nr. 763</a>), <a href="lov/2022-04-08-23">8 april 2022 nr. 23</a> (i kraft 1 jan 2023 iflg. <a href="forskrift/2022-04-08-548">res. 8 april 2022 nr. 548</a>).</article></article><article class="legalArticle" data-lovdata-URL="NL/lov/1991-08-30-71/§4a" data-name="§4a" id="kapittel-1-paragraf-5"><h3 class="legalArticleHeader"><span class="legalArticleValue">§ 4 a</span>. <span class="legalArticleTitle">Statens ansvar for foretakets forpliktelser</span></h3><article class="legalP" id="kapittel-1-paragraf-5-ledd-1">Staten hefter ikke overfor kreditorene for foretakets forpliktelser. Staten plikter ikke å gjøre innskudd i foretaket eller i tilfelle dets konkursbo ut over det som følger av stiftelsesdokumentet eller vedtak om å forhøye innskuddskapitalen.</article><article class="changesToParent">Tilføyd ved <a href="lov/2002-12-20-88">lov 20 des 2002 nr. 88</a> (ikr. 1 jan 2003 iflg. <a href="forskrift/2002-12-20-1697">res. 20 des 2002 nr. 1697</a>).</article></article><article class="legalArticle" data-lovdata-URL="NL/lov/1991-08-30-71/§5" data-name="§5" id="kapittel-1-paragraf-6"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Låneopptak og garantistillelse</span></h3><article class="legalP" id="kapittel-1-paragraf-6-ledd-1">I vedtektene kan det fastsettes regler om foretakets låneopptak og garantistillelser, herunder regler som begrenser adgangen til å ta opp lån eller gi garantier. For avtaler i strid med vedtektsbestemmelser som nevnt i forrige punktum, gjelder <a href="lov/1991-08-30-71/§32">§ 32</a>.</article><article class="changesToParent">Endret ved <a href="lov/2002-12-20-88">lov 20 des 2002 nr. 88</a> (ikr. 1 jan 2003 iflg. <a href="forskrift/2002-12-20-1697">res. 20 des 2002 nr. 1697</a>).</article></article><article class="legalArticle" data-lovdata-URL="NL/lov/1991-08-30-71/§6" data-name="§6" id="kapittel-1-paragraf-7"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Lovens fravikelighet</span></h3><article class="legalP" id="kapittel-1-paragraf-7-ledd-1">Bestemmelsene i loven kan ikke fravikes i vedtektene med mindre det motsatte er særskilt fastsatt i loven.</article></article></section><section class="section" data-name="kap2" id="kapittel-2" data-lovdata-URL="NL/lov/1991-08-30-71/KAPITTEL_2"><h2>Kap. 2. Stiftelse</h2><article class="legalArticle" data-lovdata-URL="NL/lov/1991-08-30-71/§7" data-name="§7" id="kapittel-2-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Vedtak om opprettelse av foretaket</span></h3><article class="legalP" id="kapittel-2-paragraf-1-ledd-1">Kongen i statsråd treffer vedtak om opprettelse av statsforetak, og fastsetter hvilket departement som skal representere staten som eier av foretaket. Vedtaket skal uttrykkelig betegne foretaket som et statsforetak som loven her skal gjelde for, jfr. <a href="lov/1991-08-30-71/§1">§ 1</a>.</article></article><article class="legalArticle" data-lovdata-URL="NL/lov/1991-08-30-71/§8" data-name="§8" id="kapittel-2-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Stiftelsesdokument</span></h3><article class="legalP" id="kapittel-2-paragraf-2-ledd-1">Når det er truffet vedtak om opprettelse av statsforetak, jfr. <a href="lov/1991-08-30-71/§7">§ 7</a>, oppretter vedkommende departement et datert og underskrevet stiftelsesdokument som inneholder en henvisning til vedtaket, og som dessuten i det minste angir departementets beslutning om:<ol class="defaultList" type="1"><li data-name="1." value="1"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">Foretakets vedtekter.</article></article></li><li data-name="2." value="2"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">Foretakets styre, herunder hvem som skal være styrets leder og nestleder.</article></article></li><li data-name="3." value="3"><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">Foretakets revisor.</article></article></li><li data-name="4." value="4"><article class="listArticle" id="kapittel-2-paragraf-2-ledd-1-punkt-4"><article class="legalP" id="kapittel-2-paragraf-2-ledd-1-punkt-4-ledd-1">Innskudd i annet enn penger, jfr. <a href="lov/1991-08-30-71/§13">§ 13</a> annet ledd første punktum.</article></article></li></ol></article><article class="legalP" id="kapittel-2-paragraf-2-ledd-2">Foretaket anses stiftet når stiftelsesdokumentet er opprettet. Fra dette tidspunkt kan foretaket ha partsstilling som nevnt i <a href="lov/1991-08-30-71/§3">§ 3</a>.</article><article class="changesToParent">Endret ved <a href="lov/2017-06-16-67">lov 16 juni 2017 nr. 67</a> (ikr. 1 juli 2017 iflg. <a href="forskrift/2017-06-16-763">res. 16 juni 2017 nr. 763</a>).</article></article><article class="legalArticle" data-lovdata-URL="NL/lov/1991-08-30-71/§9" data-name="§9" id="kapittel-2-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Registrering i Foretaksregisteret</span></h3><article class="legalP" id="kapittel-2-paragraf-3-ledd-1">Foretaket skal meldes til Foretaksregisteret senest seks måneder etter at stiftelsesdokumentet er opprettet.</article></article></section><section class="section" data-name="kap3" id="kapittel-3" data-lovdata-URL="NL/lov/1991-08-30-71/KAPITTEL_3"><h2>Kap. 3. Vedtekter</h2><article class="legalArticle" data-lovdata-URL="NL/lov/1991-08-30-71/§10" data-name="§10" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Vedtektenes innhold</span></h3><article class="legalP" id="kapittel-3-paragraf-1-ledd-1">Foretakets vedtekter skal i det minste angi:<ol class="defaultList" type="1"><li data-name="1." value="1"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">Foretakets navn.</article></article></li><li data-name="2." value="2"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">Foretakets formål.</article></article></li><li data-name="3." value="3"><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">Den kommune i riket hvor foretaket skal ha sitt forretningskontor.</article></article></li><li data-name="4." value="4"><article class="listArticle" id="kapittel-3-paragraf-1-ledd-1-punkt-4"><article class="legalP" id="kapittel-3-paragraf-1-ledd-1-punkt-4-ledd-1">Hvilket departement foretaket hører under.</article></article></li><li data-name="5." value="5"><article class="listArticle" id="kapittel-3-paragraf-1-ledd-1-punkt-5"><article class="legalP" id="kapittel-3-paragraf-1-ledd-1-punkt-5-ledd-1">Statens innskudd i foretaket.</article></article></li><li data-name="6." value="6"><article class="listArticle" id="kapittel-3-paragraf-1-ledd-1-punkt-6"><article class="legalP" id="kapittel-3-paragraf-1-ledd-1-punkt-6-ledd-1">Antallet, eller det laveste eller høyeste antall styremedlemmer.</article></article></li><li data-name="7." value="7"><article class="listArticle" id="kapittel-3-paragraf-1-ledd-1-punkt-7"><article class="legalP" id="kapittel-3-paragraf-1-ledd-1-punkt-7-ledd-1">Hvilke saker som skal behandles på det ordinære foretaksmøte.</article></article></li><li data-name="8." value="8"><article class="listArticle" id="kapittel-3-paragraf-1-ledd-1-punkt-8"><article class="legalP" id="kapittel-3-paragraf-1-ledd-1-punkt-8-ledd-1">Annet som etter loven krever vedtektsbestemmelse.</article></article></li></ol></article><article class="changesToParent">Endret ved <a href="lov/2003-09-05-91">lov 5 sep 2003 nr. 91</a> (ikr. 1 mars 2004 iflg. <a href="forskrift/2003-09-05-1118">res. 5 sep 2003 nr. 1118</a>).</article></article><article class="legalArticle" data-lovdata-URL="NL/lov/1991-08-30-71/§11" data-name="§11" id="kapittel-3-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Vedtektsendringer</span></h3><article class="legalP" id="kapittel-3-paragraf-2-ledd-1">Endringer i vedtektene vedtas av foretaksmøtet.</article></article></section><section class="section" data-name="kap4" id="kapittel-4" data-lovdata-URL="NL/lov/1991-08-30-71/KAPITTEL_4"><h2>Kap. 4. Statens innskudd i foretaket. Utdeling av foretakets midler</h2><article class="legalArticle" data-lovdata-URL="NL/lov/1991-08-30-71/§12" data-name="§12" id="kapittel-4-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Krav om forsvarlig egenkapital</span></h3><article class="legalP" id="kapittel-4-paragraf-1-ledd-1">Et statsforetak skal til enhver tid ha en egenkapital som er forsvarlig ut fra risikoen ved og omfanget av virksomheten i foretaket.</article><article class="legalP" id="kapittel-4-paragraf-1-ledd-2">Hvis det må antas at egenkapitalen er lavere enn forsvarlig ut fra risikoen ved og omfanget av virksomheten i foretaket, skal styret straks behandle saken. Styret skal innen rimelig tid innkalle foretaksmøtet, gi det en redegjørelse for foretakets økonomiske stilling og foreslå tiltak som vil gi foretaket en forsvarlig egenkapital. Det samme gjelder hvis det må antas at foretakets egenkapital er blitt mindre enn halvparten av innskuddskapitalen.</article><article class="legalP" id="kapittel-4-paragraf-1-ledd-3">Hvis styret ikke finner grunnlag for å foreslå tiltak som nevnt i annet ledd, eller slike tiltak ikke lar seg gjennomføre, skal det foreslå foretaket oppløst.</article><article class="changesToParent">Endret ved <a href="lov/2002-12-20-88">lov 20 des 2002 nr. 88</a> (ikr. 1 jan 2003 iflg. <a href="forskrift/2002-12-20-1697">res. 20 des 2002 nr. 1697</a>).</article></article><article class="legalArticle" data-lovdata-URL="NL/lov/1991-08-30-71/§13" data-name="§13" id="kapittel-4-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Statens innskudd ved stiftelsen av foretaket</span></h3><article class="legalP" id="kapittel-4-paragraf-2-ledd-1">Staten skal ved stiftelsen av foretaket gjøre et innskudd som står i et forsvarlig forhold til foretakets virksomhet. Statens innskuddskapital skal være innbetalt eller overført til foretaket senest samtidig med at foretaket registreres i Foretaksregisteret.</article><article class="legalP" id="kapittel-4-paragraf-2-ledd-2">Er statens innskudd andre formuesverdier enn penger, skal det angis i stiftelsesdokumentet hva som skal skytes inn. Innskuddet kan ikke overføres til et høyere beløp enn det antas å kunne oppføres med i foretakets balanse. En bekreftelse fra revisor om at innskuddet ikke er verdsatt høyere enn tillatt etter forrige punktum, skal vedlegges stiftelsesdokumentet.</article><article class="changesToParent">Endret ved <a href="lov/2002-12-20-88">lov 20 des 2002 nr. 88</a> (ikr. 1 jan 2003 iflg. <a href="forskrift/2002-12-20-1697">res. 20 des 2002 nr. 1697</a>).</article></article><article class="legalArticle" data-lovdata-URL="NL/lov/1991-08-30-71/§14" data-name="§14" id="kapittel-4-paragraf-3"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Forhøyelse av innskuddskapitalen ved nyinnbetaling</span></h3><article class="legalP" id="kapittel-4-paragraf-3-ledd-1">Etter at foretaket er registrert i Foretaksregisteret, kan foretaksmøtet beslutte å øke statens innskudd ved innbetaling av ny kapital.</article><article class="legalP" id="kapittel-4-paragraf-3-ledd-2">Møteprotokollen skal angi hvor mye innskuddet skal forhøyes med. Er innskuddet andre formuesverdier enn penger, skal protokollen angi hva som skal skytes inn. Innskuddet kan ikke overføres til et høyere beløp enn det antas å kunne oppføres med i foretakets balanse. På foretaksmøtet skal det legges fram en bekreftelse fra revisor om at innskuddet ikke er verdsatt høyere enn tillatt etter forrige punktum. Bekreftelsen skal vedlegges protokollen.</article><article class="legalP" id="kapittel-4-paragraf-3-ledd-3">Innskuddet skal være innbetalt eller overført til foretaket senest samtidig med at forhøyelsen registreres i Foretaksregisteret. Forhøyelsen anses gjennomført når den er registrert i Foretaksregisteret.</article></article><article class="legalArticle" data-lovdata-URL="NL/lov/1991-08-30-71/§15" data-name="§15" id="kapittel-4-paragraf-4"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Forhøyelse av innskuddskapitalen uten nyinnbetaling</span></h3><article class="legalP" id="kapittel-4-paragraf-4-ledd-1">Foretaksmøtet kan beslutte å øke statens innskudd i foretaket ved overføring fra foretakets egenkapital i den utstrekning denne etter den senest fastsatte balansen overstiger det tidligere innskuddsbeløpet. Møteprotokollen skal angi hvor mye innskuddet skal forhøyes med. Forhøyelsen anses for gjennomført når den er registrert i Foretaksregisteret.</article></article><article class="legalArticle" data-lovdata-URL="NL/lov/1991-08-30-71/§16" data-name="§16" id="kapittel-4-paragraf-5"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Nedsetting av innskuddskapitalen</span></h3><article class="legalP" id="kapittel-4-paragraf-5-ledd-1">Foretaksmøtet kan beslutte å sette ned statens innskudd. Møteprotokollen skal angi hvor mye innskuddet skal settes ned med, og om beløpet skal anvendes til:<ol class="defaultList" type="1"><li data-name="1." value="1"><article class="listArticle" id="kapittel-4-paragraf-5-ledd-1-punkt-1"><article class="legalP" id="kapittel-4-paragraf-5-ledd-1-punkt-1-ledd-1">Dekning av tap som ikke kan dekkes på annen måte.</article></article></li><li data-name="2." value="2"><article class="listArticle" id="kapittel-4-paragraf-5-ledd-1-punkt-2"><article class="legalP" id="kapittel-4-paragraf-5-ledd-1-punkt-2-ledd-1">Tilbakebetaling til staten, eller</article></article></li><li data-name="3." value="3"><article class="listArticle" id="kapittel-4-paragraf-5-ledd-1-punkt-3"><article class="legalP" id="kapittel-4-paragraf-5-ledd-1-punkt-3-ledd-1">Overføring til fond.</article></article></li></ol></article><article class="legalP" id="kapittel-4-paragraf-5-ledd-2">Beslutning som nevnt i første ledd nr. 2 og 3 kan ikke gjelde større beløp enn at det etter nedsettingen er full dekning for det gjenværende innskudd. Ved beregningen av beløpet skal balanse for det siste regnskapsår legges til grunn, men det skal tas tilbørlig hensyn til tap som måtte være lidt etter balansedagen. På foretaksmøte skal det legges fram en bekreftelse fra revisor på at vilkårene i første og annet punktum er oppfylt. Bekreftelsen skal vedlegges protokollen.</article><article class="legalP" id="kapittel-4-paragraf-5-ledd-3">Bestemmelsene i <a href="lov/1997-06-13-44/§12-4">lov 13. juni 1997 nr. 44 om aksjeselskaper §§ 12-4</a> til <a href="lov/1997-06-13-44/§12-6">12-6</a> gjelder tilsvarende.</article><article class="changesToParent">Endret ved <a href="lov/2002-12-20-88">lov 20 des 2002 nr. 88</a> (ikr. 1 jan 2003 iflg. <a href="forskrift/2002-12-20-1697">res. 20 des 2002 nr. 1697</a>).</article></article><article class="legalArticle" data-lovdata-URL="NL/lov/1991-08-30-71/§17" data-name="§17" id="kapittel-4-paragraf-6"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Utbytte</span></h3><article class="legalP" id="kapittel-4-paragraf-6-ledd-1">Utdeling av foretakets midler til staten som ikke skjer ved nedsettelse av innskuddskapitalen jfr. <a href="lov/1991-08-30-71/§16">§ 16</a> eller ved oppløsning, jfr. <a href="lov/1991-08-30-71/kap10">kapittel 10</a>, kan bare foretas som utdeling av utbytte.</article><article class="legalP" id="kapittel-4-paragraf-6-ledd-2">Utbytte kan bare besluttes utdelt så langt foretaket har en nettoformue som overstiger innskuddskapitalen. Ved beregningen av beløpet skal balansen for det siste regnskapsåret legges til grunn. Det kan ikke i noe tilfelle besluttes utdelt mer enn forenlig med forsiktig og god regnskapsskikk under tilbørlig hensyn til tap som måtte være inntruffet etter balansedagen eller som må forutsettes å ville inntreffe.</article><article class="legalP" id="kapittel-4-paragraf-6-ledd-3">Beslutning om utdeling av foretakets midler treffes av foretaksmøtet.</article></article></section><section class="section" data-name="kap5" id="kapittel-5" data-lovdata-URL="NL/lov/1991-08-30-71/KAPITTEL_5"><h2>Kap. 5. Styre og administrerende direktør</h2><article class="legalArticle" data-lovdata-URL="NL/lov/1991-08-30-71/§18" data-name="§18" id="kapittel-5-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Foretakets ledelse</span></h3><article class="legalP" id="kapittel-5-paragraf-1-ledd-1">Et statsforetak ledes av et styre og en administrerende direktør.</article></article><article class="legalArticle" data-lovdata-URL="NL/lov/1991-08-30-71/§19" data-name="§19" id="kapittel-5-paragraf-2"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Styrets sammensetning m.v.</span></h3><article class="legalP" id="kapittel-5-paragraf-2-ledd-1">Et statsforetak skal ha et styre på minst tre personer. I foretak hvor de ansatte har styrerepresentasjon, jfr. <a href="lov/1991-08-30-71/§20">§ 20</a>, skal styret ha minst fem medlemmer.</article><article class="legalP" id="kapittel-5-paragraf-2-ledd-2">Administrerende direktør kan ikke være medlem av styret.</article><article class="legalP" id="kapittel-5-paragraf-2-ledd-3">Styret velges av foretaksmøte med de unntak som følger av <a href="lov/1991-08-30-71/§8">§§ 8</a> første ledd og <a href="lov/1991-08-30-71/§20">20</a>. Styremedlemmenes godtgjørelse fastsettes av foretaksmøtet.</article><article class="legalP" id="kapittel-5-paragraf-2-ledd-4">Styret skal ha en leder og nestleder. Er ikke annet bestemt i vedtektene, velges lederen og nestlederen av foretaksmøtet.</article><article class="legalP" id="kapittel-5-paragraf-2-ledd-5">Reglene i <a href="lov/1997-06-13-44/§20-6">aksjeloven § 20-6</a> om representasjon av begge kjønn i styret gjelder tilsvarende.</article><article class="changesToParent">Endret ved <a href="lov/2003-12-19-120">lov 19 des 2003 nr. 120</a> (ikr. 1 jan 2004).</article></article><article class="legalArticle" data-lovdata-URL="NL/lov/1991-08-30-71/§20" data-name="§20" id="kapittel-5-paragraf-3"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Ansattes styrerepresentasjon</span></h3><article class="legalP" id="kapittel-5-paragraf-3-ledd-1">Har foretaket i de tre siste regnskapsår gjennomsnittlig hatt flere enn 30 ansatte, kan 2/3 av de ansatte kreve at ett styremedlem og en observatør og vararepresentanter velges av og blant de ansatte.</article><article class="legalP" id="kapittel-5-paragraf-3-ledd-2">Har foretaket i de tre siste regnskapsår gjennomsnittlig hatt flere enn 50 ansatte, kan et flertall av de ansatte kreve at inntil 1/3, likevel minst to, av styrets medlemmer med vararepresentanter velges av og blant de ansatte.</article><article class="legalP" id="kapittel-5-paragraf-3-ledd-3">Har foretaket i de tre siste regnskapsår gjennomsnittlig hatt flere enn 200 ansatte, og det er avtalt at foretaket ikke skal ha bedriftsforsamling, jfr. <a href="lov/1991-08-30-71/§33">§ 33</a> annet ledd, skal de ansatte velge ett styremedlem med vararepresentant, eller to observatører med vararepresentanter, i tillegg til den representasjon som følger av annet ledd.</article><article class="legalP" id="kapittel-5-paragraf-3-ledd-4">Tilhører foretaket et konsern eller en annen gruppe foretak som er knyttet sammen gjennom eierinteresser eller felles ledelse, kan det inngås skriftlig avtale mellom konsernet eller gruppen og et flertall av de ansatte, eller mellom konsernet eller gruppen og én eller flere lokale fagforeninger som representerer et flertall av de ansatte i konsernet eller gruppen, om at de ansatte i konsernet eller gruppen ved anvendelse av annet og tredje ledd skal regnes som ansatt i foretaket, og at valg etter annet og tredje ledd skal foretas av og blant de ansatte i konsernet eller gruppen.</article><article class="legalP" id="kapittel-5-paragraf-3-ledd-5">Tilhører foretaket et konsern eller en annen gruppe foretak som er knyttet sammen gjennom felles ledelse, og det ikke er inngått avtale etter fjerde ledd, kan Kongen etter søknad fra konsernet eller gruppen, et flertall av de ansatte eller én eller flere lokale fagforeninger som representerer et flertall av de ansatte i konsernet eller gruppen, bestemme at de ansatte i konsernet eller gruppen ved anvendelse av annet og tredje ledd skal regnes som ansatt i foretaket, og at valg etter annet og tredje ledd skal foretas av og blant de ansatte i konsernet eller gruppen.</article><article class="legalP" id="kapittel-5-paragraf-3-ledd-6">Kongen<sup class="footnotereference" data-footnotereferencevalue="1" data-unique-footnote-counter="1">1</sup> kan ved forskrift eller ved vedtak i det enkelte tilfelle gjøre unntak fra første, annet og tredje ledd eller bestemme at femte ledd skal anvendes overfor deler av konsernet eller gruppen. Kongen kan dessuten gi utfyllende forskrifter til bestemmelsene i første til femte ledd, herunder om vilkår for stemmerett og valgbarhet, om valgmåten, om avgjørelsen av tvister om valget og om bortfall av verv som styremedlem og observatør.</article><article class="legalP" id="kapittel-5-paragraf-3-ledd-7">Bestemmelsene i <a href="lov/1991-08-30-71/§21">§ 21</a> første ledd om tjenestetidens lengde og <a href="lov/1991-08-30-71/§22">§ 22</a> første ledd tredje punktum om fjerning av styremedlemmer, gjelder ikke for styremedlemmer og observatører valgt etter reglene i første til femte ledd.</article><article class="changesToParent">Endret ved <a href="lov/2014-06-20-25">lov 20 juni 2014 nr. 25</a> (ikr. 1 juli 2014).</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Kommunal- og moderniseringsdepartementet iflg. <a href="forskrift/1991-12-20-827">res. 20 des 1991 nr. 827</a>, som kan delegere myndighet videre til Bedriftsdemokratinemnda.</article></footer></article><article class="legalArticle" data-lovdata-URL="NL/lov/1991-08-30-71/§21" data-name="§21" id="kapittel-5-paragraf-4"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Tjenestetid</span></h3><article class="legalP" id="kapittel-5-paragraf-4-ledd-1">Styremedlemmene tjenestegjør i to år. I vedtektene kan det fastsettes kortere eller lengre tjenestetid, likevel ikke lengre enn 4 år. Kortere tjenestetid kan fastsettes ved suppleringsvalg. Tjenestetiden opphører ved utløpet av det ordinære foretaksmøte i det år tjenestetiden utløper.</article><article class="legalP" id="kapittel-5-paragraf-4-ledd-2">Et styremedlem blir stående inntil nytt styremedlem er valgt selv om tjenestetiden er utløpt.</article></article><article class="legalArticle" data-lovdata-URL="NL/lov/1991-08-30-71/§22" data-name="§22" id="kapittel-5-paragraf-5"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Opphør av styreverv før tjenestetiden er utløpt</span></h3><article class="legalP" id="kapittel-5-paragraf-5-ledd-1">Når særlige forhold foreligger, har et styremedlem rett til å tre tilbake før tjenestetiden er ute. Om tilbaketreden skal gis rimelig forhåndsvarsel til departementet. Medlem av styret kan når som helst fjernes ved beslutning av foretaksmøtet.</article><article class="legalP" id="kapittel-5-paragraf-5-ledd-2">Opphører vervet for et styremedlem før utløpet av tjenestetiden eller blir han fjernet ved kjennelse etter <a href="lov/1984-06-08-58/§142">konkursloven § 142</a> og <a href="lov/1984-06-08-58/§143">143</a>, og vararepresentant for ham ikke fins, skal foretaksmøtet velge et nytt styremedlem for resten av perioden. Valget kan likevel utstå til neste ordinære foretaksmøte dersom styret er vedtaksført med de gjenværende medlemmer og vararepresentanter.</article></article><article class="legalArticle" data-lovdata-URL="NL/lov/1991-08-30-71/§23" data-name="§23" id="kapittel-5-paragraf-6"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Styrets myndighet</span></h3><article class="legalP" id="kapittel-5-paragraf-6-ledd-1">Forvaltningen av foretaket hører under styret, som også påser at virksomhetene drives i samsvar med foretakets formål, vedtekter og retningslinjer fastsatt av foretaksmøtet. Styret har ansvaret for en tilfredsstillende organisering av foretaket og skal påse at registrering og dokumentasjon av regnskapsopplysninger og formuesforvaltningen er gjenstand for betryggende kontroll. Styret skal føre tilsyn med administrerende direktørs ledelse av virksomheten.</article><article class="legalP" id="kapittel-5-paragraf-6-ledd-2">Før styret treffer vedtak i saker som antas å være av vesentlig betydning for foretakets formål eller som i vesentlig grad vil endre virksomhetens karakter, skal saken skriftlig forelegges departementet. Som vedlegg skal i tilfelle følge uttalelse fra bedriftsforsamlingen etter <a href="lov/1991-08-30-71/§35">§ 35</a> tredje ledd. I vedtektene kan det fastsettes nærmere regler om hvilke saker som skal forelegges departementet etter første punktum.</article><article class="legalP" id="kapittel-5-paragraf-6-ledd-3">Styret kan ikke uten foretaksmøtets samtykke inngå avtale om deltakelse i et selskap eller annet samarbeidsforhold hvor foretaket har et ubegrenset ansvar for den felles virksomhetens samlede forpliktelser eller for deler av disse.</article><article class="legalP" id="kapittel-5-paragraf-6-ledd-4">Begjæring om gjeldsforhandling eller konkursbehandling for foretaket kan bare fremsettes av styret. Under konkursbehandling representerer styret foretaket som konkursskyldner.</article><article class="changesToParent">Endret ved <a href="lov/1998-07-17-56">lover 17 juli 1998 nr. 56</a> (ikr. 1 jan 1999), <a href="lov/2002-12-20-88">20 des 2002 nr. 88</a> (ikr. 1 jan 2003 iflg. <a href="forskrift/2002-12-20-1697">res. 20 des 2002 nr. 1697</a>).</article></article><article class="legalArticle" data-lovdata-URL="NL/lov/1991-08-30-71/§24" data-name="§24" id="kapittel-5-paragraf-7"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Styremøter</span></h3><article class="legalP" id="kapittel-5-paragraf-7-ledd-1">Styrets leder sørger for at styret holder møter så ofte som det trengs. Behandlingsmåten skal være betryggende. Medlem av styret og administrerende direktør kan kreve at styret sammenkalles. Om styret ikke for enkelte tilfelle bestemmer noe annet, har administrerende direktør rett til å delta og til å uttale seg på styremøtene. Blir styremøtet holdt som fysisk møte, har styremedlem og administrerende direktør rett til å delta elektronisk.</article><article class="legalP" id="kapittel-5-paragraf-7-ledd-2">Styremøtene ledes av lederen, eller i hans fravær, av nestlederen. Deltar ingen av disse, velger styret selv sin møteleder.</article><article class="legalP" id="kapittel-5-paragraf-7-ledd-3">Ved styremøtene skal det føres protokoll som signeres av samtlige av styremedlemmene som deltar. Styremedlem eller administrerende direktør som er uenig i styrets beslutning, kan kreve sin oppfatning innført i protokollen. Protokollen skal snarest, og senest fjorten dager etter at styremøte er avholdt, sendes vedkommende departement.</article><article class="changesToParent">Endret ved <a href="lov/2021-05-28-51">lov 28 mai 2021 nr. 51</a> (ikr. 1 juni 2021 iflg. <a href="forskrift/2021-05-28-1667">res. 28 mai 2021 nr. 1667</a>).</article></article><article class="legalArticle" data-lovdata-URL="NL/lov/1991-08-30-71/§25" data-name="§25" id="kapittel-5-paragraf-8"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Vedtaksførhet og flertallskrav</span></h3><article class="legalP" id="kapittel-5-paragraf-8-ledd-1">Styret er vedtaksført når mer enn halvdelen av samtlige styremedlemmer deltar. Styret kan likevel ikke treffe beslutning med mindre alle medlemmer av styret så vidt mulig er gitt mulighet til å delta i behandling av saken. Har et styremedlem forfall, og det finnes vararepresentant for ham, skal vararepresentanten gis mulighet til å delta.</article><article class="legalP" id="kapittel-5-paragraf-8-ledd-2">Som styrets beslutning gjelder det som flertallet blant de som deltar, har stemt for, eller ved stemmelikhet det som møtelederen har stemt for. De som stemmer for en beslutning må likevel alltid utgjøre mer enn 1/3 av samtlige styremedlemmer.</article><article class="legalP" id="kapittel-5-paragraf-8-ledd-3">Ved valg eller ansettelse anses den valgt eller ansatt som får flest stemmer. Styret kan på forhånd bestemme at det skal holdes ny avstemning dersom ingen får flertall av de avgitte stemmer. Står stemmene likt ved valg av møteleder, avgjøres valget ved loddtrekning. I andre tilfelle gjelder det lederen har stemt for.</article><article class="changesToParent">Endret ved <a href="lov/2021-05-28-51">lov 28 mai 2021 nr. 51</a> (ikr. 1 juni 2021 iflg. <a href="forskrift/2021-05-28-1667">res. 28 mai 2021 nr. 1667</a>).</article></article><article class="legalArticle" data-lovdata-URL="NL/lov/1991-08-30-71/§26" data-name="§26" id="kapittel-5-paragraf-9"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Administrerende direktør</span></h3><article class="legalP" id="kapittel-5-paragraf-9-ledd-1">Et statsforetak skal ha en administrerende direktør som tilsettes av styret som også fastsetter administrerende direktørs lønn. Styret treffer vedtak om å si opp eller avskjedige administrerende direktør.</article></article><article class="legalArticle" data-lovdata-URL="NL/lov/1991-08-30-71/§27" data-name="§27" id="kapittel-5-paragraf-10"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Administrerende direktørs myndighet</span></h3><article class="legalP" id="kapittel-5-paragraf-10-ledd-1">Administrerende direktør forestår den daglige ledelse av foretaket, og skal følge de retningslinjer og pålegg som styret gir. Administrerende direktør skal sørge for at foretakets registrering og dokumentasjon av regnskapsopplysninger er i samsvar med lov og forskrifter og at formuesforvaltningen er ordnet på betryggende måte.</article><article class="legalP" id="kapittel-5-paragraf-10-ledd-2">Den daglige ledelsen omfatter ikke saker som etter foretakets forhold er av uvanlig art eller stor betydning. Slike saker kan administrerende direktør bare avgjøre om styret i enkelte tilfelle har gitt ham myndighet til det, eller styrets beslutning ikke kan avventes uten vesentlig ulempe for foretakets virksomhet. Styret skal i så fall snarest underrettes om saken.</article><article class="changesToParent">Endret ved <a href="lov/1998-07-17-56">lov 17 juli 1998 nr. 56</a> (ikr. 1 jan 1999).</article></article><article class="legalArticle" data-lovdata-URL="NL/lov/1991-08-30-71/§28" data-name="§28" id="kapittel-5-paragraf-11"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Habilitet</span></h3><article class="legalP" id="kapittel-5-paragraf-11-ledd-1">Styremedlem eller administrerende direktør må ikke delta i behandling eller avgjørelser av spørsmål som har slik særlig betydning for ham selv eller nærstående at han må anses for å ha en framtredende personlig eller økonomisk særinteresse i saken.</article></article><article class="legalArticle" data-lovdata-URL="NL/lov/1991-08-30-71/§29" data-name="§29" id="kapittel-5-paragraf-12"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Forbud mot å motta gaver m.v.</span></h3><article class="legalP" id="kapittel-5-paragraf-12-ledd-1">Den som er ansatt eller har tillitsverv i foretaket må ikke for seg eller andre motta gaver, provisjoner, tjenester eller andre ytelser fra andre enn foretaket som er egnet til, eller av giveren ment, å påvirke deres handlinger for foretaket.</article><article class="legalP" id="kapittel-5-paragraf-12-ledd-2">Gaver, tjenester eller andre ytelser som nevnt i første ledd må heller ikke mottas av vedkommendes ektefelle, person som vedkommende lever sammen med, noen som er beslektet eller besvogret med dem i rett opp eller nedstigende linje, eller av selskap hvor noen person som nevnt i første ledd har en framtredende interesse i.</article><article class="legalP" id="kapittel-5-paragraf-12-ledd-3">Den som har mottatt ytelse i strid med forbudet i paragrafen her, plikter å betale foretaket et beløp som tilsvarer det som urettmessig er mottatt. <a href="lov/1991-08-30-71/§56">§ 56</a> annet ledd gjelder tilsvarende.</article></article><article class="legalArticle" data-lovdata-URL="NL/lov/1991-08-30-71/§30" data-name="§30" id="kapittel-5-paragraf-13"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Opplysningsplikt m.v. for styret i datterselskap</span></h3><article class="legalP" id="kapittel-5-paragraf-13-ledd-1">Styret i datterselskap plikter å gi styret og administrerende direktør i det eiende statsforetak de opplysninger som trengs for å vurdere konsernets stilling og resultatet av konsernets virksomhet.</article></article></section><section class="section" data-name="kap6" id="kapittel-6" data-lovdata-URL="NL/lov/1991-08-30-71/KAPITTEL_6"><h2>Kap. 6. Representasjon</h2><article class="legalArticle" data-lovdata-URL="NL/lov/1991-08-30-71/§31" data-name="§31" id="kapittel-6-paragraf-1"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Styret og administrerende direktørs representasjonsrett</span></h3><article class="legalP" id="kapittel-6-paragraf-1-ledd-1">Styret representerer foretaket utad, og tegner dets firma.</article><article class="legalP" id="kapittel-6-paragraf-1-ledd-2">Styret kan gi styremedlem eller administrerende direktør rett til å tegne foretakets firma. Vedtektene kan begrense styrets myndighet etter forrige punktum og også selv gi bestemmelser om fullmakt som der nevnt.</article><article class="legalP" id="kapittel-6-paragraf-1-ledd-3">Administrerende direktør representerer foretaket utad i saker som faller innenfor hans myndighet etter <a href="lov/1991-08-30-71/§27">§ 27</a>.</article></article><article class="legalArticle" data-lovdata-URL="NL/lov/1991-08-30-71/§32" data-name="§32" id="kapittel-6-paragraf-2"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Overskridelse av representasjonsretten</span></h3><article class="legalP" id="kapittel-6-paragraf-2-ledd-1">Har noen som representerer foretaket utad ved handling på vegne av foretaket overskredet sin myndighet, er handlingen ikke bindende for foretaket dersom medkontrahenten innså eller burde innse at myndigheten er overskredet, og det derfor ville stride mot redelighet å gjøre rett etter handlingen gjeldende.</article></article></section><section class="section" data-name="kap7" id="kapittel-7" data-lovdata-URL="NL/lov/1991-08-30-71/KAPITTEL_7"><h2>Kap. 7. Bedriftsforsamling</h2><article class="legalArticle" data-lovdata-URL="NL/lov/1991-08-30-71/§33" data-name="§33" id="kapittel-7-paragraf-1"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Bedriftsforsamlingens sammensetning</span></h3><article class="legalP" id="kapittel-7-paragraf-1-ledd-1">I foretak som de siste tre regnskapsår gjennomsnittlig har hatt flere enn 200 ansatte, skal det velges en bedriftsforsamling på 12 medlemmer eller et høyere antall, delelig med tre, som fastsettes av foretaksmøtet.</article><article class="legalP" id="kapittel-7-paragraf-1-ledd-2">Det kan inngås avtale mellom foretaket og fagforeninger som omfatter 2/3 av de ansatte eller et flertall av de ansatte om at foretaket ikke skal ha bedriftsforsamling, jfr. <a href="lov/1991-08-30-71/§20">§ 20</a> tredje ledd. Kongen kan gi nærmere regler om avtalens inngåelse og innhold.</article><article class="legalP" id="kapittel-7-paragraf-1-ledd-3">2/3 av bedriftsforsamlingens medlemmer med vararepresentanter velges av foretaksmøtet.</article><article class="legalP" id="kapittel-7-paragraf-1-ledd-4">1/3 av bedriftsforsamlingens medlemmer med vararepresentanter velges av og blant de ansatte. Fagforeninger som omfatter 2/3 av de ansatte eller et flertall av de ansatte, kan beslutte at det i tillegg skal velges observatører og vararepresentanter. Antallet observatører kan utgjøre inntil en halvpart av de ansattes medlemmer.</article><article class="legalP" id="kapittel-7-paragraf-1-ledd-5">Tilhører foretaket et konsern eller en annen gruppe foretak som er knyttet sammen gjennom felles ledelse, kan Kongen etter søknad fra konsernet (gruppen) eller fra fagforeninger som omfatter 2/3 av de ansatte i konsernet (gruppen) eller fra et flertall av de ansatte i konsernet (gruppen) bestemme at de ansatte i konsernet (gruppen) ved anvendelse av første ledd skal regnes som ansatte i foretaket, og at valg etter fjerde ledd skal foretas av og blant de ansatte i konsernet (gruppen).</article><article class="legalP" id="kapittel-7-paragraf-1-ledd-6">Kongen kan ved forskrift eller i det enkelte tilfelle gjøre unntak fra bestemmelsene i første og fjerde ledd eller bestemme at femte ledd skal anvendes i forhold til deler av konsernet. Kongen kan dessuten gi utfyllende forskrifter til første, fjerde og femte ledd, herunder om vilkår for stemmerett og valgbarhet, valgmåten, om avgjørelsen av tvister om valget og om bortfall av verv som medlem av bedriftsforsamlingen.</article></article><article class="legalArticle" data-lovdata-URL="NL/lov/1991-08-30-71/§34" data-name="§34" id="kapittel-7-paragraf-2"><h3 class="legalArticleHeader"><span class="legalArticleValue">§ 34</span>. <span class="legalArticleTitle">Tjenestetid m.m.</span></h3><article class="legalP" id="kapittel-7-paragraf-2-ledd-1">Om tjenestetid og opphør av verv som medlem av bedriftsforsamlingen gjelder <a href="lov/1991-08-30-71/§21">§§ 21</a> og <a href="lov/1991-08-30-71/§22">22</a> tilsvarende, likevel gjelder <a href="lov/1991-08-30-71/§21">§ 21</a> første ledd om tjenestetidens lengde og <a href="lov/1991-08-30-71/§22">§ 22</a> første ledd tredje punktum om fjerning av et medlem ikke for medlem som er valgt av de ansatte i medhold av <a href="lov/1991-08-30-71/§33">§ 33</a> fjerde ledd.</article><article class="legalP" id="kapittel-7-paragraf-2-ledd-2">Medlem av og observatør i styret og administrerende direktør kan ikke være medlem eller observatør til bedriftsforsamlingen. Lovens bestemmelser om bedriftsforsamlingens medlemmer gjelder så langt de passer for observatører og vararepresentanter.</article><article class="legalP" id="kapittel-7-paragraf-2-ledd-3">Bedriftsforsamlingen velger selv en leder blant sine medlemmer.</article></article><article class="legalArticle" data-lovdata-URL="NL/lov/1991-08-30-71/§35" data-name="§35" id="kapittel-7-paragraf-3"><h3 class="legalArticleHeader"><span class="legalArticleValue">§ 35</span>. <span class="legalArticleTitle">Bedriftsforsamlingens myndighet</span></h3><article class="legalP" id="kapittel-7-paragraf-3-ledd-1">Bedriftsforsamlingen skal føre tilsyn med styrets og administrerende direktørs forvaltning av foretaket. Hvert av medlemmene og observatørene kan på møte i bedriftsforsamlingen kreve opplysninger om foretakets drift i den utstrekning de finner det nødvendig. Bedriftsforsamlingen kan selv eller ved utvalg iverksette undersøkelser.</article><article class="legalP" id="kapittel-7-paragraf-3-ledd-2">Bedriftsforsamlingen skal gi uttalelse til foretaksmøtet om styrets forslag til resultatregnskap og balanse bør godkjennes, og om styrets forslag om bruk av overskudd eller dekning av underskudd. Styrets forslag samt revisjonsberetning skal sendes bedriftsforsamlingens medlemmer senest en uke før saken skal behandles.</article><article class="legalP" id="kapittel-7-paragraf-3-ledd-3">Før det treffes vedtak i saker som gjelder (a) investeringer av betydelig omfang i forhold til foretakets ressurser eller (b) rasjonalisering eller omlegging av driften som vil medføre større endring eller omdisponering av arbeidsstyrken skal forslaget forelegges bedriftsforsamlingen til uttalelse.</article><article class="legalP" id="kapittel-7-paragraf-3-ledd-4">Bedriftsforsamlingen kan vedta anbefalinger til styret om en hvilken som helst sak.</article><article class="legalP" id="kapittel-7-paragraf-3-ledd-5">Andre beføyelser kan ikke legges til bedriftsforsamlinger.</article></article><article class="legalArticle" data-lovdata-URL="NL/lov/1991-08-30-71/§36" data-name="§36" id="kapittel-7-paragraf-4"><h3 class="legalArticleHeader"><span class="legalArticleValue">§ 36</span>. <span class="legalArticleTitle">Møter i bedriftsforsamlingen m.v.</span></h3><article class="legalP" id="kapittel-7-paragraf-4-ledd-1">Bedriftsforsamlingens leder skal innkalle til møte så ofte som nødvendig, og dessuten når minst 1/6 av medlemmene eller styret krever det. Behandlingsmåten skal være betryggende. Om ikke bedriftsforsamlingen for det enkelte tilfellet bestemmer noe annet, har styremedlem, observatør og administrerende direktør rett til å delta, og til å uttale seg på møter i bedriftsforsamlingen. Styrets leder og administrerende direktør har plikt til å delta, med mindre dette er åpenbart unødvendig eller det foreligger gyldig forfall. I sistnevnte tilfelle skal det utpekes en stedfortreder. Om møteledelse og protokollering gjelder <a href="lov/1991-08-30-71/§24">§ 24</a> annet og tredje ledd tilsvarende og om vedtaksførhet og avstemminger gjelder <a href="lov/1991-08-30-71/§25">§ 25</a> tilsvarende.</article><article class="legalP" id="kapittel-7-paragraf-4-ledd-2">Blir bedriftsforsamlingen holdt som fysisk møte, har medlem av bedriftsforsamlingen, styremedlem, administrerende direktør og observatør rett til å delta elektronisk.</article><article class="legalP" id="kapittel-7-paragraf-4-ledd-3">Godtgjørelsen til bedriftsforsamlingens medlemmer og observatører fastsettes av foretaksmøtet.</article><article class="changesToParent">Endret ved <a href="lov/2021-05-28-51">lov 28 mai 2021 nr. 51</a> (ikr. 1 juni 2021 iflg. <a href="forskrift/2021-05-28-1667">res. 28 mai 2021 nr. 1667</a>).</article></article><article class="legalArticle" data-lovdata-URL="NL/lov/1991-08-30-71/§37" data-name="§37" id="kapittel-7-paragraf-5"><h3 class="legalArticleHeader"><span class="legalArticleValue">§ 37</span>. <span class="legalArticleTitle">Vedtektsbestemmelser om bedriftsforsamling</span></h3><article class="legalP" id="kapittel-7-paragraf-5-ledd-1">I vedtektene kan bestemmes at foretaket skal ha bedriftsforsamling selv om vilkårene etter <a href="lov/1991-08-30-71/§33">§ 33</a> ikke foreligger. Bestemmelser om bedriftsforsamling som er gitt i eller i medhold av loven, gjelder da tilsvarende.</article></article></section><section class="section" data-name="kap8" id="kapittel-8" data-lovdata-URL="NL/lov/1991-08-30-71/KAPITTEL_8"><h2>Kap. 8. Foretaksmøte</h2><article class="legalArticle" data-lovdata-URL="NL/lov/1991-08-30-71/§38" data-name="§38" id="kapittel-8-paragraf-1"><h3 class="legalArticleHeader"><span class="legalArticleValue">§ 38</span>. <span class="legalArticleTitle">Allment om foretaksmøtets myndighet og sammensetning</span></h3><article class="legalP" id="kapittel-8-paragraf-1-ledd-1">Departementet utøver den øverste myndighet i foretaket i foretaksmøtet. Departementets myndighet i foretaket kan ikke utøves utenom foretaksmøtet.</article><article class="legalP" id="kapittel-8-paragraf-1-ledd-2">Rett til å delta i foretaksmøtet og til å uttale seg har foretakets styre, administrerende direktør og revisor. Administrerende direktør og styrets leder har plikt til å delta, med mindre dette er åpenbart unødvendig eller det foreligger gyldig forfall. I sistnevnte tilfelle skal utpekes en stedfortreder. Foretakets revisor har plikt til å delta for så vidt de saker som skal behandles er av slik art at dette kan anses nødvendig. Blir foretaksmøtet holdt som fysisk møte, har styremedlem, administrerende direktør og revisor rett til å delta elektronisk.</article><article class="changesToParent">Endret ved <a href="lov/2021-05-28-51">lov 28 mai 2021 nr. 51</a> (ikr. 1 juni 2021 iflg. <a href="forskrift/2021-05-28-1667">res. 28 mai 2021 nr. 1667</a>).</article></article><article class="legalArticle" data-lovdata-URL="NL/lov/1991-08-30-71/§39" data-name="§39" id="kapittel-8-paragraf-2"><h3 class="legalArticleHeader"><span class="legalArticleValue">§ 39</span>. <span class="legalArticleTitle">Ordinært foretaksmøte</span></h3><article class="legalP" id="kapittel-8-paragraf-2-ledd-1">Ordinært foretaksmøte avholdes innen 6 måneder etter utgangen av hvert regnskapsår.</article><article class="legalP" id="kapittel-8-paragraf-2-ledd-2">På det ordinære foretaksmøte skal følgende spørsmål behandles og avgjøres:<ol class="defaultList" type="1"><li data-name="1." value="1"><article class="listArticle" id="kapittel-8-paragraf-2-ledd-2-punkt-1"><article class="legalP" id="kapittel-8-paragraf-2-ledd-2-punkt-1-ledd-1">Fastsetting av foretakets resultatregnskap og balanse, herunder anvendelse av årsoverskudd eller dekning av årsunderskudd.</article></article></li><li data-name="2." value="2"><article class="listArticle" id="kapittel-8-paragraf-2-ledd-2-punkt-2"><article class="legalP" id="kapittel-8-paragraf-2-ledd-2-punkt-2-ledd-1">Fastsetting av konsernresultatregnskap og konsernbalanse.</article></article></li><li data-name="3." value="3"><article class="listArticle" id="kapittel-8-paragraf-2-ledd-2-punkt-3"><article class="legalP" id="kapittel-8-paragraf-2-ledd-2-punkt-3-ledd-1">Andre saker som etter lov eller vedtekter hører under foretaksmøtet.</article></article></li></ol></article></article><article class="legalArticle" data-lovdata-URL="NL/lov/1991-08-30-71/§40" data-name="§40" id="kapittel-8-paragraf-3"><h3 class="legalArticleHeader"><span class="legalArticleValue">§ 40</span>. <span class="legalArticleTitle">Ekstraordinært foretaksmøte</span></h3><article class="legalP" id="kapittel-8-paragraf-3-ledd-1">Ekstraordinært foretaksmøte avholdes når departementet, styret eller revisor finner det nødvendig.</article></article><article class="legalArticle" data-lovdata-URL="NL/lov/1991-08-30-71/§41" data-name="§41" id="kapittel-8-paragraf-4"><h3 class="legalArticleHeader"><span class="legalArticleValue">§ 41</span>. <span class="legalArticleTitle">Innkalling til foretaksmøte</span></h3><article class="legalP" id="kapittel-8-paragraf-4-ledd-1">Departementet innkaller til foretaksmøte og bestemmer innkallingsmåten. Innkallingen til ordinært foretaksmøte skal foretas skriftlig senest to uker før møtet, og skal være vedlagt årsregnskap, årsberetning, revisors beretning og bedriftsforsamlingens uttalelse. Innkallingen til ekstraordinært foretaksmøte skal foretas senest en uke før møtet, om ikke kortere varsel i et særlig tilfelle er påtrengende nødvendig.</article><article class="legalP" id="kapittel-8-paragraf-4-ledd-2">Til møtet innkalles de som etter <a href="lov/1991-08-30-71/§38">§ 38</a> annet ledd har rett til å delta på foretaksmøtet.</article><article class="legalP" id="kapittel-8-paragraf-4-ledd-3">Innkallingen skal bestemt angi de saker som skal behandles på møtet. Vil vedtektene bli foreslått endret, skal hovedinnholdet av forslaget gjengis i innkallingen. Foretaksmøtet kan ikke treffe vedtak i andre saker enn de som er nevnt i innkallingen med mindre samtlige av de som etter <a href="lov/1991-08-30-71/§38">§ 38</a> annet ledd har rett til å delta, samtykker i det.</article><article class="changesToParent">Endret ved <a href="lov/1998-07-17-56">lover 17 juli 1998 nr. 56</a> (ikr. 1 jan 1999), <a href="lov/2021-05-28-51">28 mai 2021 nr. 51</a> (ikr. 1 juni 2021 iflg. <a href="forskrift/2021-05-28-1667">res. 28 mai 2021 nr. 1667</a>).</article></article><article class="legalArticle" data-lovdata-URL="NL/lov/1991-08-30-71/§42" data-name="§42" id="kapittel-8-paragraf-5"><h3 class="legalArticleHeader"><span class="legalArticleValue">§ 42</span>. <span class="legalArticleTitle">Møteledelse og protokollasjon</span></h3><article class="legalP" id="kapittel-8-paragraf-5-ledd-1">Foretaksmøtet ledes av styrets leder. Har foretaket bedriftsforsamling, ledes møtet av bedriftsforsamlingens leder.</article><article class="legalP" id="kapittel-8-paragraf-5-ledd-2">Behandlingsmåten skal være betryggende.</article><article class="legalP" id="kapittel-8-paragraf-5-ledd-3">Møtelederen skal sørge for at det føres protokoll for foretaksmøtet. Protokollen skal signeres av møtelederen og en annen person som velges blant de som deltar. Er noen av de som etter <a href="lov/1991-08-30-71/§38">§ 38</a> annet ledd har rett til å delta på møtet, uenig i departementets beslutning, skal deres oppfatning føres inn i protokollen.</article><article class="changesToParent">Endret ved <a href="lov/2021-05-28-51">lov 28 mai 2021 nr. 51</a> (ikr. 1 juni 2021 iflg. <a href="forskrift/2021-05-28-1667">res. 28 mai 2021 nr. 1667</a>).</article></article></section><section class="section" data-name="kap9" id="kapittel-9" data-lovdata-URL="NL/lov/1991-08-30-71/KAPITTEL_9"><h2>Kap. 9. Revisjon og gransking</h2><article class="legalArticle" data-lovdata-URL="NL/lov/1991-08-30-71/§43" data-name="§43" id="kapittel-9-paragraf-1"><h3 class="legalArticleHeader"><span class="legalArticleValue" data-legalArea="03.07">§ 43</span>. <span class="legalArticleTitle">Foretaksrevisjon</span></h3><article class="legalP" id="kapittel-9-paragraf-1-ledd-1">Et statsforetak skal ha en eller flere revisorer, som velges av foretaksmøtet. Minst en skal være registrert eller statsautorisert.</article><article class="legalP" id="kapittel-9-paragraf-1-ledd-2">I statsforetak som har plikt til å utarbeide bærekraftsrapportering etter <a href="lov/1998-07-17-56/§2-3">regnskapsloven § 2-3</a>, skal revisor også attestere bærekraftsrapporteringen. Foretaksmøtet kan i stedet velge en annen revisor til å attestere bærekraftsrapporteringen eller en uavhengig tilbyder av attestasjonstjenester dersom det er adgang til dette etter <a href="lov/2020-11-20-128/§1-3">revisorloven § 1-3</a>.</article><article class="legalP" id="kapittel-9-paragraf-1-ledd-3">Styret skal hvert år ha et møte med revisor uten at daglig leder eller andre fra den daglige ledelsen deltar. <a href="lov/1997-06-13-44/§7-5a">Aksjeloven § 7-5 a</a> gjelder tilsvarende.</article><article class="changesToParent">Endret ved <a href="lov/2000-12-21-108">lover 21 des 2000 nr. 108</a> (ikr. 1 jan 2001), <a href="lov/2020-11-20-128">20 nov 2020 nr. 128</a> (ikr. 1 jan 2021 iflg. <a href="forskrift/2020-11-20-2420">res. 20 nov 2020 nr. 2420</a>), <a href="lov/2021-05-28-51">28 mai 2021 nr. 51</a> (ikr. 1 juni 2021 iflg. <a href="forskrift/2021-05-28-1667">res. 28 mai 2021 nr. 1667</a>), <a href="lov/2024-06-21-42">21 juni 2024 nr. 42</a> (i kraft 1 nov 2024 iflg. <a href="forskrift/2024-10-11-2454">res. 11 okt 2024 nr. 2454</a>).</article></article><article class="legalArticle" data-lovdata-URL="NL/lov/1991-08-30-71/§44" data-name="§44" id="kapittel-9-paragraf-2"><h3 class="legalArticleHeader"><span class="legalArticleValue">§ 44</span>. <span class="legalArticleTitle">Gransking</span></h3><article class="legalP" id="kapittel-9-paragraf-2-ledd-1">Foretaksmøtet kan, når særlige grunner tilsier det, beslutte gransking av foretaket eller av nærmere angitte forhold vedrørende forvaltningen av det eller regnskapene.</article><article class="legalP" id="kapittel-9-paragraf-2-ledd-2">Den som på vegne av foretaksmøtet forestår granskingen har rett til å foreta de undersøkelser i foretaket som finnes nødvendig og kan i denne forbindelse kreve nødvendig bistand av foretaket. Den som forestår granskingen kan av styret, administrerende direktør og enhver annen ansatt eller tillitsvalgt i foretaket, kreve enhver opplysning om foretakets forhold som granskingen gjør nødvendig. Tilhører foretaket et konsern, gjelder retten til å foreta undersøkelser og kreve opplysninger etter første og annet punktum i leddet her også overfor datterselskap. Den som på vegne av foretaksmøtet foretar granskingen har taushetsplikt etter samme regler som gjelder for revisorer, jf. <a href="lov/1999-01-15-2/§6-1">revisorloven § 6-1</a>.</article><article class="changesToParent">Endret ved <a href="lov/1999-01-15-2">lov 15 jan 1999 nr. 2</a> (ikr. 1 aug 1999 iflg. <a href="forskrift/1999-06-25-711">vedtak 25 juni 1999 nr. 711</a>).</article></article><article class="legalArticle" data-lovdata-URL="NL/lov/1991-08-30-71/§45" data-name="§45" id="kapittel-9-paragraf-3"><h3 class="legalArticleHeader"><span class="legalArticleValue">§ 45</span>. <span class="legalArticleTitle">Riksrevisjonens kontroll</span></h3><article class="legalP" id="kapittel-9-paragraf-3-ledd-1">Riksrevisjonen fører kontroll med forvaltningen av statens interesser og kan foreta undersøkelser mv. i statsforetak og heleide datterselskaper til slike foretak etter <a href="lov/2004-05-07-21">lov 7. mai 2004 nr. 21 om Riksrevisjonen</a> og instruks fastsatt av Stortinget.</article><article class="changesToParent">Endret ved <a href="lov/1999-01-15-2">lover 15 jan 1999 nr. 2</a> (ikr. 1 aug 1999 iflg. <a href="forskrift/1999-06-25-711">vedtak 25 juni 1999 nr. 711</a>), <a href="lov/2004-05-07-21">7 mai 2004 nr. 21</a> (ikr. 1 juli 2004).</article></article></section><section class="section" data-name="kap10" id="kapittel-10" data-lovdata-URL="NL/lov/1991-08-30-71/KAPITTEL_10"><h2>Kap. 10. Oppløsning og avvikling</h2><article class="legalArticle" data-lovdata-URL="NL/lov/1991-08-30-71/§46" data-name="§46" id="kapittel-10-paragraf-1"><h3 class="legalArticleHeader"><span class="legalArticleValue">§ 46</span>. <span class="legalArticleTitle">Vedtak om oppløsning.</span></h3><article class="legalP" id="kapittel-10-paragraf-1-ledd-1">Kongen i statsråd treffer vedtak om oppløsning av foretaket.</article></article><article class="legalArticle" data-lovdata-URL="NL/lov/1991-08-30-71/§47" data-name="§47" data-repealeddate="2003-01-01" id="kapittel-10-paragraf-2"><h3 class="legalArticleHeader"><span class="legalArticleValue">§ 47</span>. <span class="legalArticleTitle">(Opphevet)</span></h3><article class="changesToParent">Endret ved <a href="lov/1993-06-11-83">lov 11 juni 1993 nr. 83</a>, opphevet ved <a href="lov/2002-12-20-88">lov 20 des 2002 nr. 88</a> (ikr. 1 jan 2003 iflg. <a href="forskrift/2002-12-20-1697">res. 20 des 2002 nr. 1697</a>).</article></article><article class="legalArticle" data-lovdata-URL="NL/lov/1991-08-30-71/§48" data-name="§48" data-repealeddate="2003-01-01" id="kapittel-10-paragraf-3"><h3 class="legalArticleHeader"><span class="legalArticleValue">§ 48</span>. <span class="legalArticleTitle">(Opphevet)</span></h3><article class="changesToParent">Opphevet ved <a href="lov/2002-12-20-88">lov 20 des 2002 nr. 88</a> (ikr. 1 jan 2003 iflg. <a href="forskrift/2002-12-20-1697">res. 20 des 2002 nr. 1697</a>).</article></article><article class="legalArticle" data-lovdata-URL="NL/lov/1991-08-30-71/§49" data-name="§49" id="kapittel-10-paragraf-4"><h3 class="legalArticleHeader"><span class="legalArticleValue">§ 49</span>. <span class="legalArticleTitle">Vedtak om avvikling m.v.</span></h3><article class="legalP" id="kapittel-10-paragraf-4-ledd-1">Når foretaket er besluttet oppløst jf. <a href="lov/1991-08-30-71/§46">§ 46</a>, skal departementet innen to uker innkalle til foretaksmøte hvor det velges avviklingsstyre og gis nærmere regler om avviklingsmåten.</article><article class="legalP" id="kapittel-10-paragraf-4-ledd-2">Når avviklingsstyre er valgt, trer det ordinære styret ut av funksjon.</article><article class="changesToParent">Endret ved <a href="lov/2002-12-20-88">lov 20 des 2002 nr. 88</a> (ikr. 1 jan 2003 iflg. <a href="forskrift/2002-12-20-1697">res. 20 des 2002 nr. 1697</a>).</article></article><article class="legalArticle" data-lovdata-URL="NL/lov/1991-08-30-71/§50" data-name="§50" id="kapittel-10-paragraf-5"><h3 class="legalArticleHeader"><span class="legalArticleValue">§ 50</span>. <span class="legalArticleTitle">Melding til Foretaksregisteret og kreditorvarsel</span></h3><article class="legalP" id="kapittel-10-paragraf-5-ledd-1">Avviklingsstyret skal straks gi melding til Foretaksregisteret om at foretaket er besluttet oppløst. Foretaksregisteret skal samtidig med registrering av meldingen kunngjøre beslutningen i Brønnøysundregistrenes elektroniske kunngjøringspublikasjon og varsle foretakets fordringshavere om at de må melde seg til foretaket innen seks uker fra kunngjøringen.</article><article class="changesToParent">Endret ved <a href="lov/2003-09-05-92">lover 5 sep 2003 nr. 92</a> (ikr. 1 jan 2004 iflg. <a href="forskrift/2003-09-05-1119">res. 5 sep 2003 nr. 1119</a>), <a href="lov/2013-06-14-41">14 juni 2013 nr. 41</a> (ikr. 1 juli 2013 iflg. <a href="forskrift/2013-06-14-638">res. 14 juni 2013 nr. 638</a>).</article></article><article class="legalArticle" data-lovdata-URL="NL/lov/1991-08-30-71/§51" data-name="§51" id="kapittel-10-paragraf-6"><h3 class="legalArticleHeader"><span class="legalArticleValue">§ 51</span>. <span class="legalArticleTitle">Dekning av fordringshaverne</span></h3><article class="legalP" id="kapittel-10-paragraf-6-ledd-1">Avviklingsstyret skal sørge for at alle kjente fordringshavere får dekning for så vidt ikke fordringshaveren frafaller sitt krav eller samtykker i å ta en annen som debitor i stedet.</article><article class="legalP" id="kapittel-10-paragraf-6-ledd-2">Kan en kreditor ikke finnes, eller nekter han eller hun å motta sitt tilgodehavende, skal beløpet deponeres i Norges Bank etter reglene i <a href="lov/1939-02-17-2">lov 17. februar 1939 nr. 2 om deponering i gjeldshøve</a>.</article><article class="legalP" id="kapittel-10-paragraf-6-ledd-3">Dersom det gjenstår uvisse eller omtvistede forpliktelser, skal det avsettes et tilstrekkelig beløp til dekning av dem. Med mindre annet er avtalt, skal beløpet settes inn på felleskonto for foretaket og den kreditor det gjelder, slik at uttak ikke kan skje uten begge parters skriftlige samtykke eller endelig dom.</article><article class="changesToParent">Endret ved <a href="lov/2002-12-20-88">lov 20 des 2002 nr. 88</a> (ikr. 1 jan 2003 iflg. <a href="forskrift/2002-12-20-1697">res. 20 des 2002 nr. 1697</a>).</article></article><article class="legalArticle" data-lovdata-URL="NL/lov/1991-08-30-71/§52" data-name="§52" id="kapittel-10-paragraf-7"><h3 class="legalArticleHeader"><span class="legalArticleValue">§ 52</span>. <span class="legalArticleTitle">Endelig oppløsning</span></h3><article class="legalP" id="kapittel-10-paragraf-7-ledd-1">Når alle kjente fordringshavere som skal dekkes etter <a href="lov/1991-08-30-71/§51">§ 51</a> har fått dekning, og eventuelt overskudd er utbetalt til staten, skal avviklingsstyret legge et skriftlig oppgjør fram for foretaksmøtet til godkjenning.</article><article class="legalP" id="kapittel-10-paragraf-7-ledd-2">Når oppgjøret er endelig godkjent av foretaksmøtet, skal det meldes til Foretaksregisteret at foretaket er endelig oppløst.</article></article><article class="legalArticle" data-lovdata-URL="NL/lov/1991-08-30-71/§53" data-name="§53" id="kapittel-10-paragraf-8"><h3 class="legalArticleHeader"><span class="legalArticleValue">§ 53</span>. <span class="legalArticleTitle">Ansvar for udekkede forpliktelser</span></h3><article class="legalP" id="kapittel-10-paragraf-8-ledd-1">Overfor kreditorer som ikke har fått dekning etter <a href="lov/1991-08-30-71/§51">§ 51</a> første og annet ledd og heller ikke er tilstrekkelig sikret ved avsetning etter <a href="lov/1991-08-30-71/§51">§ 51</a> tredje ledd, hefter staten inntil verdien av det som staten har mottatt ved oppløsningen av foretaket. Overfor slik kreditor hefter dessuten avviklingsstyrets medlemmer solidarisk uten begrensning, hvis det ikke godtgjøres at de har opptrådt med tilbørlig aktsomhet.</article><article class="legalP" id="kapittel-10-paragraf-8-ledd-2">Kreditors krav etter første ledd foreldes tre år etter at foretakets endelige oppløsning ble registrert i Foretaksregisteret.</article><article class="changesToParent">Endret ved <a href="lov/2002-12-20-88">lov 20 des 2002 nr. 88</a> (ikr. 1 jan 2003 iflg. <a href="forskrift/2002-12-20-1697">res. 20 des 2002 nr. 1697</a>).</article></article><article class="legalArticle" data-lovdata-URL="NL/lov/1991-08-30-71/§54" data-name="§54" id="kapittel-10-paragraf-9"><h3 class="legalArticleHeader"><span class="legalArticleValue">§ 54</span>. <span class="legalArticleTitle">Sammenslutning med annet statsforetak</span></h3><article class="legalP" id="kapittel-10-paragraf-9-ledd-1">Kongen i statsråd kan treffe vedtak om at et statsforetak skal oppløses ved at dets eiendeler, rettigheter, herunder offentlige tillatelser og forpliktelser som helhet blir overført til et annet statsforetak. Bestemmelsene i <a href="lov/1997-06-13-44/§13-13">lov 13. juni 1997 nr. 44 om aksjeselskaper §§ 13-13</a> til <a href="lov/1997-06-13-44/§13-17">13-17</a> gjelder tilsvarende.</article><article class="legalP" id="kapittel-10-paragraf-9-ledd-2">Når det er truffet vedtak etter første ledd skal vedkommende departement straks innkalle til foretaksmøte i de berørte foretakene. Foretaksmøtene treffer vedtak om den nærmere gjennomføringen av sammenslutningen.</article><article class="changesToParent">Endret ved <a href="lov/2002-12-20-88">lov 20 des 2002 nr. 88</a> (ikr. 1 jan 2003 iflg. <a href="forskrift/2002-12-20-1697">res. 20 des 2002 nr. 1697</a>).</article></article></section><section class="section" data-name="kap11" id="kapittel-11" data-lovdata-URL="NL/lov/1991-08-30-71/KAPITTEL_11"><h2>Kap. 11. Omdanning til statsforetak</h2><article class="legalArticle" data-lovdata-URL="NL/lov/1991-08-30-71/§55" data-name="§55" id="kapittel-11-paragraf-1"><h3 class="legalArticleHeader"><span class="legalArticleValue">§ 55</span>. <span class="legalArticleTitle">Omdanning til statsforetak</span></h3><article class="legalP" id="kapittel-11-paragraf-1-ledd-1">En statlig virksomhet eller virksomhet som drives av et heleid statsaksjeselskap eller statsallmennaksjeselskap, eller del av slik virksomhet, kan som helhet overføres til et statsforetak ved at eiendeler, rettigheter, herunder offentlige tillatelser, og forpliktelser som er knyttet til virksomheten overføres til statsforetaket. Fordringshavere og øvrige rettighetshavere kan ikke motsette seg overføringen eller gjøre gjeldende at den utgjør en bortfallsgrunn for rettsforholdet.</article><article class="legalP" id="kapittel-11-paragraf-1-ledd-2">Som heleid statsaksjeselskap og statsallmennaksjeselskap etter første ledd regnes også heleid datteraksjeselskap eller datterallmennaksjeselskap til et aksjeselskap eller allmennaksjeselskap hvor staten eier alle aksjer, og heleid datteraksjeselskap eller datterallmennaksjeselskap til et statsforetak.</article><article class="legalP" id="kapittel-11-paragraf-1-ledd-3">Kongen<sup class="footnotereference" data-footnotereferencevalue="1" data-unique-footnote-counter="1">1</sup> kan i forskrift eller for det enkelte tilfelle gi nærmere bestemmelser om overføring av virksomhet til statsforetak etter første og annet ledd.</article><article class="changesToParent">Endret ved <a href="lov/1997-06-13-44">lover 13 juni 1997 nr. 44</a> (ikr. 1 jan 1999 iflg. <a href="forskrift/1998-07-17-615">res. 17 juli 1998 nr. 615</a>), <a href="lov/2005-06-17-62">17 juni 2005 nr. 62</a> (ikr. 1 jan 2006 iflg. <a href="forskrift/2005-06-17-609">res. 17 juni 2005 nr. 609</a>), <a href="lov/2016-01-22-1">22 jan 2016 nr. 1</a> (ikr. 1 mars 2016 iflg. <a href="forskrift/2016-01-22-44">res. 22 jan 2016 nr. 44</a>).</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Kommunal- og moderniseringsdepartementet iflg. <a href="forskrift/1991-12-20-827">res. 20 des 1991 nr. 827</a>.</article></footer></article></section><section class="section" data-name="kap12" id="kapittel-12" data-lovdata-URL="NL/lov/1991-08-30-71/KAPITTEL_12"><h2>Kap. 12. Erstatnings- og straffeansvar</h2><article class="legalArticle" data-lovdata-URL="NL/lov/1991-08-30-71/§56" data-name="§56" id="kapittel-12-paragraf-1"><h3 class="legalArticleHeader"><span class="legalArticleValue">§ 56</span>. <span class="legalArticleTitle">Erstatningsansvar</span></h3><article class="legalP" id="kapittel-12-paragraf-1-ledd-1">Styremedlem, medlem av bedriftsforsamlingen samt administrerende direktør plikter å erstatte skade som vedkommende under utførelsen av sin oppgave forsettlig eller uaktsomt volder foretaket, staten eller andre.</article><article class="legalP" id="kapittel-12-paragraf-1-ledd-2">Erstatningsansvaret etter første ledd kan lempes for så vidt det finnes rimelig under hensyn til utvist skyld, skadens størrelse, økonomisk evne og forholdene ellers.</article></article><article class="legalArticle" data-lovdata-URL="NL/lov/1991-08-30-71/§57" data-name="§57" id="kapittel-12-paragraf-2"><h3 class="legalArticleHeader"><span class="legalArticleValue">§ 57</span>. <span class="legalArticleTitle">Beslutning om å gjøre ansvaret gjeldende</span></h3><article class="legalP" id="kapittel-12-paragraf-2-ledd-1">Beslutning om at foretaket skal gjøre ansvar gjeldende etter <a href="lov/1991-08-30-71/§56">§ 56</a> treffes av foretaksmøtet.</article></article><article class="legalArticle" data-lovdata-URL="NL/lov/1991-08-30-71/§58" data-name="§58" id="kapittel-12-paragraf-3"><h3 class="legalArticleHeader"><span class="legalArticleValue" data-legalArea="31.16">§ 58</span>. <span class="legalArticleTitle">Straffeansvar</span></h3><article class="legalP" id="kapittel-12-paragraf-3-ledd-1">Styremedlem, medlem av bedriftsforsamlingen eller administrerende direktør som forsettlig eller uaktsomt overtrer bestemmelser gitt i eller i medhold av denne lov, straffes med bøter eller under skjerpende forhold med fengsel inntil tre måneder.</article><article class="changesToParent">Endret ved <a href="lov/2015-06-19-65">lov 19 juni 2015 nr. 65</a> (ikr. 1 okt 2015).</article></article></section><section class="section" data-name="kap13" id="kapittel-13" data-lovdata-URL="NL/lov/1991-08-30-71/KAPITTEL_13"><h2>Kap. 13. Ikrafttredelse og overgangsbestemmelser. Endringer i andre lover</h2><article class="legalArticle" data-lovdata-URL="NL/lov/1991-08-30-71/§59" data-name="§59" id="kapittel-13-paragraf-1"><h3 class="legalArticleHeader"><span class="legalArticleValue">§ 59</span>. <span class="legalArticleTitle">Ikrafttredelse</span></h3><article class="legalP" id="kapittel-13-paragraf-1-ledd-1">Loven trer i kraft fra den tid Kongen bestemmer.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" id="kapittel-13-paragraf-1-ledd-2">Fra lovens ikraftredelse oppheves <a href="lov/1965-06-25-3">lov 25. juni 1965 nr. 3 om visse statsbedrifter m.m</a>.</article><footer class="footnotes"><article class="footnote" data-name="1" data-unique-footnote-counter="3"><span class="footnoteLabel">1</span> Fra 1 jan 1992 iflg. <a href="forskrift/1991-08-30-562">res. 30 aug 1991 nr. 562</a>.</article></footer></article><article class="legalArticle" data-lovdata-URL="NL/lov/1991-08-30-71/§60" data-name="§60" id="kapittel-13-paragraf-2"><h3 class="legalArticleHeader"><span class="legalArticleValue">§ 60</span>. <span class="legalArticleTitle">Overgangsbestemmelser</span></h3><article class="legalP" id="kapittel-13-paragraf-2-ledd-1">Statsbedrifter som er organisert etter <a href="lov/1965-06-25-3">lov 25. juni 1965 nr. 3 om visse statsbedrifter m.m</a>. må være omdannet til statsforetak etter loven her innen ett år etter lovens ikrafttredelse med mindre bedriften før utløpet av fristen er omorganisert til annen selskapsform eller oppløst. Ved omdanning til statsforetak etter forrige punktum, gjelder <a href="lov/1991-08-30-71/§55">§ 55</a> første ledd tilsvarende.</article></article><article class="legalArticle" data-lovdata-URL="NL/lov/1991-08-30-71/§61" data-name="§61" id="kapittel-13-paragraf-3"><h3 class="legalArticleHeader"><span class="legalArticleValue">§ 61</span>. <span class="legalArticleTitle">Endringer i andre lover</span></h3><article class="legalP" id="kapittel-13-paragraf-3-ledd-1">Fra lovens ikrafttredelse<sup class="footnotereference" data-footnotereferencevalue="1" data-unique-footnote-counter="1">1</sup> gjøres følgende endringer i andre lover: – – –</article><article class="changesToParent">Endret ved <a href="lov/1992-01-24-13">lov 24 jan 1992 nr. 13</a>.</article><footer class="footnotes"><article class="footnote" data-name="1" data-unique-footnote-counter="4"><span class="footnoteLabel">1</span> Fra 1 jan 1992 iflg. <a href="forskrift/1991-08-30-562">res. 30 aug 1991 nr. 562</a>.</article></footer></article></section></main></body></html>