<!DOCTYPE html><html lang="no"><head><title>Lov om register over opplysninger om valutaveksling og overføring av betalingsmidler inn og ut av Norge (valutaregisterloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2004-05-28-29</dd><dt class="dokid">DokumentID</dt><dd class="dokid">NL/lov/2004-05-28-29</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2005-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-04-16</dd><dt class="lastChangedBy">Sist endret ved</dt><dd class="lastChangedBy"><a href="lov/2021-04-16-18">lov/2021-04-16-18</a></dd><dt class="legalArea">Rettsområde</dt><dd class="legalArea"><ul><li><a href="legal-areas/03" title="Bank, finans og regnskapsrett">Bank, finans og regnskapsrett</a> &gt; <a href="legal-areas/03.01" title="Banker">Banker</a></li> <li><a href="legal-areas/03" title="Bank, finans og regnskapsrett">Bank, finans og regnskapsrett</a> &gt; <a href="legal-areas/03.08" title="Valuta">Valuta</a></li> <li><a href="legal-areas/11" title="Forvaltnings- og kommunalrett">Forvaltnings- og kommunalrett</a> &gt; <a href="legal-areas/11.04" title="Statistikk. Registrering">Statistikk. Registrering</a></li> <li><a href="legal-areas/17" title="Internasjonal rett">Internasjonal rett</a> &gt; <a href="legal-areas/17.03" title="Internasjonale organisasjoner">Internasjonale organisasjoner</a></li></ul></dd><dt class="dateOfPublication">Kunngjort</dt><dd class="dateOfPublication">2004-05-28</dd><dt class="lastupdated">Rettet</dt><dd class="lastupdated">2021-04-19 (struktur § 2, faglige noter fjernet)</dd><dt class="titleShort">Korttittel</dt><dd class="titleShort">Valutaregisterloven – valregl</dd><dt class="title">Tittel</dt><dd class="title">Lov om register over opplysninger om valutaveksling og overføring av betalingsmidler inn og ut av Norge (valutaregisterloven)</dd><dt class="refid">RefID</dt><dd class="refid">lov/2004-05-28-29</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om register over opplysninger om valutaveksling og overføring av betalingsmidler inn og ut av Norge (valutaregisterloven)</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Begreper</a></li><li><a href="#paragraf-3">§ 3. Register over valutaveksling og overføring av betalingsmidler inn og ut av Norge</a></li><li><a href="#paragraf-4">§ 4. Rapporteringspliktige</a></li><li><a href="#paragraf-5">§ 5. Rapporteringsplikten</a></li><li><a href="#paragraf-6">§ 6. Tilgang til opplysningene i registeret</a></li><li><a href="#paragraf-7">§ 7. Plikt til å slette opplysninger</a></li><li><a href="#paragraf-8">§ 8. Sanksjoner</a></li><li><a href="#paragraf-9">§ 9. Forskrifter</a></li><li><a href="#paragraf-10">§ 10. Ikrafttredelse og overgangsbestemmelser</a></li><li><a href="#paragraf-11">§ 11. Endringer i andre lover</a></li></ul></li></ul></dd></dl></header><main class="documentBody" data-lovdata-URL="NL/lov/2004-05-28-29" id="dokument"><h1>Lov om register over opplysninger om valutaveksling og overføring av betalingsmidler inn og ut av Norge (valutaregisterloven)</h1><article class="legalArticle" data-lovdata-URL="NL/lov/2004-05-28-29/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med loven er å forebygge og bekjempe kriminalitet og å bidra til riktig skatte- og avgiftsbetaling, ved at kontroll- og etterforskningsorganene får tilgang til opplysninger om valutavekslinger og fysisk eller elektronisk overføringer av betalingsmidler inn og ut av Norge.</article><article class="legalP" id="paragraf-1-ledd-2">Opplysningene i registeret skal også kunne brukes til ivaretakelse av Norges Banks oppgaver etter <a href="lov/2019-06-21-31">sentralbankloven</a>, Finanstilsynets oppgaver etter <a href="lov/1956-12-07-1">finanstilsynsloven</a> og i forbindelse med kontroll av gjennomføring av internasjonale sanksjoner etter <a href="lov/2021-04-16-18">sanksjonsloven</a>.</article><article class="changesToParent">Endret ved <a href="lov/2009-06-19-48">lover 19 juni 2009 nr. 48</a> (ikr. 21 des 2009 iflg. <a href="forskrift/2009-12-18-1603">res. 18 des 2009 nr. 1603</a>), <a href="lov/2021-04-16-18">16 april 2021 nr. 18</a> (ikr. 16 april 2021 iflg. <a href="forskrift/2021-04-16-1182">res. 16 april 2021 nr. 1182</a>).</article></article><article class="legalArticle" data-lovdata-URL="NL/lov/2004-05-28-29/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Begreper</span></h2><article class="legalP" id="paragraf-2-ledd-1">I denne lov forstås med:<ol class="defaultList" type="1"><li data-name="1" value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">Betalingsmidler:<br />Norske og utenlandske pengesedler, mynter, veksler, sjekker og andre anvisninger eller akkreditiver som gir rett til betaling i norske eller utenlandske pengesedler og mynter.</article></article></li><li data-name="2" value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">Valutaveksling:<br />Kjøp og salg av utenlandske betalingsmidler.</article></article></li><li data-name="3" value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">Behandlingsansvarlig:<br />Den enhet som er gitt i ansvar å samle inn opplysninger samt vedlikeholde og drifte registeret.</article></article></li><li data-name="4" value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">Norge:<br />Det norske fastland og alt område innenfor territorialgrensen.</article></article></li></ol></article></article><article class="legalArticle" data-lovdata-URL="NL/lov/2004-05-28-29/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Register over valutaveksling og overføring av betalingsmidler inn og ut av Norge</span></h2><article class="legalP" id="paragraf-3-ledd-1">Det skal føres et sentralt elektronisk register over opplysninger om valutaveksling og overføring av betalingsmidler inn og ut av Norge.</article><article class="legalP" id="paragraf-3-ledd-2">Departementet kan gi forskrifter om registerets organisasjon og om føringen av registeret.</article></article><article class="legalArticle" data-lovdata-URL="NL/lov/2004-05-28-29/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Rapporteringspliktige</span></h2><article class="legalP" id="paragraf-4-ledd-1">Foretak som kan drive valutavirksomhet etter <a href="lov/2015-04-10-17">lov 10. april 2015 nr. 17</a> om finansforetak og finanskonsern (finansforetaksloven) skal rapportere til registeret om valutaveksling og om overføring av betalingsmidler inn og ut av Norge.</article><article class="legalP" id="paragraf-4-ledd-2">Toll- og avgiftsetaten skal rapportere til registeret deklareringspliktig inn- og utførsel av betalingsmidler.</article><article class="changesToParent">Endret ved <a href="lov/2016-12-20-113">lov 20 des 2016 nr. 113</a>.</article></article><article class="legalArticle" data-lovdata-URL="NL/lov/2004-05-28-29/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Rapporteringsplikten</span></h2><article class="legalP" id="paragraf-5-ledd-1">Rapport om valutaveksling og om overføring av betalingsmidler inn og ut av Norge skal leveres elektronisk og inneholde opplysninger som identifiserer person eller foretak som mottar og sender, eller fører betalingsmidler inn eller ut av Norge, samt opplysninger om transaksjonen og betalingsmiddelet.</article><article class="legalP" id="paragraf-5-ledd-2">Departementet kan gi forskrifter om rapporteringspliktens innhold, herunder fastsette særskilte beløpsgrenser for rapportering.</article></article><article class="legalArticle" data-lovdata-URL="NL/lov/2004-05-28-29/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilgang til opplysningene i registeret</span></h2><article class="legalP" id="paragraf-6-ledd-1">Politiet, skatteetaten, toll- og avgiftsetaten, Arbeids- og velferdsdirektoratet og Finanstilsynet skal ha elektronisk tilgang til opplysningene i registeret. Søk i registeret skal kun skje ut fra disse etatenes behov for opplysninger i forbindelse med forebygging og bekjempelse av kriminalitet, kontrollvirksomhet og tilsyn.</article><article class="legalP" id="paragraf-6-ledd-2">Norges Bank og Utenriksdepartementet skal ha tilgang til opplysningene i registeret, jf. <a href="lov/2004-05-28-29/§1">§ 1</a> annet ledd. Bostyrer i konkursbo skal ha tilgang til opplysningene i registeret for å ivareta sine oppgaver etter konkursloven.</article><article class="legalP" id="paragraf-6-ledd-3">Departementet kan bestemme at andre skal ha tilgang til opplysninger fra registeret.</article><article class="legalP" id="paragraf-6-ledd-4">Departementet kan gi forskrifter om at bare nærmere definerte brukergrupper i etatene nevnt i første ledd skal ha elektronisk tilgang til opplysningene i registeret.</article><article class="changesToParent">Endret ved <a href="lov/2006-06-16-20">lover 16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>), <a href="lov/2006-12-15-84">15 des 2006 nr. 84</a>, <a href="lov/2009-06-19-48">19 juni 2009 nr. 48</a> (ikr. 21 des 2009 iflg. <a href="forskrift/2009-12-18-1603">res. 18 des 2009 nr. 1603</a>).</article></article><article class="legalArticle" data-lovdata-URL="NL/lov/2004-05-28-29/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Plikt til å slette opplysninger</span></h2><article class="legalP" id="paragraf-7-ledd-1">Opplysninger i registeret skal slettes senest fem år etter utløpet av registreringsåret.</article></article><article class="legalArticle" data-lovdata-URL="NL/lov/2004-05-28-29/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Sanksjoner</span></h2><article class="legalP" id="paragraf-8-ledd-1">Finanstilsynet kan gi rapporteringspliktige pålegg om at forhold i strid med denne loven eller forskrift gitt i medhold av loven skal opphøre. Finanstilsynet kan sette en frist for at forholdene bringes i samsvar med pålegget.</article><article class="legalP" id="paragraf-8-ledd-2">Finanstilsynet kan ilegge den som ikke etterkommer pålegg etter første ledd tvangsmulkt til staten i form av engangsmulkt eller løpende mulkt. Pålegg om mulkt er tvangsgrunnlag for utlegg.</article><article class="changesToParent">Endret ved <a href="lov/2009-06-19-48">lov 19 juni 2009 nr. 48</a> (ikr. 21 des 2009 iflg. <a href="forskrift/2009-12-18-1603">res. 18 des 2009 nr. 1603</a>).</article></article><article class="legalArticle" data-lovdata-URL="NL/lov/2004-05-28-29/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Forskrifter</span></h2><article class="legalP" id="paragraf-9-ledd-1">Departementet kan i forskrift fastsette regler til utfylling og gjennomføring av bestemmelsene i loven. Departementet kan i forskrif også fastsette unntak fra enkelte eller flere av bestemmelsene i loven.</article></article><article class="legalArticle" data-lovdata-URL="NL/lov/2004-05-28-29/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse og overgangsbestemmelser</span></h2><article class="legalP" id="paragraf-10-ledd-1">Loven trer i kraft fra det tidspunkt Kongen bestemmer.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" id="paragraf-10-ledd-2">Opplysninger fra Kontrolloppgaven fra kortselskapene, BRAVO-registeret og register over inn- og utførsel av sedler og mynt innhentet med hjemmel i <a href="lov/1950-07-14-10">lov 14. juli 1950 nr. 10</a> om valutaregulering, kan overføres til registeret som opprettes med hjemmel i denne lov.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1 jan 2005 iflg. <a href="forskrift/2004-05-28-791">res. 28 mai 2004 nr. 791</a>.</article></footer></article><article class="legalArticle" data-lovdata-URL="NL/lov/2004-05-28-29/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Endringer i andre lover</span></h2><article class="legalP" id="paragraf-11-ledd-1">Fra den tid loven trer i kraft, gjøres følgende endringer i andre lover: – – –</article></article></main></body></html>