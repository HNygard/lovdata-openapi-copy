<!DOCTYPE html><html lang="no"><head><title>Lov om gjennomføring av konvensjon 19. oktober 1996 om jurisdiksjon, lovvalg, anerkjennelse, fullbyrdelse og samarbeid vedrørende foreldremyndighet og tiltak for beskyttelse av barn (lov om Haagkonvensjonen 1996)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2015-09-04-85</dd><dt class="dokid">DokumentID</dt><dd class="dokid">NL/lov/2015-09-04-85</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="dateInForce">I kraft fra</dt><dd class="dateInForce">2016-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-01-01</dd><dt class="lastChangedBy">Sist endret ved</dt><dd class="lastChangedBy"><a href="lov/2021-06-18-97">lov/2021-06-18-97</a> fra 2023-01-01, <a href="lov/2022-06-17-44">lov/2022-06-17-44</a></dd><dt class="legalArea">Rettsområde</dt><dd class="legalArea"><ul><li><a href="legal-areas/07" title="Familie-, person- og barnerett">Familie-, person- og barnerett</a> &gt; <a href="legal-areas/07.03" title="Barn og foreldre">Barn og foreldre</a></li> <li><a href="legal-areas/07" title="Familie-, person- og barnerett">Familie-, person- og barnerett</a> &gt; <a href="legal-areas/07.05" title="Ekteskap og samboerskap (husstandsfellesskap)">Ekteskap og samboerskap (husstandsfellesskap)</a></li></ul></dd><dt class="dateOfPublication">Kunngjort</dt><dd class="dateOfPublication">2015-09-04 15:15</dd><dt class="lastupdated">Rettet</dt><dd class="lastupdated">2021-07-06 (faglige fotnoter fjernet)</dd><dt class="titleShort">Korttittel</dt><dd class="titleShort">Lov om Haagkonvensjonen 1996</dd><dt class="title">Tittel</dt><dd class="title">Lov om gjennomføring av konvensjon 19. oktober 1996 om jurisdiksjon, lovvalg, anerkjennelse, fullbyrdelse og samarbeid vedrørende foreldremyndighet og tiltak for beskyttelse av barn (lov om Haagkonvensjonen 1996)</dd><dt class="refid">RefID</dt><dd class="refid">lov/2015-09-04-85</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om gjennomføring av konvensjon 19. oktober 1996 om jurisdiksjon, lovvalg, anerkjennelse, fullbyrdelse og samarbeid vedrørende foreldremyndighet og tiltak for beskyttelse av barn (lov om Haagkonvensjonen 1996)</a><ul class="tocSubUl"><li><a href="#kapittel-1" data-child-interval="§§ 1 – 4">Kapittel 1. Allmenne bestemmelser</a><ul class="tocSubUl"><li><a href="#kapittel-1-paragraf-1">§ 1. Gjennomføring i norsk rett</a></li><li><a href="#kapittel-1-paragraf-2">§ 2. Sentralmyndighet mv.</a></li><li><a href="#kapittel-1-paragraf-3">§ 3. Taushetsplikt</a></li><li><a href="#kapittel-1-paragraf-4">§ 4. Behandling av anmodninger om utveksling av opplysninger og gjennomføring av tiltak</a></li></ul></li><li><a href="#kapittel-2" data-child-interval="§§ 5 – 8">Kapittel 2. Jurisdiksjon</a><ul class="tocSubUl"><li><a href="#kapittel-2-paragraf-1">§ 5. Overføring av jurisdiksjon</a></li><li><a href="#kapittel-2-paragraf-2">§ 6. Henvendelser om plassering av et barn i Norge</a></li><li><a href="#kapittel-2-paragraf-3">§ 7. Jurisdiksjon til å treffe midlertidige avgjørelser</a></li><li><a href="#kapittel-2-paragraf-4">§ 8. Jurisdiksjon til å utstede attester</a></li></ul></li><li><a href="#kapittel-3" data-child-interval="§§ 9 – 11">Kapittel 3. Anerkjennelse og fullbyrdelse</a><ul class="tocSubUl"><li><a href="#kapittel-3-paragraf-1">§ 9. Anerkjennelse og fullbyrdelse av avgjørelser</a></li><li><a href="#kapittel-3-paragraf-2">§ 10. Krav til begjæringen</a></li><li><a href="#kapittel-3-paragraf-3">§ 11. Fullbyrdelse i Norge</a></li></ul></li><li><a href="#kapittel-4" data-child-interval="§§ 12 – 14">Kapittel 4. Avsluttende bestemmelser</a><ul class="tocSubUl"><li><a href="#kapittel-4-paragraf-1">§ 12. Forholdet til Svalbard og Jan Mayen</a></li><li><a href="#kapittel-4-paragraf-2">§ 13. Ikraftsetting</a></li><li><a href="#kapittel-4-paragraf-3">§ 14. Endringer i andre lover</a></li></ul></li></ul></li></ul></dd></dl></header><main class="documentBody" data-lovdata-URL="NL/lov/2015-09-04-85" id="dokument"><h1>Lov om gjennomføring av konvensjon 19. oktober 1996 om jurisdiksjon, lovvalg, anerkjennelse, fullbyrdelse og samarbeid vedrørende foreldremyndighet og tiltak for beskyttelse av barn (lov om Haagkonvensjonen 1996)</h1><section class="section" data-name="kap1" id="kapittel-1" data-lovdata-URL="NL/lov/2015-09-04-85/KAPITTEL_1"><h2>Kapittel 1. Allmenne bestemmelser</h2><article class="legalArticle" data-lovdata-URL="NL/lov/2015-09-04-85/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Gjennomføring i norsk rett</span></h3><article class="legalP" id="kapittel-1-paragraf-1-ledd-1"><a href="traktat/1996-10-19-26">Konvensjon 19. oktober 1996 om jurisdiksjon, lovvalg, anerkjennelse, fullbyrdelse og samarbeid om foreldremyndighet og tiltak for beskyttelse av barn</a> gjelder som norsk lov<sup class="footnotereference" data-footnotereferencevalue="1" data-unique-footnote-counter="1">1</sup>.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Konvensjonen er ratifisert og gjeldende for Norge fra 1 juli 2016. Konvensjonen trådte i kraft 1 jan 2002.</article></footer></article><article class="legalArticle" data-lovdata-URL="NL/lov/2015-09-04-85/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Sentralmyndighet mv.</span></h3><article class="legalP" id="kapittel-1-paragraf-2-ledd-1">Sentralmyndigheten skal motta og formidle henvendelser etter konvensjonen, samarbeide med sentralmyndighetene i de øvrige konvensjonsstatene for å oppfylle konvensjonens formål og utføre de oppgavene som konvensjonen ellers pålegger den.</article><article class="legalP" id="kapittel-1-paragraf-2-ledd-2">Sentralmyndigheten kan, uten hinder av taushetsplikt, innhente fra Folkeregisteret de opplysninger som er nødvendige for utførelsen av oppgaver etter denne loven.</article><article class="legalP" id="kapittel-1-paragraf-2-ledd-3">Kongen utpeker det organet som skal være sentralmyndighet etter konvensjonen. Departementet kan i forskrift gi nærmere regler om sentralmyndighetens virksomhet og om adgangen til å ta rimelig betaling for den bistanden og de tjenestene som leveres etter konvensjonen.</article><article class="changesToParent">Endret ved lov <a href="lov/2022-06-17-44">17 juni 2022 nr. 44</a> (i kraft 17 juni 2022 iflg. <a href="forskrift/2022-06-17-1037">res. 17 juni 2022 nr. 1037</a>).</article></article><article class="legalArticle" data-lovdata-URL="NL/lov/2015-09-04-85/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue" data-legalArea="07.06 15.04">§ 3</span>. <span class="legalArticleTitle">Taushetsplikt</span></h3><article class="legalP" id="kapittel-1-paragraf-3-ledd-1">I tilfeller der norske myndigheter etter konvensjonen har plikt til å gi opplysninger, kan dette skje uten hinder av lovbestemt taushetsplikt. Tilsvarende gjelder der konvensjonen legger til rette for at opplysninger kan gis etter anmodning.</article><article class="changesToParent">Endret ved <a href="lov/2018-06-15-38">lov 15 juni 2018 nr. 38</a> (ikr. 20 juli 2018 iflg. meddelelse <a href="forskrift/2018-07-17-1195">17 juli 2018 nr. 1195</a>).</article></article><article class="legalArticle" data-lovdata-URL="NL/lov/2015-09-04-85/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue" data-legalArea="07.06 15.04">§ 4</span>. <span class="legalArticleTitle">Behandling av anmodninger om utveksling av opplysninger og gjennomføring av tiltak</span></h3><article class="legalP" id="kapittel-1-paragraf-4-ledd-1">Anmodninger fra en kompetent myndighet i en annen konvensjonsstat om utlevering av opplysninger eller gjennomføring av tiltak, jf. konvensjonen artiklene <a href="traktat/1996-10-19-26/a32">32</a> og <a href="traktat/1996-10-19-26/a34">34</a>, skal sendes til sentralmyndigheten. Anmodninger fra en kompetent myndighet i en annen konvensjonsstat om bistand til gjennomføring av beskyttelsestiltak, jf. konvensjonen artikkel <a href="traktat/1996-10-19-26/a35">35</a> nr. 1, og anmodninger fra en forelder om samvær, jf. konvensjonen artikkel <a href="traktat/1996-10-19-26/a35">35</a> nr. 2, skal sendes til sentralmyndigheten eller en annen kompetent norsk myndighet.</article><article class="legalP" id="kapittel-1-paragraf-4-ledd-2">Kommunene skal bistå sentralmyndigheten med å samle inn opplysninger i forbindelse med anmodninger etter konvensjonen artiklene <a href="traktat/1996-10-19-26/a32">32</a>, <a href="traktat/1996-10-19-26/a34">34</a> og <a href="traktat/1996-10-19-26/a35">35</a>.</article><article class="legalP" id="kapittel-1-paragraf-4-ledd-3">Departementet kan i forskrift gi nærmere regler om gjennomføringen av forpliktelsene etter konvensjonen artiklene <a href="traktat/1996-10-19-26/a32">32</a>, <a href="traktat/1996-10-19-26/a34">34</a> og <a href="traktat/1996-10-19-26/a35">35</a>.</article></article></section><section class="section" data-name="kap2" id="kapittel-2" data-lovdata-URL="NL/lov/2015-09-04-85/KAPITTEL_2"><h2>Kapittel 2. Jurisdiksjon</h2><article class="legalArticle" data-lovdata-URL="NL/lov/2015-09-04-85/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Overføring av jurisdiksjon</span></h3><article class="legalP" id="kapittel-2-paragraf-1-ledd-1">Anmodninger fra kompetente myndigheter i øvrige konvensjonsstater om overføring av jurisdiksjon, jf. konvensjonen artiklene <a href="traktat/1996-10-19-26/a8">8</a> og <a href="traktat/1996-10-19-26/a9">9</a>, skal rettes til sentralmyndigheten i Norge. Sentralmyndigheten skal videreformidle anmodningene til kompetent norsk myndighet.</article><article class="legalP" id="kapittel-2-paragraf-1-ledd-2">Den myndigheten i Norge som er, eller vil være, kompetent til å behandle en sak etter norsk rett, kan rette en anmodning til en annen konvensjonsstat om overføring av jurisdiksjon i saken, jf. konvensjonen artiklene <a href="traktat/1996-10-19-26/a8">8</a> og <a href="traktat/1996-10-19-26/a9">9</a>.</article><article class="legalP" id="kapittel-2-paragraf-1-ledd-3">Overføring av jurisdiksjon kan skje på alle stadier av saken og følger de prosessreglene som gjelder for sakstypen. Overføring gjøres ved kjennelse som kan ankes etter reglene i tvisteloven. Når barneverns- og helsenemnda overfører saken, kan tingretten overprøve vedtaket etter <a href="lov/2021-06-18-97">barnevernsloven</a>. Når et forvaltningsorgan overfører saken, skal beslutningen anses for å være et enkeltvedtak som kan påklages.</article><article class="legalP" id="kapittel-2-paragraf-1-ledd-4">Departementet kan i forskrift gi nærmere regler om gjennomføringen av reglene i denne paragrafen, herunder om hvilke organer som kan treffe beslutninger om overføring.</article><article class="changesToParent">Endret ved lov <a href="lov/2021-06-18-97">18 juni 2021 nr. 97</a> (i kraft 1 jan 2023 iflg. <a href="forskrift/2022-10-14-1739">res. 14 okt 2022 nr. 1739</a>).</article></article><article class="legalArticle" data-lovdata-URL="NL/lov/2015-09-04-85/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Henvendelser om plassering av et barn i Norge</span></h3><article class="legalP" id="kapittel-2-paragraf-2-ledd-1">Dersom en kompetent myndighet i en annen konvensjonsstat anmoder om å plassere et barn i Norge etter konvensjonen artikkel <a href="traktat/1996-10-19-26/a33">33</a>, skal anmodningen sendes til sentralmyndigheten.</article></article><article class="legalArticle" data-lovdata-URL="NL/lov/2015-09-04-85/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Jurisdiksjon til å treffe midlertidige avgjørelser</span></h3><article class="legalP" id="kapittel-2-paragraf-3-ledd-1">Når norske myndigheter har jurisdiksjon til å treffe beslutninger etter konvensjonen artikkel <a href="traktat/1996-10-19-26/a11">11</a> (hastesaker) eller artikkel <a href="traktat/1996-10-19-26/a12">12</a> (midlertidige avgjørelser), skal beslutningene treffes av den myndigheten som etter intern rett har kompetanse til å treffe beslutninger i tilsvarende saker. Det skal fremgå av beslutningen når beskyttelsestiltaket opphører.</article><article class="legalP" id="kapittel-2-paragraf-3-ledd-2">Myndigheten skal så langt det passer anvende de prosessreglene som etter intern rett gjelder for tilsvarende saker.</article></article><article class="legalArticle" data-lovdata-URL="NL/lov/2015-09-04-85/§8" data-name="§8" id="kapittel-2-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Jurisdiksjon til å utstede attester</span></h3><article class="legalP" id="kapittel-2-paragraf-4-ledd-1">Statsforvalteren kan utstede attest etter konvensjonen artikkel <a href="traktat/1996-10-19-26/a40">40</a> til den eller dem som har foreldremyndighet for barnet, og til den eller dem som er verge for barnet, så lenge barnet har vanlig bosted i Norge. Attesten skal redegjøre for rekkevidden av foreldremyndigheten eller vergemålet, herunder i hvilken utstrekning personen kan representere barnet.</article><article class="changesToParent">Endret ved lov <a href="lov/2021-05-07-34">7 mai 2021 nr. 34</a> (ikr. 1 juni 2021 iflg. <a href="forskrift/2021-05-07-1416">res. 7 mai 2021 nr. 1416</a>).</article></article></section><section class="section" data-name="kap3" id="kapittel-3" data-lovdata-URL="NL/lov/2015-09-04-85/KAPITTEL_3"><h2>Kapittel 3. Anerkjennelse og fullbyrdelse</h2><article class="legalArticle" data-lovdata-URL="NL/lov/2015-09-04-85/§9" data-name="§9" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Anerkjennelse og fullbyrdelse av avgjørelser</span></h3><article class="legalP" id="kapittel-3-paragraf-1-ledd-1">En begjæring om anerkjennelse eller fullbyrdelse i Norge av avgjørelser etter konvensjonen artiklene <a href="traktat/1996-10-19-26/a24">24</a> og <a href="traktat/1996-10-19-26/a26">26</a> rettes til tingretten for Oslo.</article><article class="legalP" id="kapittel-3-paragraf-1-ledd-2">Retten avgjør ved beslutning om avgjørelsen skal anerkjennes eller fullbyrdes. Tvisteloven gjelder så langt den passer.</article></article><article class="legalArticle" data-lovdata-URL="NL/lov/2015-09-04-85/§10" data-name="§10" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Krav til begjæringen</span></h3><article class="legalP" id="kapittel-3-paragraf-2-ledd-1">En begjæring om anerkjennelse eller fullbyrdelse av en avgjørelse truffet i en annen konvensjonsstat skal være skriftlig. Den avgjørelsen som ønskes anerkjent eller fullbyrdet, skal vedlegges begjæringen i original eller i bekreftet kopi. Om avgjørelsen er truffet overfor en part som har uteblitt, skal det også vedlegges et dokument som viser at stevningen eller tilsvarende dokument er meddelt parten.</article><article class="legalP" id="kapittel-3-paragraf-2-ledd-2">Gjelder saken fullbyrdelse, skal det i begjæringen også vedlegges dokumentasjon for at avgjørelsen kan fullbyrdes i den staten der avgjørelsen er truffet.</article><article class="legalP" id="kapittel-3-paragraf-2-ledd-3">Dersom dokumentene er skrevet på et annet språk enn norsk, skal en norsk oversettelse av dokumentene vedlegges dersom retten krever det.</article></article><article class="legalArticle" data-lovdata-URL="NL/lov/2015-09-04-85/§11" data-name="§11" id="kapittel-3-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Fullbyrdelse i Norge</span></h3><article class="legalP" id="kapittel-3-paragraf-3-ledd-1">Dersom retten kommer til at en avgjørelse truffet i en annen konvensjonsstat kan fullbyrdes i Norge, skal den fullbyrdes etter de reglene som gjelder for tilsvarende avgjørelser i Norge.</article></article></section><section class="section" data-name="kap4" id="kapittel-4" data-lovdata-URL="NL/lov/2015-09-04-85/KAPITTEL_4"><h2>Kapittel 4. Avsluttende bestemmelser</h2><article class="legalArticle" data-lovdata-URL="NL/lov/2015-09-04-85/§12" data-name="§12" id="kapittel-4-paragraf-1"><h3 class="legalArticleHeader"><span class="legalArticleValue" data-legalArea="32.04">§ 12</span>. <span class="legalArticleTitle">Forholdet til Svalbard og Jan Mayen</span></h3><article class="legalP" id="kapittel-4-paragraf-1-ledd-1">Loven gjelder også for Svalbard og Jan Mayen.</article></article><article class="legalArticle" data-lovdata-URL="NL/lov/2015-09-04-85/§13" data-name="§13" id="kapittel-4-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Ikraftsetting</span></h3><article class="legalP" id="kapittel-4-paragraf-2-ledd-1">Loven gjelder fra den tid Kongen bestemmer.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Fra 1 juli 2016 iflg. <a href="forskrift/2016-03-04-217">res. 4 mars 2016 nr. 217</a>. Fra samme tidspunkt er <a href="traktat/1996-10-19-26">Haagkonvensjonen 1996</a> gjeldende for Norge.</article></footer></article><article class="legalArticle" data-lovdata-URL="NL/lov/2015-09-04-85/§14" data-name="§14" id="kapittel-4-paragraf-3"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Endringer i andre lover</span></h3><article class="legalP" id="kapittel-4-paragraf-3-ledd-1">Fra den tid loven trer i kraft gjøres følgende endringer i andre lover: – – –</article></article></section></main></body></html>