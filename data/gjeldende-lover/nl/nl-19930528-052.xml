<!DOCTYPE html><html lang="no"><head><title>Lov om vederlag for visning av billedkunst og kunsthåndverk m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1993-05-28-52</dd><dt class="dokid">DokumentID</dt><dd class="dokid">NL/lov/1993-05-28-52</dd><dt class="ministry">Departement</dt><dd class="ministry"><ul><li>Kultur- og likestillingsdepartementet</li></ul></dd><dt class="dateInForce">I kraft fra</dt><dd class="dateInForce">1993-05-28</dd><dt class="lastChangeInForce">Ikrafttredelse av siste endring</dt><dd class="lastChangeInForce">2019-08-01</dd><dt class="lastChangedBy">Sist endret ved</dt><dd class="lastChangedBy"><a href="lov/2018-12-20-120">lov/2018-12-20-120</a> fra 2019-08-01</dd><dt class="legalArea">Rettsområde</dt><dd class="legalArea"><ul><li><a href="legal-areas/19" title="Kultur, idrett og underholdning">Kultur, idrett og underholdning</a> &gt; <a href="legal-areas/19.06" title="Kunst">Kunst</a></li></ul></dd><dt class="lastupdated">Rettet</dt><dd class="lastupdated">2021-09-27 (faglige fotnoter fjernet)</dd><dt class="titleShort">Korttittel</dt><dd class="titleShort">Lov om vederlag for kunstvisning</dd><dt class="title">Tittel</dt><dd class="title">Lov om vederlag for visning av billedkunst og kunsthåndverk m.v.</dd><dt class="refid">RefID</dt><dd class="refid">lov/1993-05-28-52</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om vederlag for visning av billedkunst og kunsthåndverk m.v.</a><ul class="tocSubUl"><li><a href="#paragraf-1">§ 1. Vederlag for visning.</a></li><li><a href="#paragraf-2">§ 2. Grunnlaget for vederlagsberegningen.</a></li><li><a href="#paragraf-3">§ 3. Fastsettelsen av vederlag.</a></li><li><a href="#paragraf-4">§ 4. Fordeling til fond.</a></li><li><a href="#paragraf-5">§ 5. Ikrafttredelse.</a></li></ul></li></ul></dd></dl></header><main class="documentBody" data-lovdata-URL="NL/lov/1993-05-28-52" id="dokument"><h1>Lov om vederlag for visning av billedkunst og kunsthåndverk m.v.</h1><article class="legalArticle" data-lovdata-URL="NL/lov/1993-05-28-52/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Vederlag for visning.</span></h2><article class="legalP" id="paragraf-1-ledd-1">For offentlig visning av eksemplarer i offentlig eie av verk av billedkunst og kunsthåndverk og fotografiske verk skal det ytes vederlag gjennom årlige bevilgninger over statsbudsjettet. Det samme gjelder for offentlig visning av slike eksemplarer som er eid av institusjoner som mottar støtte fra det offentlige.</article><article class="legalP" id="paragraf-1-ledd-2">Vederlaget ytes kollektivt og utbetales til slike fond som nevnt i <a href="lov/1993-05-28-52/§4">§ 4</a> til støtte for visse opphavergrupper.</article><article class="changesToParent">Endret ved <a href="lov/2018-12-20-120">lov 20 des 2018 nr. 120</a> (ikr. 1 aug 2019 iflg. <a href="forskrift/2019-06-21-807">res. 21 juni 2019 nr. 807</a>).</article></article><article class="legalArticle" data-lovdata-URL="NL/lov/1993-05-28-52/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Grunnlaget for vederlagsberegningen.</span></h2><article class="legalP" id="paragraf-2-ledd-1">Vederlaget beregnes etter en sats for hver visningsenhet. Departementet kan fastsette hva som skal regnes som en visningsenhet. Ved beregningen av antallet visningsenheter legges til grunn eksemplarer som nevnt i <a href="lov/1993-05-28-52/§1">§ 1</a> av verk som er skapt i Norge eller av norske billedkunstnere og kunsthåndverkere og som disponeres for offentlig visning. Beregningen av vederlaget skal bygge på statistikk over antall verk som disponeres til offentlig visning. Departementet kan bestemme hvilke visninger, samlinger m.v. som skal regnes med ved beregningen.</article></article><article class="legalArticle" data-lovdata-URL="NL/lov/1993-05-28-52/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fastsettelsen av vederlag.</span></h2><article class="legalP" id="paragraf-3-ledd-1">Vederlagssatsen for hver visningsenhet og antall verkseksemplarer som skal legges til grunn for beregningen av vederlaget, fastsettes ved avtale mellom staten og en felles sammenslutning som er godkjent av departementet, og som består av organisasjoner som representerer en vesentlig del av norske opphavere på området. Dersom det ikke oppnås enighet om avtale om vederlagssatser, kan hver av partene kreve mekling etter regler fastsatt av departementet.</article><article class="changesToParent">Endret ved <a href="lov/2018-12-20-120">lov 20 des 2018 nr. 120</a> (ikr. 1 aug 2019 iflg. <a href="forskrift/2019-06-21-807">res. 21 juni 2019 nr. 807</a>).</article></article><article class="legalArticle" data-lovdata-URL="NL/lov/1993-05-28-52/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fordeling til fond.</span></h2><article class="legalP" id="paragraf-4-ledd-1">Vederlaget fordeles til fond som forvaltes av opphaverorganisasjoner innen de områder loven gjelder. Fondenes vedtekter skal være godkjent av departementet.</article><article class="legalP" id="paragraf-4-ledd-2">Fondenes midler kan disponeres til fordel for opphavere, eller til fordel for formål som gjelder vedkommende gruppe opphavere. Ved utbetaling til enkelte opphavere skal det ikke kunne tas hensyn til organisasjonstilhørighet.</article><article class="legalP" id="paragraf-4-ledd-3">Departementet kan fastsette nærmere regler om fordeling av vederlaget og anvendelse av midlene.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="changesToParent">Endret ved <a href="lov/2018-12-20-120">lov 20 des 2018 nr. 120</a> (ikr. 1 aug 2019 iflg. <a href="forskrift/2019-06-21-807">res. 21 juni 2019 nr. 807</a>).</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. <a href="lov/1992-11-27-109/eøsl/a4">EØS-avtalen art. 4</a>.</article></footer></article><article class="legalArticle" data-lovdata-URL="NL/lov/1993-05-28-52/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse.</span></h2><article class="legalP" id="paragraf-5-ledd-1">Loven trer i kraft straks.</article></article></main></body></html>