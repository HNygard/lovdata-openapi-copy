<!DOCTYPE html><html lang="no"><head><title>Lov om rettsforhold og forvaltning av grunn og naturressurser i Finnmark (Finnmarksloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2005-06-17-85</dd><dt class="dokid">DokumentID</dt><dd class="dokid">NL/lov/2005-06-17-85</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2005-11-25, 2006-07-01, 2008-03-14</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-01</dd><dt class="lastChangedBy">Sist endret ved</dt><dd class="lastChangedBy"><a href="lov/2022-05-12-28">lov/2022-05-12-28</a> fra 2025-01-01, <a href="lov/2023-06-09-27">lov/2023-06-09-27</a> fra 2024-01-01</dd><dt class="changesToDocuments">Endrer</dt><dd class="changesToDocuments"><ul><li><a href="lov/1965-03-12">lov/1965-03-12</a></li></ul></dd><dt class="legalArea">Rettsområde</dt><dd class="legalArea"><ul><li><a href="legal-areas/20" title="Landbruk, jakt og skogbruk">Landbruk, jakt og skogbruk</a> &gt; <a href="legal-areas/20.02" title="Jakt og innlandsfiske">Jakt og innlandsfiske</a></li> <li><a href="legal-areas/20" title="Landbruk, jakt og skogbruk">Landbruk, jakt og skogbruk</a> &gt; <a href="legal-areas/20.07" title="Reindrift">Reindrift</a></li> <li><a href="legal-areas/22" title="Miljøvern, natur og friluftsliv">Miljøvern, natur og friluftsliv</a> &gt; <a href="legal-areas/22.04" title="Naturmangfold/naturfredning">Naturmangfold/naturfredning</a></li> <li><a href="legal-areas/22" title="Miljøvern, natur og friluftsliv">Miljøvern, natur og friluftsliv</a> &gt; <a href="legal-areas/22.05" title="Vannressurser">Vannressurser</a></li> <li><a href="legal-areas/25" title="Samerett">Samerett</a> &gt; <a href="legal-areas/25.02" title="Finnmark">Finnmark</a></li></ul></dd><dt class="dateOfPublication">Kunngjort</dt><dd class="dateOfPublication">2005-06-17</dd><dt class="lastupdated">Rettet</dt><dd class="lastupdated">2021-07-02 (faglige fotnoter fjernet, UU-tilpasning)</dd><dt class="titleShort">Korttittel</dt><dd class="titleShort">Finnmarksloven</dd><dt class="title">Tittel</dt><dd class="title">Lov om rettsforhold og forvaltning av grunn og naturressurser i Finnmark (Finnmarksloven)</dd><dt class="miscInformation">Annet om dokumentet</dt><dd class="miscInformation">Jf. <i>tidligere</i> res. 27 mai 1775, lover 22 juni 1863, 24 apr 1869, 3 aug 1897, 22 mai 1902, 12 mars 1965. <br /> Lovens tittel endret ved lov <a href="lov/2019-12-20-108">20 des 2019 nr. 108</a> (ikr. 1 jan 2020 iflg. <a href="forskrift/2019-12-20-1927">res. 20 des 2019 nr. 1927</a>).</dd><dt class="refid">RefID</dt><dd class="refid">lov/2005-06-17-85</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om rettsforhold og forvaltning av grunn og naturressurser i Finnmark (Finnmarksloven)</a><ul class="tocSubUl"><li><a href="#kapittel-1" data-child-interval="§§ 1 – 5">Kapittel 1. Alminnelige bestemmelser</a><ul class="tocSubUl"><li><a href="#kapittel-1-paragraf-1">§ 1. Lovens formål</a></li><li><a href="#kapittel-1-paragraf-2">§ 2. Virkeområde</a></li><li><a href="#kapittel-1-paragraf-3">§ 3. Forholdet til folkeretten</a></li><li><a href="#kapittel-1-paragraf-4">§ 4. Sametingets retningslinjer for endret bruk av utmark</a></li><li><a href="#kapittel-1-paragraf-5">§ 5. Forholdet til bestående rettigheter</a></li></ul></li><li><a href="#kapittel-2" data-child-interval="§§ 6 – 20">Kapittel 2. Finnmarkseiendommen</a><ul class="tocSubUl"><li><a href="#kapittel-2-paragraf-1">§ 6. Finnmarkseiendommens rettsstilling</a></li><li><a href="#kapittel-2-paragraf-2">§ 7. Finnmarkseiendommens styre</a></li><li><a href="#kapittel-2-paragraf-3">§ 8. Nærmere om forholdsvalg</a></li><li><a href="#kapittel-2-paragraf-4">§ 9. Styrets oppgaver og saksbehandling</a></li><li><a href="#kapittel-2-paragraf-5">§ 10. Saker om endret bruk av utmark og avhendelse av fast eiendom m.m.</a></li><li><a href="#kapittel-2-paragraf-6">§ 11. Saker som angår de ansattes arbeidssituasjon og rettsstilling</a></li><li><a href="#kapittel-2-paragraf-7">§ 12. Representasjon</a></li><li><a href="#kapittel-2-paragraf-8">§ 13. Regnskap, revisjon og registrering</a></li><li><a href="#kapittel-2-paragraf-9">§ 14. Pantsettelse og gjeldsforfølgning</a></li><li><a href="#kapittel-2-paragraf-10">§ 15. Utdeling av overskudd</a></li><li><a href="#kapittel-2-paragraf-11">§ 16. Kontrollkomiteen</a></li><li><a href="#kapittel-2-paragraf-12">§ 17. Straff- og erstatningsansvar for styremedlemmer m.fl.</a></li><li><a href="#kapittel-2-paragraf-13">§ 18. Forholdet til forvaltningsloven og offentlighetsloven</a></li><li><a href="#kapittel-2-paragraf-14">§ 19. Nasjonalparker på Finnmarkseiendommens grunn</a></li><li><a href="#kapittel-2-paragraf-15">§ 20. Forholdet til fremtidig lovgivning</a></li></ul></li><li><a href="#kapittel-3" data-child-interval="§§ 21 – 27">Kapittel 3. Fornybare ressurser på Finnmarkseiendommens grunn</a><ul class="tocSubUl"><li><a href="#kapittel-3-paragraf-1">§ 21. Hovedprinsipper for forvaltningen</a></li><li><a href="#kapittel-3-paragraf-2">§ 22. Rettigheter for personer bosatt i kommunen</a></li><li><a href="#kapittel-3-paragraf-3">§ 23. Rettigheter for personer bosatt i Finnmark</a></li><li><a href="#kapittel-3-paragraf-4">§ 24. Særskilt rett til lokal utnyttelse</a></li><li><a href="#kapittel-3-paragraf-5">§ 25. Adgang for andre</a></li><li><a href="#kapittel-3-paragraf-6">§ 26. Lokal forvaltning av jakt og fiske</a></li><li><a href="#kapittel-3-paragraf-7">§ 27. Nærmere vilkår for utnyttelse av fornybare ressurser og innskrenkninger i utnyttelsen</a></li></ul></li><li><a href="#kapittel-4" data-child-interval="§§ 28 – 28 a">Kapittel 4. Tana og Neiden</a><ul class="tocSubUl"><li><a href="#kapittel-4-paragraf-1">§ 28. Fisket i Neidenvassdraget</a></li><li><a href="#kapittel-4-paragraf-2">§ 28 a. Fisket i Tanavassdraget</a></li></ul></li><li><a href="#kapittel-5" data-child-interval="§§ 29 – 47">Kapittel 5. Kartlegging og anerkjennelse av eksisterende rettigheter</a><ul class="tocSubUl"><li><a href="#kapittel-5-kapittel-1" data-child-interval="§§ 29 – 35">I Finnmarkskommisjonen</a><ul class="tocSubUl"><li><a href="#kapittel-5-kapittel-1-paragraf-1">§ 29. Finnmarkskommisjonen</a></li><li><a href="#kapittel-5-kapittel-1-paragraf-2">§ 30. Avgrensning av utredningsfelt m.m.</a></li><li><a href="#kapittel-5-kapittel-1-paragraf-3">§ 31. Varsling av mulige rettighetshavere</a></li><li><a href="#kapittel-5-kapittel-1-paragraf-4">§ 32. Ansvaret for sakens opplysning</a></li><li><a href="#kapittel-5-kapittel-1-paragraf-5">§ 33. Finnmarkskommisjonens rapport</a></li><li><a href="#kapittel-5-kapittel-1-paragraf-6">§ 34. Behandlingen i Finnmarkseiendommen</a></li><li><a href="#kapittel-5-kapittel-1-paragraf-7">§ 35. Forhandlinger</a></li></ul></li><li><a href="#kapittel-5-kapittel-2" data-child-interval="§§ 36 – 43">II Utmarksdomstolen for Finnmark</a><ul class="tocSubUl"><li><a href="#kapittel-5-kapittel-2-paragraf-1">§ 36. Utmarksdomstolen for Finnmark</a></li><li><a href="#kapittel-5-kapittel-2-paragraf-2">§ 37. Forfall</a></li><li><a href="#kapittel-5-kapittel-2-paragraf-3">§ 38. Stevning</a></li><li><a href="#kapittel-5-kapittel-2-paragraf-4">§ 39. Avvisning</a></li><li><a href="#kapittel-5-kapittel-2-paragraf-5">§ 40. Forening av saker, oppdeling m.m.</a></li><li><a href="#kapittel-5-kapittel-2-paragraf-6">§ 41. Ansvaret for sakens opplysning m.m.</a></li><li><a href="#kapittel-5-kapittel-2-paragraf-7">§ 42. Anke</a></li><li><a href="#kapittel-5-kapittel-2-paragraf-8">§ 43. Utgiftene ved saken</a></li></ul></li><li><a href="#kapittel-5-kapittel-3" data-child-interval="§§ 44 – 47">III Fellesregler</a><ul class="tocSubUl"><li><a href="#kapittel-5-kapittel-3-paragraf-1">§ 44. Samisk språk</a></li><li><a href="#kapittel-5-kapittel-3-paragraf-2">§ 45. Grensemerking m.m. og tinglysing</a></li><li><a href="#kapittel-5-kapittel-3-paragraf-3">§ 46. Forholdet til annen lovgivning</a></li><li><a href="#kapittel-5-kapittel-3-paragraf-4">§ 47. Fullmakt til å gi nærmere regler</a></li></ul></li></ul></li><li><a href="#kapittel-6" data-child-interval="§§ 48 – 50">Kapittel 6. Sluttbestemmelser</a><ul class="tocSubUl"><li><a href="#kapittel-6-paragraf-1">§ 48. Ikrafttredelse</a></li><li><a href="#kapittel-6-paragraf-2">§ 49. Overgangsregler</a></li><li><a href="#kapittel-6-paragraf-3">§ 50. Endringer i annen lovgivning</a></li></ul></li><li><a href="#kapittel-7">Vedlegg. Samisk oversettelse</a></li></ul></li></ul></dd></dl></header><main class="documentBody" data-lovdata-URL="NL/lov/2005-06-17-85" id="dokument"><h1>Lov om rettsforhold og forvaltning av grunn og naturressurser i Finnmark (Finnmarksloven)</h1><section class="section" data-name="kap1" id="kapittel-1" data-lovdata-URL="NL/lov/2005-06-17-85/KAPITTEL_1"><h2>Kapittel 1. Alminnelige bestemmelser</h2><article class="legalArticle" data-lovdata-URL="NL/lov/2005-06-17-85/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Lovens formål</span></h3><article class="legalP" id="kapittel-1-paragraf-1-ledd-1">Lovens formål er å legge til rette for at grunn og naturressurser i Finnmark forvaltes på en balansert og økologisk bærekraftig måte til beste for innbyggerne i Finnmark og særlig som grunnlag for samisk kultur, reindrift, utmarksbruk, næringsutøvelse og samfunnsliv.</article><article class="changesToParent">Endret ved <a href="lov/2019-12-20-108">lov 20 des 2019 nr. 108</a> (ikr. 1 jan 2020 iflg. <a href="forskrift/2019-12-20-1927">res. 20 des 2019 nr. 1927</a>).</article></article><article class="legalArticle" data-lovdata-URL="NL/lov/2005-06-17-85/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Loven gjelder for fast eiendom og vassdrag med naturressurser i Finnmark. Med Finnmark menes det området som utgjorde Finnmark fylke 1. juli 2006. I strandlinjen gjelder loven så langt ut i sjøen som den private eiendomsretten strekker seg.</article><article class="changesToParent">Endret ved <a href="lov/2019-12-20-108">lov 20 des 2019 nr. 108</a> (ikr. 1 jan 2020 iflg. <a href="forskrift/2019-12-20-1927">res. 20 des 2019 nr. 1927</a>).</article></article><article class="legalArticle" data-lovdata-URL="NL/lov/2005-06-17-85/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue" data-legalArea="17.01 17.06">§ 3</span>. <span class="legalArticleTitle">Forholdet til folkeretten</span></h3><article class="legalP" id="kapittel-1-paragraf-3-ledd-1">Loven gjelder med de begrensninger som følger av ILO-konvensjon nr. 169 om urfolk og stammefolk i selvstendige stater. Loven skal anvendes i samsvar med folkerettens regler om urfolk og minoriteter og bestemmelser i overenskomster med fremmede stater om fisket i grensevassdragene.</article></article><article class="legalArticle" data-lovdata-URL="NL/lov/2005-06-17-85/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Sametingets retningslinjer for endret bruk av utmark</span></h3><article class="legalP" id="kapittel-1-paragraf-4-ledd-1">Sametinget kan gi retningslinjer for hvordan virkningen for samisk kultur, reindrift, utmarksbruk, næringsutøvelse og samfunnsliv av endret bruk av utmark skal bedømmes. Retningslinjene skal godkjennes av departementet. Departementet prøver om retningslinjene ligger innenfor rammen av første punktum, og om de er utformet på egnet måte.</article><article class="legalP" id="kapittel-1-paragraf-4-ledd-2">I saker om endret bruk av utmark skal statlige, fylkeskommunale og kommunale myndigheter vurdere hvilken betydning endringen vil ha for samisk kultur, reindrift, utmarksbruk, næringsutøvelse og samfunnsliv. Sametingets retningslinjer skal legges til grunn ved vurderingen av samiske interesser etter første punktum.</article></article><article class="legalArticle" data-lovdata-URL="NL/lov/2005-06-17-85/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Forholdet til bestående rettigheter</span></h3><article class="legalP" id="kapittel-1-paragraf-5-ledd-1">Samene har kollektivt og individuelt gjennom langvarig bruk av land og vann opparbeidet rettigheter til grunn i Finnmark.</article><article class="legalP" id="kapittel-1-paragraf-5-ledd-2">Loven her gjør ikke inngrep i kollektive og individuelle rettigheter som samer og andre har opparbeidet ved hevd eller alders tids bruk. Dette gjelder også de rettighetene reindriftsutøvere har på slikt grunnlag eller etter reindriftsloven.</article><article class="legalP" id="kapittel-1-paragraf-5-ledd-3">For å fastslå omfanget og innholdet av de rettighetene som samer og andre har på grunnlag av hevd eller alders tids bruk eller på annet grunnlag, opprettes en kommisjon som skal utrede rettigheter til land og vann i Finnmark, og en særdomstol som skal avgjøre tvister om slike rettigheter, jf. <a href="lov/2005-06-17-85/kap5">kapittel 5</a>.</article></article></section><section class="section" data-name="kap2" id="kapittel-2" data-lovdata-URL="NL/lov/2005-06-17-85/KAPITTEL_2"><h2>Kapittel 2. Finnmarkseiendommen</h2><article class="legalArticle" data-lovdata-URL="NL/lov/2005-06-17-85/§6" data-name="§6" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Finnmarkseiendommens rettsstilling</span></h3><article class="legalP" id="kapittel-2-paragraf-1-ledd-1">Finnmarkseiendommen (Finnmárkkuopmodat) er et eget rettssubjekt med sete i Finnmark som skal forvalte grunn og naturressurser mv. som den eier i samsvar med lovens formål og reglene i loven her for øvrig.</article></article><article class="legalArticle" data-lovdata-URL="NL/lov/2005-06-17-85/§7" data-name="§7" id="kapittel-2-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Finnmarkseiendommens styre</span></h3><article class="legalP" id="kapittel-2-paragraf-2-ledd-1">Finnmarkseiendommen ledes av et styre på seks personer.</article><article class="legalP" id="kapittel-2-paragraf-2-ledd-2">Finnmark fylkesting og Sametinget velger selv tre medlemmer med personlige varamedlemmer hver. Medlemmene og varamedlemmene skal være bosatt i Finnmark. Blant medlemmene valgt av Sametinget skal minst ett styremedlem og vedkommendes varamedlem være representanter for reindriften. Både som medlemmer og som varamedlemmer skal begge organer velge både kvinner og menn. Organet skal velge medlemmer og varamedlemmer samlet. Ansatte i Finnmarkseiendommen, Finnmarkseiendommens revisor og medlemmer og varamedlemmer i kontrollkomiteen kan ikke velges som styremedlemmer eller varamedlemmer.</article><article class="legalP" id="kapittel-2-paragraf-2-ledd-3">Styremedlemmene og varamedlemmene oppnevnes for inntil fire år av gangen. Ingen kan være styremedlem i mer enn ti år i sammenheng.</article><article class="legalP" id="kapittel-2-paragraf-2-ledd-4">Styremedlemmer og varamedlemmer kan avsettes av det organ som har oppnevnt vedkommende. Organet skal i så fall på nytt velge medlemmer og varamedlemmer samlet.</article><article class="legalP" id="kapittel-2-paragraf-2-ledd-5">Styremedlemmer og varamedlemmer har rett til å tre tilbake før tjenestetiden er ute dersom særlig grunn foreligger. Styret og det organ som har oppnevnt vedkommende, skal gis rimelig forhåndsvarsel. Fjerde ledd annet punktum gjelder tilsvarende.</article><article class="legalP" id="kapittel-2-paragraf-2-ledd-6">Styret velger selv en leder og en nestleder blant medlemmene. Dersom ingen oppnår flertall, fastsetter fylkestinget i oddetallsår og Sametinget i partallsår hvem av de seks medlemmene som skal være leder og nestleder.</article><article class="changesToParent">Endret ved <a href="lov/2019-12-20-108">lover 20 des 2019 nr. 108</a> (ikr. 1 jan 2020 iflg. <a href="forskrift/2019-12-20-1927">res. 20 des 2019 nr. 1927</a>), <a href="lov/2023-06-09-27">9 juni 2023 nr. 27</a> (i kraft 1 jan 2024 iflg. <a href="forskrift/2023-06-09-806">res. 9 juni 2023 nr. 806</a>).</article></article><article class="legalArticle" data-lovdata-URL="NL/lov/2005-06-17-85/§8" data-name="§8" id="kapittel-2-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Nærmere om forholdsvalg</span></h3><article class="legalP" id="kapittel-2-paragraf-3-ledd-1">Valget av styremedlemmer og varamedlemmer holdes som forholdsvalg som nevnt i <a href="lov/2018-06-22-83/§7-5">kommuneloven §§ 7-5</a> og <a href="lov/2018-06-22-83/§7-6">7-6</a> dersom minst ett medlem av organet krever det.</article><article class="legalP" id="kapittel-2-paragraf-3-ledd-2">Dersom det ved forholdsvalg er nødvendig for å oppfylle kravet om at det blant medlemmene og varamedlemmene skal være både kvinner og menn, skal kandidater fra det underrepresenterte kjønn rykke opp på den listen som har fått færrest stemmer av de listene som skal representeres. Ved stemmelikhet avgjøres det ved loddtrekning på hvilken liste opprykk skal skje.</article><article class="legalP" id="kapittel-2-paragraf-3-ledd-3">Dersom det ved forholdsvalg i Sametinget er nødvendig for å oppfylle kravet om at et av styremedlemmene og vedkommendes varamedlem skal være representanter for reindriften, skal representanter for reindriften rykke opp på den listen som har fått færrest stemmer av de listene som skal representeres og som har slike kandidater. Dersom det ikke finnes noen slik liste, tilfaller den siste styreplassen representantene for reindriften på den listen som har fått flest stemmer av de listene som har slike kandidater. Ved stemmelikhet avgjøres det ved loddtrekning hvilken liste som skal anses for å ha fått flest eller færrest stemmer.</article><article class="changesToParent">Endret ved <a href="lov/2018-06-22-83">lov 22 juni 2018 nr. 83</a> (ikr. 1 nov 2019 iflg. <a href="forskrift/2019-06-25-879">res. 25 juni 2019 nr. 879</a>).</article></article><article class="legalArticle" data-lovdata-URL="NL/lov/2005-06-17-85/§9" data-name="§9" id="kapittel-2-paragraf-4"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Styrets oppgaver og saksbehandling</span></h3><article class="legalP" id="kapittel-2-paragraf-4-ledd-1">Forvaltningen av Finnmarkseiendommen hører under styret. Styret skal sørge for forsvarlig organisering av virksomheten. Styret skal i nødvendig utstrekning fastsette planer, budsjett, retningslinjer og instrukser for virksomheten. Styret iverksetter de undersøkelser som det finner nødvendig for å kunne utføre sine oppgaver. Styret skal iverksette slike undersøkelser dersom et styremedlem krever det.</article><article class="legalP" id="kapittel-2-paragraf-4-ledd-2">Styrelederen skal sørge for at aktuelle saker blir behandlet i styret og at det blir innkalt til styremøter på hensiktsmessig måte og med rimelig frist. Et styremedlem kan kreve at styret behandler bestemte saker.</article><article class="legalP" id="kapittel-2-paragraf-4-ledd-3">Styret skal behandle saker i møte med mindre lederen finner at saken kan forelegges styret skriftlig eller behandles på annen betryggende måte. Et styremedlem kan kreve møtebehandling.</article><article class="legalP" id="kapittel-2-paragraf-4-ledd-4">Styret kan treffe vedtak når minst fem medlemmer er til stede. Vedtak treffes med alminnelig flertall med mindre annet følger av <a href="lov/2005-06-17-85/§10">§ 10</a>. Ved stemmelikhet er styrelederens stemme avgjørende.</article><article class="legalP" id="kapittel-2-paragraf-4-ledd-5">Styret avgir årlig en beretning til kontrollkomiteen om Finnmarkseiendommens virksomhet. I beretningen skal det gis en særskilt redegjørelse for endringer i bruken av utmark og en vurdering av endringenes betydning for naturgrunnlaget for samisk kultur, reindrift, utmarksbruk, næringsutøvelse og samfunnsliv.</article><article class="legalP" id="kapittel-2-paragraf-4-ledd-6">Styret fastsetter selv sin godtgjørelse. Godtgjørelsen dekkes av Finnmarkseiendommen.</article></article><article class="legalArticle" data-lovdata-URL="NL/lov/2005-06-17-85/§10" data-name="§10" id="kapittel-2-paragraf-5"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Saker om endret bruk av utmark og avhendelse av fast eiendom m.m.</span></h3><article class="legalP" id="kapittel-2-paragraf-5-ledd-1">I saker om endret bruk av utmark skal Finnmarkseiendommen vurdere hvilken betydning endringen vil ha for samisk kultur, reindrift, utmarksbruk, næringsutøvelse og samfunnsliv. Sametingets retningslinjer etter <a href="lov/2005-06-17-85/§4">§ 4</a> skal legges til grunn ved vurderingen av samiske interesser etter første punktum.</article><article class="legalP" id="kapittel-2-paragraf-5-ledd-2">Vedtak om endret bruk av utmark krever tilslutning fra minst fire styremedlemmer dersom hele mindretallet begrunner sitt standpunkt i hensynet til samisk kultur, reindrift, utmarksbruk, næringsutøvelse og samfunnsliv vurdert på bakgrunn av Sametingets retningslinjer. Dersom flertallet ikke utgjør flere enn fire, kan et samlet mindretall i løpet av styremøtet kreve at saken forelegges for Sametinget. Dersom Sametinget ikke godtar flertallets vedtak eller unnlater å behandle saken innen rimelig tid, kan et samlet flertall i styret kreve at Finnmarkseiendommen forelegger saken for Kongen, som avgjør om vedtaket skal godkjennes. Godkjennelse av vedtaket har virkning som styrevedtak.</article><article class="legalP" id="kapittel-2-paragraf-5-ledd-3">Dersom et forslag om endret bruk av utmark som enten bare gjelder Karasjok, Kautokeino, Nesseby, Porsanger og Tana kommuner eller bare gjelder resten av Finnmark, får tilslutning fra tre og bare tre styremedlemmer, kan tre styremedlemmer samlet kreve at saken behandles en gang til. Ved denne behandlingen deltar ikke det siste styremedlemmet valgt av fylkestinget dersom saken gjelder endret bruk av utmark i Karasjok, Kautokeino, Nesseby, Porsanger eller Tana kommuner. Gjelder saken endret bruk av utmark i resten av Finnmark, deltar ikke det siste styremedlemmet valgt av Sametinget som ikke representerer reindriften. Saken avgjøres med alminnelig flertall. Dersom det blir besluttet endret bruk av utmark med tilslutning fra tre og bare tre styremedlemmer og hele mindretallet begrunner sitt standpunkt i hensynet til samisk kultur, reindrift, utmarksbruk, næringsutøvelse og samfunnsliv vurdert på bakgrunn av Sametingets retningslinjer, kan et samlet mindretall i løpet av styremøtet kreve at saken forelegges for Sametinget. Annet ledd tredje og fjerde punktum gjelder tilsvarende.</article><article class="legalP" id="kapittel-2-paragraf-5-ledd-4">Annet og tredje ledd gjelder tilsvarende for bemyndigelse av ansatte og andre til å treffe beslutning om endret bruk av utmark.</article><article class="legalP" id="kapittel-2-paragraf-5-ledd-5">Første til fjerde ledd gjelder tilsvarende for saker om avhendelse og bortleie av utmark eller rettigheter i utmark. Bestemmelsene i paragrafen her gjelder ikke for saker etter <a href="lov/2005-06-17-85/kap3">kapittel 3</a>.</article><article class="legalP" id="kapittel-2-paragraf-5-ledd-6">Vedtak om avhendelse av fast eiendom som er truffet med tilslutning fra mindre enn fire styremedlemmer, må godkjennes av Sametinget og fylkestinget. Første punktum gjelder ikke for avhendelse av eiendommer som er fradelt ved offentlig delingsforretning og som er utlagt til bebyggelse og anlegg i planer etter plan- og bygningsloven, eller fradelte tomter som er bebygd.</article><article class="changesToParent">Endret ved <a href="lov/2008-06-27-71">lover 27 juni 2008 nr. 71</a> (ikr. 1 juli 2009 iflg. <a href="forskrift/2009-06-12-638">res. 12 juni 2009 nr. 638</a>), <a href="lov/2019-12-20-108">20 des 2019 nr. 108</a> (ikr. 1 jan 2020 iflg. <a href="forskrift/2019-12-20-1927">res. 20 des 2019 nr. 1927</a>), <a href="lov/2023-06-09-27">9 juni 2023 nr. 27</a> (i kraft 1 jan 2024 iflg. <a href="forskrift/2023-06-09-806">res. 9 juni 2023 nr. 806</a>).</article></article><article class="legalArticle" data-lovdata-URL="NL/lov/2005-06-17-85/§11" data-name="§11" id="kapittel-2-paragraf-6"><h3 class="legalArticleHeader"><span class="legalArticleValue" data-legalArea="02.02">§ 11</span>. <span class="legalArticleTitle">Saker som angår de ansattes arbeidssituasjon og rettsstilling</span></h3><article class="legalP" id="kapittel-2-paragraf-6-ledd-1">Av og blant de ansatte i Finnmarkseiendommen velges en representant som møter i Finnmarkseiendommens styre ved behandling av saker som angår de ansattes arbeidssituasjon eller rettsstilling. Representanten for de ansatte har tale- og forslagsrett, men ikke stemmerett.</article><article class="legalP" id="kapittel-2-paragraf-6-ledd-2">Representanten for de ansatte har ikke rett til å delta i behandlingen av saker som gjelder arbeidsgivers forberedelse til forhandlinger med arbeidstakere, arbeidskonflikter, rettstvister med arbeidstakerorganisasjoner eller oppsigelse av tariffavtaler.</article></article><article class="legalArticle" data-lovdata-URL="NL/lov/2005-06-17-85/§12" data-name="§12" id="kapittel-2-paragraf-7"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Representasjon</span></h3><article class="legalP" id="kapittel-2-paragraf-7-ledd-1">Styret representerer Finnmarkseiendommen utad og tegner dens firma.</article><article class="legalP" id="kapittel-2-paragraf-7-ledd-2">Styret kan gi et eller flere styremedlemmer eller andre navngitte personer rett til å tegne Finnmarkseiendommens firma. Rett til å tegne firma kan når som helst tilbakekalles.</article><article class="legalP" id="kapittel-2-paragraf-7-ledd-3">Har noen som representerer Finnmarkseiendommen utad etter bestemmelsen her gått ut over sin myndighet, er disposisjonen ikke bindende for Finnmarkseiendommen når Finnmarkseiendommen godtgjør at medkontrahenten forsto eller burde ha forstått at myndigheten ble overskredet og det ville stride mot redelighet å gjøre disposisjonen gjeldende.</article></article><article class="legalArticle" data-lovdata-URL="NL/lov/2005-06-17-85/§13" data-name="§13" id="kapittel-2-paragraf-8"><h3 class="legalArticleHeader"><span class="legalArticleValue" data-legalArea="03.07">§ 13</span>. <span class="legalArticleTitle">Regnskap, revisjon og registrering</span></h3><article class="legalP" id="kapittel-2-paragraf-8-ledd-1">Finnmarkseiendommen skal føre regnskap i samsvar med reglene i regnskapsloven.</article><article class="legalP" id="kapittel-2-paragraf-8-ledd-2">Regnskapet skal revideres av registrert eller statsautorisert revisor. Revisor skal for hvert regnskapsår avgi revisjonsberetning til styret i Finnmarkseiendommen.</article><article class="legalP" id="kapittel-2-paragraf-8-ledd-3">Finnmarkseiendommen skal registreres i foretaksregisteret.</article><article class="changesToParent">Endret ved <a href="lov/2014-06-20-29">lov 20 juni 2014 nr. 29</a> (ikr. 1 juli 2014 iflg. <a href="forskrift/2014-06-26-866">vedtak 26 juni 2014 nr. 866</a>).</article></article><article class="legalArticle" data-lovdata-URL="NL/lov/2005-06-17-85/§14" data-name="§14" id="kapittel-2-paragraf-9"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Pantsettelse og gjeldsforfølgning</span></h3><article class="legalP" id="kapittel-2-paragraf-9-ledd-1">Fast eiendom som Finnmarkseiendommen eier og begrensede rettigheter som Finnmarkseiendommen har i fast eiendom som andre eier, kan ikke stilles som sikkerhet for gjeld eller andre forpliktelser og kan ikke være gjenstand for kreditorbeslag. Dette gjelder likevel ikke eiendommer og begrensede rettigheter i eiendommer som er fradelt ved offentlig delingsforretning og som er utlagt til bebyggelse og anlegg i planer etter plan- og bygningsloven, eller fradelte tomter som er bebygd.</article><article class="legalP" id="kapittel-2-paragraf-9-ledd-2">Det kan ikke åpnes konkurs eller gjeldsforhandling hos Finnmarkseiendommen.</article><article class="changesToParent">Endret ved <a href="lov/2008-06-27-71">lov 27 juni 2008 nr. 71</a> (ikr. 1 juli 2009 iflg. <a href="forskrift/2009-06-12-638">res. 12 juni 2009 nr. 638</a>).</article></article><article class="legalArticle" data-lovdata-URL="NL/lov/2005-06-17-85/§15" data-name="§15" id="kapittel-2-paragraf-10"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Utdeling av overskudd</span></h3><article class="legalP" id="kapittel-2-paragraf-10-ledd-1">Dersom Finnmarkseiendommen i bankinnskudd, kontanter og lignende har aktiva som fratrukket eventuell gjeld overstiger det som trengs av reserver for å sikre driften, kan styret beslutte at overskuddet helt eller delvis skal utbetales til Finnmark fylkeskommune, Sametinget eller allmennyttige formål som kommer Finnmarks innbyggere til gode.</article><article class="changesToParent">Endret ved <a href="lov/2019-12-20-108">lover 20 des 2019 nr. 108</a> (ikr. 1 jan 2020 iflg. <a href="forskrift/2019-12-20-1927">res. 20 des 2019 nr. 1927</a>), <a href="lov/2023-06-09-27">9 juni 2023 nr. 27</a> (i kraft 1 jan 2024 iflg. <a href="forskrift/2023-06-09-806">res. 9 juni 2023 nr. 806</a>).</article></article><article class="legalArticle" data-lovdata-URL="NL/lov/2005-06-17-85/§16" data-name="§16" id="kapittel-2-paragraf-11"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Kontrollkomiteen</span></h3><article class="legalP" id="kapittel-2-paragraf-11-ledd-1">Tilsyn med styrets virksomhet føres av en kontrollkomité med tre medlemmer. Finnmark fylkesting, Sametinget og Kongen oppnevner et medlem hver med personlig varamedlem. Som medlem og varamedlem skal hvert organ oppnevne en mann og en kvinne. Medlemmet og varamedlemmet oppnevnt av staten skal oppfylle de krav som domstolloven stiller til høyesterettsdommere. Medlemmene og varamedlemmene oppnevnes for inntil fire år av gangen. Ingen kan være medlem i mer enn ti år i sammenheng. Medlemmet oppnevnt av staten er leder for komiteen.</article><article class="legalP" id="kapittel-2-paragraf-11-ledd-2">Kontrollkomiteen skal:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-11-ledd-2-punkt-1"><article class="legalP" id="kapittel-2-paragraf-11-ledd-2-punkt-1-ledd-1">kontrollere at virksomheten i Finnmarkseiendommen drives i samsvar med finnmarksloven og annen lovgivning,</article></article></li><li data-name="b." value="2"><article class="listArticle" id="kapittel-2-paragraf-11-ledd-2-punkt-2"><article class="legalP" id="kapittel-2-paragraf-11-ledd-2-punkt-2-ledd-1">velge en eller flere statsautoriserte revisorer til å revidere Finnmarkseiendommens regnskap,</article></article></li><li data-name="c." value="3"><article class="listArticle" id="kapittel-2-paragraf-11-ledd-2-punkt-3"><article class="legalP" id="kapittel-2-paragraf-11-ledd-2-punkt-3-ledd-1">godkjenne Finnmarkseiendommens årsregnskap, årsberetning og revisjonsberetning,</article></article></li><li data-name="d." value="4"><article class="listArticle" id="kapittel-2-paragraf-11-ledd-2-punkt-4"><article class="legalP" id="kapittel-2-paragraf-11-ledd-2-punkt-4-ledd-1">godkjenne styrets godtgjørelse,</article></article></li><li data-name="e." value="5"><article class="listArticle" id="kapittel-2-paragraf-11-ledd-2-punkt-5"><article class="legalP" id="kapittel-2-paragraf-11-ledd-2-punkt-5-ledd-1">godkjenne låneopptak og garantistillelser og</article></article></li><li data-name="f." value="6"><article class="listArticle" id="kapittel-2-paragraf-11-ledd-2-punkt-6"><article class="legalP" id="kapittel-2-paragraf-11-ledd-2-punkt-6-ledd-1">godkjenne utdeling av overskudd.</article></article></li></ol></article><article class="legalP" id="kapittel-2-paragraf-11-ledd-3">Ved uenighet treffes avgjørelser ved flertall. For avgjørelser som nevnt i annet ledd bokstav e og f kreves enstemmighet.</article><article class="legalP" id="kapittel-2-paragraf-11-ledd-4">Kontrollkomiteen skal ha tilgang til all tilgjengelig informasjon hos Finnmarkseiendommen som den trenger for å utføre sine oppgaver etter paragrafen her.</article><article class="legalP" id="kapittel-2-paragraf-11-ledd-5">Kontrollkomiteen avgir årlig en rapport til Finnmark fylkesting, Sametinget og departementet. I rapporten skal kontrollkomiteen redegjøre for sin kontrollvirksomhet, gi en vurdering av styrets årsberetning og de forhold som er omhandlet der, samt gi en vurdering av hvordan loven her virker og om det er ønskelig med endringer i den.</article><article class="legalP" id="kapittel-2-paragraf-11-ledd-6">Kontrollkomiteens utgifter dekkes av Finnmarkseiendommen. Godtgjørelse til medlemmene og varamedlemmene dekkes av det organ som har oppnevnt vedkommende.</article><article class="changesToParent">Endret ved <a href="lov/2019-12-20-108">lover 20 des 2019 nr. 108</a> (ikr. 1 jan 2020 iflg. <a href="forskrift/2019-12-20-1927">res. 20 des 2019 nr. 1927</a>), <a href="lov/2023-06-09-27">9 juni 2023 nr. 27</a> (i kraft 1 jan 2024 iflg. <a href="forskrift/2023-06-09-806">res. 9 juni 2023 nr. 806</a>).</article></article><article class="legalArticle" data-lovdata-URL="NL/lov/2005-06-17-85/§17" data-name="§17" id="kapittel-2-paragraf-12"><h3 class="legalArticleHeader"><span class="legalArticleValue" data-legalArea="31.16">§ 17</span>. <span class="legalArticleTitle">Straff- og erstatningsansvar for styremedlemmer m.fl.</span></h3><article class="legalP" id="kapittel-2-paragraf-12-ledd-1">Medlem av styret, firmategner, revisor, ledende ansatt som er tildelt myndighet til å treffe beslutninger på vegne av Finnmarkseiendommen innenfor avgrensede saksområder, eller medlem av kontrollkomiteen som viser grov uforstand i utførelsen av sine oppgaver for Finnmarkseiendommen, straffes med bøter eller under skjerpende omstendigheter med fengsel i inntil ett år. Medvirkning straffes ikke.</article><article class="legalP" id="kapittel-2-paragraf-12-ledd-2">Medlem av styret som forsettlig eller uaktsomt har påført Finnmarkseiendommen tap under utførelsen av vervet, plikter å erstatte tapet. Kontrollkomiteen avgjør om erstatningskrav skal fremmes.</article><article class="changesToParent">Endret ved <a href="lov/2015-06-19-65">lov 19 juni 2015 nr. 65</a> (ikr. 1 okt 2015).</article></article><article class="legalArticle" data-lovdata-URL="NL/lov/2005-06-17-85/§18" data-name="§18" id="kapittel-2-paragraf-13"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Forholdet til forvaltningsloven og offentlighetsloven</span></h3><article class="legalP" id="kapittel-2-paragraf-13-ledd-1">For Finnmarkseiendommen gjelder <a href="lov/1967-02-10/kapii">forvaltningsloven kapittel II</a> om ugildhet, <a href="lov/1967-02-10/§11">§ 11</a> om veiledningsplikt, <a href="lov/1967-02-10/§11a">§ 11 a</a> om saksbehandlingstid og foreløpig svar og <a href="lov/1967-02-10/§13">§§ 13</a> til <a href="lov/1967-02-10/§13f">13 f</a> om taushetsplikt tilsvarende. Finnmarkseiendommen skal gi rettighetshaverne i et område forhåndsvarsel og adgang til å uttale seg etter reglene i <a href="lov/1967-02-10/§16">forvaltningsloven § 16</a> før Finnmarkseiendommen treffer vedtak som kan ha rettslige eller faktiske konsekvenser for dem.</article><article class="legalP" id="kapittel-2-paragraf-13-ledd-2">Finnmarkseiendommens saksdokumenter er offentlige etter reglene i offentleglova. Ved avslag på krav om innsyn kan spørsmålet om det er adgang til å unnta dokument fra offentlighet, påklages til statsforvalteren.</article><article class="changesToParent">Endret ved <a href="lov/2006-05-19-16">lover 19 mai 2006 nr. 16</a> (ikr. 1 jan 2009 iflg. <a href="forskrift/2008-10-17-1118">res. 17 okt 2008 nr. 1118</a>), <a href="lov/2019-12-20-108">20 des 2019 nr. 108</a> (ikr. 1 jan 2020 iflg. <a href="forskrift/2019-12-20-1927">res. 20 des 2019 nr. 1927</a>), <a href="lov/2021-05-07-34">7 mai 2021 nr. 34</a> (ikr. 1 juni 2021 iflg. <a href="forskrift/2021-05-07-1416">res. 7 mai 2021 nr. 1416</a>), <a href="lov/2023-06-09-27">9 juni 2023 nr. 27</a> (i kraft 1 jan 2024 iflg. <a href="forskrift/2023-06-09-806">res. 9 juni 2023 nr. 806</a>).</article></article><article class="legalArticle" data-lovdata-URL="NL/lov/2005-06-17-85/§19" data-name="§19" id="kapittel-2-paragraf-14"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Nasjonalparker på Finnmarkseiendommens grunn</span></h3><article class="legalP" id="kapittel-2-paragraf-14-ledd-1">Grunn som Finnmarkseiendommen eier, kan legges ut som nasjonalpark etter reglene i <a href="lov/2009-06-19-100/kapv">naturmangfoldloven kapittel V</a>. Ved utformingen av bruksregler skal det legges vekt på at tradisjonell bruk kan videreføres. Finnmarkseiendommen og bruksrettshavere som berøres, kan kreve erstatning for økonomisk tap etter reglene i <a href="lov/2009-06-19-100/§50">naturmangfoldloven § 50</a>.</article><article class="changesToParent">Endret ved <a href="lov/2014-03-28-9">lov 28 mars 2014 nr. 9</a> (ikr. 1 juni 2014 iflg. <a href="forskrift/2014-03-28-371">res. 28 mars 2014 nr. 371</a>).</article></article><article class="legalArticle" data-lovdata-URL="NL/lov/2005-06-17-85/§20" data-name="§20" id="kapittel-2-paragraf-15"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Forholdet til fremtidig lovgivning</span></h3><article class="legalP" id="kapittel-2-paragraf-15-ledd-1">Finnmarkseiendommen har ikke vern mot at dens rettsstilling eller rettigheter endres, innskrenkes eller oppheves ved lov.</article></article></section><section class="section" data-name="kap3" id="kapittel-3" data-lovdata-URL="NL/lov/2005-06-17-85/KAPITTEL_3"><h2>Kapittel 3. Fornybare ressurser på Finnmarkseiendommens grunn</h2><article class="legalArticle" data-lovdata-URL="NL/lov/2005-06-17-85/§21" data-name="§21" id="kapittel-3-paragraf-1"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Hovedprinsipper for forvaltningen</span></h3><article class="legalP" id="kapittel-3-paragraf-1-ledd-1">Finnmarkseiendommen skal forvalte de fornybare ressursene på sin grunn i samsvar med lovens formål og innenfor de rammer som følger av viltloven, lakse- og innlandsfiskloven og annen lovgivning. Naturens mangfold og produktivitet skal bevares.</article><article class="legalP" id="kapittel-3-paragraf-1-ledd-2">Reglene i kapittelet her gjelder ikke i den utstrekning annet følger av særlige rettsforhold.</article><article class="changesToParent"><strong>Endres</strong> ved lov <a href="lov/2025-06-20-102">20 juni 2025 nr. 102</a> (i kraft 1 juli 2026 iflg. <a href="forskrift/2025-06-20-1105">res. 20 juni 2025 nr. 1105</a>).</article></article><article class="legalArticle" data-lovdata-URL="NL/lov/2005-06-17-85/§22" data-name="§22" id="kapittel-3-paragraf-2"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Rettigheter for personer bosatt i kommunen</span></h3><article class="legalP" id="kapittel-3-paragraf-2-ledd-1">I samsvar med reglene i kapittelet her og innenfor de rammer som følger av annen lovgivning, har de som er bosatt i en kommune i Finnmark, på Finnmarkseiendommens grunn i kommunen rett til:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">fiske etter innlandsfisk med garn,</article></article></li><li data-name="b." value="2"><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">fiske etter anadrome laksefisk med faststående redskap i sjøen,</article></article></li><li data-name="c." value="3"><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">sanking av egg og dun,</article></article></li><li data-name="d." value="4"><article class="listArticle" id="kapittel-3-paragraf-2-ledd-1-punkt-4"><article class="legalP" id="kapittel-3-paragraf-2-ledd-1-punkt-4-ledd-1">hogst av lauvskog til brensel for husbehov,</article></article></li><li data-name="e." value="5"><article class="listArticle" id="kapittel-3-paragraf-2-ledd-1-punkt-5"><article class="legalP" id="kapittel-3-paragraf-2-ledd-1-punkt-5-ledd-1">stikking av torv til brensel og annet husbehov og</article></article></li><li data-name="f." value="6"><article class="listArticle" id="kapittel-3-paragraf-2-ledd-1-punkt-6"><article class="legalP" id="kapittel-3-paragraf-2-ledd-1-punkt-6-ledd-1">uttak av lauvskog til bruk som gjerdestolper og hesjestaur i reindrifts- og jordbruksnæring.</article></article></li></ol></article><article class="legalP" id="kapittel-3-paragraf-2-ledd-2">Reindriftsutøvere har samme rett som personer bosatt i kommunen i den tiden reindrift foregår der.</article><article class="changesToParent">Endret ved <a href="lov/2019-12-20-108">lov 20 des 2019 nr. 108</a> (ikr. 1 jan 2020 iflg. <a href="forskrift/2019-12-20-1927">res. 20 des 2019 nr. 1927</a>).</article></article><article class="legalArticle" data-lovdata-URL="NL/lov/2005-06-17-85/§23" data-name="§23" id="kapittel-3-paragraf-3"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Rettigheter for personer bosatt i Finnmark</span></h3><article class="legalP" id="kapittel-3-paragraf-3-ledd-1">I samsvar med reglene i kapittelet her og innenfor de rammer som følger av annen lovgivning, har de som er bosatt i Finnmark, på Finnmarkseiendommens grunn rett til:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">jakt på storvilt,</article></article></li><li data-name="b." value="2"><article class="listArticle" id="kapittel-3-paragraf-3-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1">jakt og fangst av småvilt,</article></article></li><li data-name="c." value="3"><article class="listArticle" id="kapittel-3-paragraf-3-ledd-1-punkt-3"><article class="legalP" id="kapittel-3-paragraf-3-ledd-1-punkt-3-ledd-1">fiske i vassdrag med stang og håndsnøre,</article></article></li><li data-name="d." value="4"><article class="listArticle" id="kapittel-3-paragraf-3-ledd-1-punkt-4"><article class="legalP" id="kapittel-3-paragraf-3-ledd-1-punkt-4-ledd-1">plukking av multer og</article></article></li><li data-name="e." value="5"><article class="listArticle" id="kapittel-3-paragraf-3-ledd-1-punkt-5"><article class="legalP" id="kapittel-3-paragraf-3-ledd-1-punkt-5-ledd-1">uttak av trevirke til husflid.</article></article></li></ol></article><article class="legalP" id="kapittel-3-paragraf-3-ledd-2">Til jordbrukseiendom ligger rett til beite for så stor buskap som kan vinterføs på eiendommen.</article><article class="changesToParent">Endret ved <a href="lov/2019-12-20-108">lov 20 des 2019 nr. 108</a> (ikr. 1 jan 2020 iflg. <a href="forskrift/2019-12-20-1927">res. 20 des 2019 nr. 1927</a>).</article></article><article class="legalArticle" data-lovdata-URL="NL/lov/2005-06-17-85/§24" data-name="§24" id="kapittel-3-paragraf-4"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Særskilt rett til lokal utnyttelse</span></h3><article class="legalP" id="kapittel-3-paragraf-4-ledd-1">Enkeltpersoner eller grupper av personer som har tilknytning til en bygd og har sitt livsgrunnlag helt eller delvis knyttet til utnyttelsen av fornybare ressurser i nærheten av bygda, kan av kommunen for inntil 10 år om gangen bli tildelt særskilt rett til å utnytte fornybare ressurser som nevnt i <a href="lov/2005-06-17-85/§22">§§ 22</a> og <a href="lov/2005-06-17-85/§23">23</a> på nærmere angitte områder i kommunen. Ved fastsettelsen av området og de nærmere vilkår skal det tas utgangspunkt i den bruk folk med tilknytning til bygda tradisjonelt har gjort av området. Området skal fortrinnsvis utgjøre et sammenhengende område i nærheten av bygda.</article><article class="legalP" id="kapittel-3-paragraf-4-ledd-2">Finnmarkseiendommen kan gi generelle bestemmelser om kommunenes behandling og vurdering av saker etter paragrafen her. Finnmarkseiendommen er klageorgan for vedtak truffet av kommunen. For kommunens og Finnmarkseiendommens saksbehandling gjelder forvaltningsloven.</article><article class="legalP" id="kapittel-3-paragraf-4-ledd-3">Paragrafen her gjelder ikke for jakt på storvilt og småvilt, fiske i vassdrag med stang og håndsnøre og fiske etter anadrome laksefisk i sjøen med faststående redskap.</article></article><article class="legalArticle" data-lovdata-URL="NL/lov/2005-06-17-85/§25" data-name="§25" id="kapittel-3-paragraf-5"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Adgang for andre</span></h3><article class="legalP" id="kapittel-3-paragraf-5-ledd-1">I samsvar med reglene i kapittelet her og innenfor de rammer som følger av annen lovgivning, har enhver på Finnmarkseiendommens grunn adgang til jakt og fangst av småvilt og fiske i vassdrag med stang og håndsnøre samt plukking av multer til egen husholdning.</article><article class="legalP" id="kapittel-3-paragraf-5-ledd-2">Finnmarkseiendommen kan gi andre enn dem som er bosatt i kommunen eller i Finnmark, ytterligere adgang til å utnytte fornybare ressurser som nevnt i <a href="lov/2005-06-17-85/§22">§§ 22</a> og <a href="lov/2005-06-17-85/§23">23</a>.</article><article class="changesToParent">Endret ved <a href="lov/2019-12-20-108">lov 20 des 2019 nr. 108</a> (ikr. 1 jan 2020 iflg. <a href="forskrift/2019-12-20-1927">res. 20 des 2019 nr. 1927</a>).</article></article><article class="legalArticle" data-lovdata-URL="NL/lov/2005-06-17-85/§26" data-name="§26" id="kapittel-3-paragraf-6"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Lokal forvaltning av jakt og fiske</span></h3><article class="legalP" id="kapittel-3-paragraf-6-ledd-1">Finnmarkseiendommen kan for inntil 10 år om gangen tildele lokale organisasjoner og sammenslutninger som har som formål å fremme allment jakt, fangst og fiske, særskilt rett til å forvalte utøvelsen av jakt, fangst og fiske på nærmere angitte områder av Finnmarkseiendommens grunn.</article></article><article class="legalArticle" data-lovdata-URL="NL/lov/2005-06-17-85/§27" data-name="§27" id="kapittel-3-paragraf-7"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Nærmere vilkår for utnyttelse av fornybare ressurser og innskrenkninger i utnyttelsen</span></h3><article class="legalP" id="kapittel-3-paragraf-7-ledd-1">Finnmarkseiendommen kan fastsette nærmere bestemmelser for utnyttelse av fornybare ressurser som nevnt i <a href="lov/2005-06-17-85/§22">§ 22</a> bokstav a til f og <a href="lov/2005-06-17-85/§23">§ 23</a> bokstav a til e. Finnmarkseiendommen kan fastsette at utnyttelse krever tillatelse. Det kan settes vilkår i tillatelsene.</article><article class="legalP" id="kapittel-3-paragraf-7-ledd-2">For jakt, fangst og fiske er tillatelse alltid nødvendig. Den som får tillatelse, skal motta et kort eller lignende som viser at vedkommende har tillatelse. Med samtykke fra departementet kan Finnmarkseiendommen fastsette unntak fra bestemmelsene i leddet her.</article><article class="legalP" id="kapittel-3-paragraf-7-ledd-3">For tillatelse til jakt, fangst og fiske kan Finnmarkseiendommen kreve avgift. Avgiften for personer bosatt i Finnmark skal ikke overstige det dobbelte av avgiften for personer bosatt i kommunen. Det kan ikke kreves avgift ved tildeling av særskilte retter etter <a href="lov/2005-06-17-85/§24">§ 24</a>.</article><article class="legalP" id="kapittel-3-paragraf-7-ledd-4">Fiske etter anadrome laksefisk med faststående redskap i sjøen kan bare foregå etter utvisning av fiskeplass av Finnmarkseiendommen.</article><article class="legalP" id="kapittel-3-paragraf-7-ledd-5">Finnmarkseiendommen kan for nærmere angitte områder fastsette innskrenkninger i adgangen til å utnytte fornybare ressurser som nevnt i første ledd dersom hensynet til ressursen tilsier det. Kommuner, myndigheter for vilt og fiske mv. og organisasjoner for brukere som berøres, skal høres på forhånd.</article><article class="legalP" id="kapittel-3-paragraf-7-ledd-6">Ved innskrenkninger i utnyttelsen av fornybare ressurser som nevnt i første ledd skal det tas rimelig hensyn til de ulike brukergruppenes bruk av ressursen.</article><article class="legalP" id="kapittel-3-paragraf-7-ledd-7">Finnmarkseiendommens beslutninger om innskrenkninger som nevnt i femte og sjette ledd kan påklages til departementet etter reglene i <a href="lov/1967-02-10/kapvi">forvaltningsloven kapittel VI</a>. Departementets avgjørelse kan ikke påklages.</article></article></section><section class="section" data-name="kap4" id="kapittel-4" data-lovdata-URL="NL/lov/2005-06-17-85/KAPITTEL_4"><h2>Kapittel 4. Tana og Neiden</h2><article class="legalArticle" data-lovdata-URL="NL/lov/2005-06-17-85/§28" data-name="§28" id="kapittel-4-paragraf-1"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Fisket i Neidenvassdraget</span></h3><article class="legalP" id="kapittel-4-paragraf-1-ledd-1">I Neidenvassdraget har lokalbefolkningen særskilte rettigheter til fiske på grunnlag av alders tids bruk og lokal sedvane.</article><article class="legalP" id="kapittel-4-paragraf-1-ledd-2">Kongen kan ved forskrift gi nærmere regler om forvaltningen og utøvelsen av fisket. Forskriften skal legge til rette for en lokal, rettighetsbasert forvaltning av fiskeressursene i samsvar med overenskomster med Finland om fisket i Neidenvassdraget.</article><article class="legalP" id="kapittel-4-paragraf-1-ledd-3">Utarbeidelsen av forskrifter og forhandlinger med Finland om fisket i Neidenvassdraget skal skje i samråd med Sametinget, berørte kommuner og de som har særskilte rettigheter til fisket i vassdraget.</article><article class="changesToParent">Endret ved <a href="lov/2014-06-20-51">lov 20 juni 2014 nr. 51</a> (ikr. 1 juli 2014 iflg. <a href="forskrift/2014-06-20-802">res. 20 juni 2014 nr. 802</a>).</article></article><article class="legalArticle" data-lovdata-URL="NL/lov/2005-06-17-85/§28a" data-name="§28a" id="kapittel-4-paragraf-2"><h3 class="legalArticleHeader"><span class="legalArticleValue">§ 28 a</span>. <span class="legalArticleTitle">Fisket i Tanavassdraget</span></h3><article class="legalP" id="kapittel-4-paragraf-2-ledd-1">For fiskerettigheter i Tanavassdraget gjelder Tanaloven.</article><article class="changesToParent">Tilføyd ved <a href="lov/2014-06-20-51">lov 20 juni 2014 nr. 51</a> (ikr. 1 juli 2014 iflg. <a href="forskrift/2014-06-20-802">res. 20 juni 2014 nr. 802</a>).</article></article></section><section class="section" data-name="kap5" id="kapittel-5" data-lovdata-URL="NL/lov/2005-06-17-85/KAPITTEL_5"><h2>Kapittel 5. Kartlegging og anerkjennelse av eksisterende rettigheter</h2><section class="section" data-name="kapI" id="kapittel-5-kapittel-1" data-lovdata-URL="NL/lov/2005-06-17-85/KAPITTEL_5-1"><h3>I Finnmarkskommisjonen</h3><article class="legalArticle" data-lovdata-URL="NL/lov/2005-06-17-85/§29" data-name="§29" id="kapittel-5-kapittel-1-paragraf-1"><h4 class="legalArticleHeader"><span class="legalArticleValue">§ 29</span>. <span class="legalArticleTitle">Finnmarkskommisjonen</span></h4><article class="legalP" id="kapittel-5-kapittel-1-paragraf-1-ledd-1">Det opprettes en kommisjon (Finnmarkskommisjonen) som på grunnlag av gjeldende nasjonal rett skal utrede bruks- og eierrettigheter til den grunnen som Finnmarkseiendommen overtar etter <a href="lov/2005-06-17-85/§49">§ 49</a>. Kommisjonen skal også utrede krav om kollektive eller individuelle rettigheter til fiskeplasser i sjø- og fjordområder i Finnmark dersom noen med rettslig interesse i en avklaring krever det.</article><article class="legalP" id="kapittel-5-kapittel-1-paragraf-1-ledd-2">Kongen oppnevner Finnmarkskommisjonens medlemmer. Finnmarkskommisjonen skal bestå av en leder og fire andre medlemmer. Lederen skal oppfylle de kravene som domstolloven stiller til høyesterettsdommere. To av de øvrige medlemmene skal oppfylle de kravene som stilles til tingrettsdommere. Minst to medlemmer skal være bosatt i eller på annen måte ha sterk tilknytning til Finnmark.</article><article class="changesToParent">Endret ved <a href="lov/2012-09-21-66">lover 21 sep 2012 nr. 66</a> (ikr. 1 jan 2013 iflg. <a href="forskrift/2012-09-21-913">res. 21 sep 2012 nr. 913</a>), <a href="lov/2019-12-20-108">20 des 2019 nr. 108</a> (ikr. 1 jan 2020 iflg. <a href="forskrift/2019-12-20-1927">res. 20 des 2019 nr. 1927</a>).</article></article><article class="legalArticle" data-lovdata-URL="NL/lov/2005-06-17-85/§30" data-name="§30" id="kapittel-5-kapittel-1-paragraf-2"><h4 class="legalArticleHeader"><span class="legalArticleValue">§ 30</span>. <span class="legalArticleTitle">Avgrensning av utredningsfelt m.m.</span></h4><article class="legalP" id="kapittel-5-kapittel-1-paragraf-2-ledd-1">Finnmarkskommisjonen fastsetter felt for utredningsarbeidet og bestemmer rekkefølgen i behandlingen. Ved avgjørelsen skal det bl.a. legges vekt på hensynet til en naturlig og hensiktsmessig avgrensning av feltet når det gjelder utstrekning og rettslig og historisk sammenheng samt på behovet for avklaring av rettsforholdene.</article><article class="legalP" id="kapittel-5-kapittel-1-paragraf-2-ledd-2">Finnmarkskommisjonen kan innskrenke eller utvide et felt etter at utredningen er satt i gang dersom det er nødvendig for å skape en naturlig og hensiktsmessig avgrensning.</article><article class="legalP" id="kapittel-5-kapittel-1-paragraf-2-ledd-3">Finnmarkskommisjonen kan unnlate å utrede rettigheter som åpenbart ikke egner seg for utredning av kommisjonen. Ved avgjørelsen skal det bl.a. legges vekt på rettighetens art og hvilket grunnlag den bygger på.</article></article><article class="legalArticle" data-lovdata-URL="NL/lov/2005-06-17-85/§31" data-name="§31" id="kapittel-5-kapittel-1-paragraf-3"><h4 class="legalArticleHeader"><span class="legalArticleValue">§ 31</span>. <span class="legalArticleTitle">Varsling av mulige rettighetshavere</span></h4><article class="legalP" id="kapittel-5-kapittel-1-paragraf-3-ledd-1">Utredningsarbeidet for et felt skal kunngjøres med oppfordring til mulige rettighetshavere om å melde seg. Kunngjøringen foretas i Norsk lysingsblad, i en avis som er alminnelig lest på stedet og lokalt på annen hensiktsmessig måte.</article><article class="legalP" id="kapittel-5-kapittel-1-paragraf-3-ledd-2">Reindriftsorganisasjoner og andre representanter for brukerinteresser i det aktuelle feltet samt Sametinget, Finnmark fylkesting, Finnmarkseiendommen og berørte kommuner varsles særskilt.</article><article class="changesToParent">Endret ved <a href="lov/2019-12-20-108">lover 20 des 2019 nr. 108</a> (ikr. 1 jan 2020 iflg. <a href="forskrift/2019-12-20-1927">res. 20 des 2019 nr. 1927</a>), <a href="lov/2023-06-09-27">9 juni 2023 nr. 27</a> (i kraft 1 jan 2024 iflg. <a href="forskrift/2023-06-09-806">res. 9 juni 2023 nr. 806</a>).</article></article><article class="legalArticle" data-lovdata-URL="NL/lov/2005-06-17-85/§32" data-name="§32" id="kapittel-5-kapittel-1-paragraf-4"><h4 class="legalArticleHeader"><span class="legalArticleValue">§ 32</span>. <span class="legalArticleTitle">Ansvaret for sakens opplysning</span></h4><article class="legalP" id="kapittel-5-kapittel-1-paragraf-4-ledd-1">Finnmarkskommisjonen har selv ansvaret for at saken blir tilstrekkelig opplyst. Kommisjonen kan på den måten som den finner hensiktsmessig, innhente forklaringer, dokumenter og annet materiale samt foreta undersøkelser og utredninger m.m. om faktiske og rettslige forhold som kan være av betydning for kommisjonens konklusjoner.</article><article class="legalP" id="kapittel-5-kapittel-1-paragraf-4-ledd-2">Partene har rett til å gjøre rede for de faktiske forholdene og føre bevis som er av betydning for kommisjonens konklusjoner. Partene kan begjære iverksatt tiltak etter første ledd. Finnmarkskommisjonen kan avslå begjæringen dersom den finnes ugrunnet, eller det vil medføre uforholdsmessige forsinkelser eller kostnader å etterkomme den.</article><article class="legalP" id="kapittel-5-kapittel-1-paragraf-4-ledd-3">For å ivareta partenes interesser kan Finnmarkskommisjonen oppnevne representanter for ulike interessegrupper som kan følge kommisjonens arbeid. Utgiftene dekkes av staten.</article></article><article class="legalArticle" data-lovdata-URL="NL/lov/2005-06-17-85/§33" data-name="§33" id="kapittel-5-kapittel-1-paragraf-5"><h4 class="legalArticleHeader"><span class="legalArticleValue">§ 33</span>. <span class="legalArticleTitle">Finnmarkskommisjonens rapport</span></h4><article class="legalP" id="kapittel-5-kapittel-1-paragraf-5-ledd-1">Etter at kommisjonen har utredet et felt skal den avgi en rapport som skal inneholde opplysninger om:<ol class="defaultList" type="a"><li data-name="a." value="1"><article class="listArticle" id="kapittel-5-kapittel-1-paragraf-5-ledd-1-punkt-1"><article class="legalP" id="kapittel-5-kapittel-1-paragraf-5-ledd-1-punkt-1-ledd-1">hvem som etter kommisjonens oppfatning er eiere av grunnen</article></article></li><li data-name="b." value="2"><article class="listArticle" id="kapittel-5-kapittel-1-paragraf-5-ledd-1-punkt-2"><article class="legalP" id="kapittel-5-kapittel-1-paragraf-5-ledd-1-punkt-2-ledd-1">hvilke bruksrettigheter som etter kommisjonens oppfatning eksisterer</article></article></li><li data-name="c." value="3"><article class="listArticle" id="kapittel-5-kapittel-1-paragraf-5-ledd-1-punkt-3"><article class="legalP" id="kapittel-5-kapittel-1-paragraf-5-ledd-1-punkt-3-ledd-1">de saksforholdene kommisjonen bygger sine konklusjoner på</article></article></li></ol></article><article class="legalP" id="kapittel-5-kapittel-1-paragraf-5-ledd-2">Det skal fremgå av rapporten om konklusjonene er enstemmige. Hvis det ikke er tilfellet, skal det fremgå hvem som er uenig, og hvilke punkter uenigheten gjelder. Både flertallets og mindretallets konklusjoner skal begrunnes.</article><article class="legalP" id="kapittel-5-kapittel-1-paragraf-5-ledd-3">Etter at rapporten er avgitt skal den straks kunngjøres på den måten som er beskrevet i <a href="lov/2005-06-17-85/§31">§ 31</a>. Ved kunngjøring etter <a href="lov/2005-06-17-85/§31">§ 31</a> første ledd er det tilstrekkelig at kunngjøringen inneholder et kort sammendrag av konklusjonene samt opplysning om hvor interesserte kan gjøre seg kjent med rapporten i sin helhet. I kunngjøringen skal det opplyses om fristen for å bringe tvister inn for utmarksdomstolen.</article></article><article class="legalArticle" data-lovdata-URL="NL/lov/2005-06-17-85/§34" data-name="§34" id="kapittel-5-kapittel-1-paragraf-6"><h4 class="legalArticleHeader"><span class="legalArticleValue">§ 34</span>. <span class="legalArticleTitle">Behandlingen i Finnmarkseiendommen</span></h4><article class="legalP" id="kapittel-5-kapittel-1-paragraf-6-ledd-1">Finnmarkseiendommen skal uten ugrunnet opphold ta stilling til kommisjonens konklusjoner. For vedtak som går ut på å godta konklusjoner fra kommisjonen om at andre har rettigheter, gjelder <a href="lov/2005-06-17-85/§10">§ 10</a> sjette ledd tilsvarende.</article><article class="legalP" id="kapittel-5-kapittel-1-paragraf-6-ledd-2">I den grad Finnmarkseiendommen er enig med kommisjonen i at andre har rettigheter, plikter Finnmarkseiendommen å gi skriftlig uttrykk for det, og uten ugrunnet opphold sørge for at rettigheten blir tinglyst eller i tilfelle bringe saken inn for jordskifteretten etter <a href="lov/2005-06-17-85/§45">§ 45</a>.</article></article><article class="legalArticle" data-lovdata-URL="NL/lov/2005-06-17-85/§35" data-name="§35" id="kapittel-5-kapittel-1-paragraf-7"><h4 class="legalArticleHeader"><span class="legalArticleValue">§ 35</span>. <span class="legalArticleTitle">Forhandlinger</span></h4><article class="legalP" id="kapittel-5-kapittel-1-paragraf-7-ledd-1">Parter som ikke er enig i kommisjonens konklusjoner, eller som trenger bistand til å få konklusjonene nedfelt i bindende avtale, kan be Finnmarkskommisjonen om å mekle. Kommisjonens plikt til å mekle faller bort når fristen for å bringe tvisten inn for utmarksdomstolen har løpt ut.</article></article></section><section class="section" data-name="kapII" id="kapittel-5-kapittel-2" data-lovdata-URL="NL/lov/2005-06-17-85/KAPITTEL_5-2"><h3>II Utmarksdomstolen for Finnmark</h3><article class="legalArticle" data-lovdata-URL="NL/lov/2005-06-17-85/§36" data-name="§36" id="kapittel-5-kapittel-2-paragraf-1"><h4 class="legalArticleHeader"><span class="legalArticleValue">§ 36</span>. <span class="legalArticleTitle">Utmarksdomstolen for Finnmark</span></h4><article class="legalP" id="kapittel-5-kapittel-2-paragraf-1-ledd-1">Det opprettes en særdomstol (utmarksdomstolen for Finnmark) som skal behandle tvister om rettigheter som oppstår etter at Finnmarkskommisjonen har utredet et felt.</article><article class="legalP" id="kapittel-5-kapittel-2-paragraf-1-ledd-2">Kongen oppnevner utmarksdomstolens medlemmer. Utmarksdomstolen skal bestå av en leder, en nestleder, tre faste medlemmer og to varamedlemmer. Lederen, nestlederen og ett av de øvrige medlemmene skal oppfylle de kravene domstolloven stiller til høyesterettsdommere. Det samme gjelder ett av varamedlemmene, som er varamedlem for disse tre.</article><article class="legalP" id="kapittel-5-kapittel-2-paragraf-1-ledd-3">Saker som hører under utmarksdomstolen, kan ikke bringes inn for de alminnelige domstolene eller jordskifteretten, med mindre utmarksdomstolen har avvist saken etter <a href="lov/2005-06-17-85/§39">§ 39</a>, eller søksmålsfristen etter <a href="lov/2005-06-17-85/§38">§ 38</a> første ledd er løpt ut, og utmarksdomstolen heller ikke skal ta saken til behandling etter <a href="lov/2005-06-17-85/§38">§ 38</a> annet ledd.</article></article><article class="legalArticle" data-lovdata-URL="NL/lov/2005-06-17-85/§37" data-name="§37" id="kapittel-5-kapittel-2-paragraf-2"><h4 class="legalArticleHeader"><span class="legalArticleValue">§ 37</span>. <span class="legalArticleTitle">Forfall</span></h4><article class="legalP" id="kapittel-5-kapittel-2-paragraf-2-ledd-1">Har noen av de faste medlemmene forfall, innkalles det av varamedlemmene som skal gjøre tjeneste istedenfor det faste medlemmet som har forfall. Har lederen forfall, gjør nestlederen tjeneste som leder.</article><article class="legalP" id="kapittel-5-kapittel-2-paragraf-2-ledd-2">Får noen av utmarksdomstolens medlemmer forfall etter at behandlingen av en sak er begynt, kan behandlingen fortsette uten tilkalling av varamedlem så lenge fire medlemmer er med under behandlingen. Ved stemmelikhet er lederens stemme avgjørende.</article></article><article class="legalArticle" data-lovdata-URL="NL/lov/2005-06-17-85/§38" data-name="§38" id="kapittel-5-kapittel-2-paragraf-3"><h4 class="legalArticleHeader"><span class="legalArticleValue">§ 38</span>. <span class="legalArticleTitle">Stevning</span></h4><article class="legalP" id="kapittel-5-kapittel-2-paragraf-3-ledd-1">Tvister kan bringes inn for utmarksdomstolen ved skriftlig stevning senest ett år og seks måneder etter at Finnmarkskommisjonens rapport ble avgitt. Stevningen skal være underskrevet og skal inneholde:<ol class="defaultList" type="a"><li data-name="a." value="1"><article class="listArticle" id="kapittel-5-kapittel-2-paragraf-3-ledd-1-punkt-1"><article class="legalP" id="kapittel-5-kapittel-2-paragraf-3-ledd-1-punkt-1-ledd-1">partens fulle navn og adresse</article></article></li><li data-name="b." value="2"><article class="listArticle" id="kapittel-5-kapittel-2-paragraf-3-ledd-1-punkt-2"><article class="legalP" id="kapittel-5-kapittel-2-paragraf-3-ledd-1-punkt-2-ledd-1">en angivelse av de kravene som parten reiser, og omstendighetene de støttes på</article></article></li><li data-name="c." value="3"><article class="listArticle" id="kapittel-5-kapittel-2-paragraf-3-ledd-1-punkt-3"><article class="legalP" id="kapittel-5-kapittel-2-paragraf-3-ledd-1-punkt-3-ledd-1">den påstanden parten nedlegger</article></article></li><li data-name="d." value="4"><article class="listArticle" id="kapittel-5-kapittel-2-paragraf-3-ledd-1-punkt-4"><article class="legalP" id="kapittel-5-kapittel-2-paragraf-3-ledd-1-punkt-4-ledd-1">den motparten kravet rettes mot</article></article></li></ol></article><article class="legalP" id="kapittel-5-kapittel-2-paragraf-3-ledd-2">Selv om fristen etter første ledd har løpt ut, skal utmarksdomstolen likevel behandle saker som kommer inn før alle saker fra samme felt er avsluttet, dersom den finner at saken egner seg for slik behandling og den kan behandles uten vesentlig forsinkelse for domstolens saksavvikling. Avgjørelser etter leddet her kan ikke angripes.</article><article class="changesToParent">Endret ved <a href="lov/2005-06-17-90">lov 17 juni 2005 nr. 90</a> (ikr. 1 jan 2008 iflg. <a href="forskrift/2007-01-26-88">res. 26 jan 2007 nr. 88</a>) som endret ved <a href="lov/2007-01-26-3">lov 26 jan 2007 nr. 3</a>.</article></article><article class="legalArticle" data-lovdata-URL="NL/lov/2005-06-17-85/§39" data-name="§39" id="kapittel-5-kapittel-2-paragraf-4"><h4 class="legalArticleHeader"><span class="legalArticleValue">§ 39</span>. <span class="legalArticleTitle">Avvisning</span></h4><article class="legalP" id="kapittel-5-kapittel-2-paragraf-4-ledd-1">Saker som finnes ikke å egne seg for behandling i utmarksdomstolen, kan domstolen ved kjennelse avvise helt eller for en del. Ved avgjørelsen skal det bl.a. tas hensyn til kravets art og hvilket grunnlag det bygger på.</article><article class="legalP" id="kapittel-5-kapittel-2-paragraf-4-ledd-2">Før en sak avvises, skal saksøkeren gis anledning til å uttale seg. Saken kan avvises uten at partene innkalles til rettsmøte. Avvisning etter paragrafen her kan ikke angripes.</article><article class="changesToParent">Endret ved <a href="lov/2005-06-17-90">lov 17 juni 2005 nr. 90</a> (ikr. 1 jan 2008 iflg. <a href="forskrift/2007-01-26-88">res. 26 jan 2007 nr. 88</a>) som endret ved <a href="lov/2007-01-26-3">lov 26 jan 2007 nr. 3</a>.</article></article><article class="legalArticle" data-lovdata-URL="NL/lov/2005-06-17-85/§40" data-name="§40" id="kapittel-5-kapittel-2-paragraf-5"><h4 class="legalArticleHeader"><span class="legalArticleValue">§ 40</span>. <span class="legalArticleTitle">Forening av saker, oppdeling m.m.</span></h4><article class="legalP" id="kapittel-5-kapittel-2-paragraf-5-ledd-1">Utmarksdomstolen kan:<ol class="defaultList" type="a"><li data-name="a." value="1"><article class="listArticle" id="kapittel-5-kapittel-2-paragraf-5-ledd-1-punkt-1"><article class="legalP" id="kapittel-5-kapittel-2-paragraf-5-ledd-1-punkt-1-ledd-1">forene flere saker til felles behandling og i tilfelle felles avgjørelse</article></article></li><li data-name="b." value="2"><article class="listArticle" id="kapittel-5-kapittel-2-paragraf-5-ledd-1-punkt-2"><article class="legalP" id="kapittel-5-kapittel-2-paragraf-5-ledd-1-punkt-2-ledd-1">dele opp forhandlingene og pådømmelsen av ett eller flere krav som er forent i en sak, eller selvstendige tvistepunkter vedrørende samme krav</article></article></li><li data-name="c." value="3"><article class="listArticle" id="kapittel-5-kapittel-2-paragraf-5-ledd-1-punkt-3"><article class="legalP" id="kapittel-5-kapittel-2-paragraf-5-ledd-1-punkt-3-ledd-1">bestemme rekkefølgen i behandlingen av de saker som er brakt inn</article></article></li></ol></article><article class="legalP" id="kapittel-5-kapittel-2-paragraf-5-ledd-2">Ved avgjørelser etter første ledd skal det bl.a. legges vekt på hensynet til en naturlig og hensiktsmessig avgrensning av tvisteområdene når det gjelder utstrekning, rettslig og historisk sammenheng samt på behovet for avklaring av rettsforholdene.</article><article class="legalP" id="kapittel-5-kapittel-2-paragraf-5-ledd-3">Før avgjørelser etter første ledd treffes skal partene gis anledning til å uttale seg, med mindre dette finnes unødvendig eller ville medføre uforholdsmessig forsinkelse eller omkostning.</article><article class="legalP" id="kapittel-5-kapittel-2-paragraf-5-ledd-4">Beslutninger etter paragrafen her kan ikke angripes.</article><article class="changesToParent">Endret ved <a href="lov/2005-06-17-90">lov 17 juni 2005 nr. 90</a> (ikr. 1 jan 2008 iflg. <a href="forskrift/2007-01-26-88">res. 26 jan 2007 nr. 88</a>) som endret ved <a href="lov/2007-01-26-3">lov 26 jan 2007 nr. 3</a>.</article></article><article class="legalArticle" data-lovdata-URL="NL/lov/2005-06-17-85/§41" data-name="§41" id="kapittel-5-kapittel-2-paragraf-6"><h4 class="legalArticleHeader"><span class="legalArticleValue">§ 41</span>. <span class="legalArticleTitle">Ansvaret for sakens opplysning m.m.</span></h4><article class="legalP" id="kapittel-5-kapittel-2-paragraf-6-ledd-1">Det påhviler partene å gjøre rede for de faktiske forholdene og bevisene som er av betydning for avgjørelsen. Utmarksdomstolen skal av eget tiltak innhente Finnmarkskommisjonens rapport og ta utgangspunkt i denne i sin behandling av saken. Partene kan i tillegg legge frem som bevis dokumenter som er kommet inn til, lagt frem for eller utferdiget av Finnmarkskommisjonen.</article><article class="legalP" id="kapittel-5-kapittel-2-paragraf-6-ledd-2">Utmarksdomstolen kan ikke ta imot vitneforklaring fra Finnmarkskommisjonens medlemmer eller fra personer som har utført arbeid for kommisjonen i forbindelse med saken.</article><article class="legalP" id="kapittel-5-kapittel-2-paragraf-6-ledd-3">Rettsmøter til avhør av parter og vitner utenfor hovedforhandling kan holdes av to av utmarksdomstolens medlemmer, hvorav minst den ene må ha de kvalifikasjonene som kreves for høyesterettsdommere. Utmarksdomstolen kan begjære at vedkommende tingrett foretar avhør.</article></article><article class="legalArticle" data-lovdata-URL="NL/lov/2005-06-17-85/§42" data-name="§42" id="kapittel-5-kapittel-2-paragraf-7"><h4 class="legalArticleHeader"><span class="legalArticleValue">§ 42</span>. <span class="legalArticleTitle">Anke</span></h4><article class="legalP" id="kapittel-5-kapittel-2-paragraf-7-ledd-1">Utmarksdomstolens avgjørelser kan påankes til Høyesterett når anke ikke er avskåret etter loven her.</article><article class="changesToParent">Endret ved <a href="lov/2005-06-17-90">lov 17 juni 2005 nr. 90</a> (ikr. 1 jan 2008 iflg. <a href="forskrift/2007-01-26-88">res. 26 jan 2007 nr. 88</a>) som endret ved <a href="lov/2007-01-26-3">lov 26 jan 2007 nr. 3</a>.</article></article><article class="legalArticle" data-lovdata-URL="NL/lov/2005-06-17-85/§43" data-name="§43" id="kapittel-5-kapittel-2-paragraf-8"><h4 class="legalArticleHeader"><span class="legalArticleValue">§ 43</span>. <span class="legalArticleTitle">Utgiftene ved saken</span></h4><article class="legalP" id="kapittel-5-kapittel-2-paragraf-8-ledd-1">Staten dekker utgiftene til utmarksdomstolens egen virksomhet.</article><article class="legalP" id="kapittel-5-kapittel-2-paragraf-8-ledd-2">Staten dekker partenes nødvendige kostnader i saken i tilfeller der Finnmarkseiendommen har motsatt seg en konklusjon fra Finnmarkskommisjonen om at en privat part har rettigheter til grunnen, og den private part reiser sak mot Finnmarkseiendommen. For øvrig dekker staten den private parts nødvendige kostnader dersom Finnmarkseiendommen reiser sak, og Finnmarkseiendommens nødvendige kostnader dersom den private part reiser sak.</article><article class="legalP" id="kapittel-5-kapittel-2-paragraf-8-ledd-3">I tilfeller der Finnmarkskommisjonen ikke har funnet at en privat part har rettigheter til grunnen, og den private part vil reise sak mot Finnmarkseiendommen, kan Utmarksdomstolen bestemme at staten skal dekke den private parts nødvendige kostnader. Det skal gis kostnadsdekning dersom det er grunn til å tro at søksmålet kan føre frem. Videre kan det gis kostnadsdekning dersom sakens betydning for parten, sakens betydning utenfor den foreliggende sak eller andre hensyn tilsier det. Utmarksdomstolen kan både før stevning er inngitt og i løpet av saksforberedelsen treffe avgjørelse om at staten skal dekke kostnadene. Staten dekker partens nødvendige kostnader ved å fremme krav om kostnadsdekning.</article><article class="legalP" id="kapittel-5-kapittel-2-paragraf-8-ledd-4">I tilfeller der staten dekker den private parts kostnader, dekker staten også den private parts eventuelle kostnadsansvar overfor Finnmarkseiendommen med mindre sjette ledd annet eller tredje punktum kommer til anvendelse.</article><article class="legalP" id="kapittel-5-kapittel-2-paragraf-8-ledd-5">Ved avgjørelsen av spørsmålet om utgiftene har vært nødvendige, skal utmarksdomstolen bl.a. ha for øyet at parter med likeartede interesser som ikke står i strid, bør nytte samme juridiske og tekniske bistand. Domstolen skal så tidlig som mulig av eget tiltak ta opp spørsmålet der det er aktuelt.</article><article class="legalP" id="kapittel-5-kapittel-2-paragraf-8-ledd-6">Når særlige grunner tilsier det, kan utmarksdomstolen pålegge en part helt eller delvis selv å bære sine kostnader med saken. En part kan også bli pålagt å erstatte motpartens sakskostnader så langt disse er pådradd ved partens forsømmelser eller rettsstridig atferd. Tilsvarende gjelder når en part har trukket saken i langdrag eller gjort den utilbørlig vidløftig.</article><article class="legalP" id="kapittel-5-kapittel-2-paragraf-8-ledd-7">For behandlingen av saker for utmarksdomstolen betales det ikke gebyr. For anke over utmarksdomstolens avgjørelser gjelder <a href="lov/1982-12-17-86">lov 17. desember 1982 nr. 86</a> om rettsgebyr <a href="lov/1982-12-17-86/§8">§ 8</a>.</article><article class="changesToParent">Endret ved <a href="lov/2005-06-17-90">lover 17 juni 2005 nr. 90</a> (ikr. 1 jan 2008 iflg. <a href="forskrift/2007-01-26-88">res. 26 jan 2007 nr. 88</a>) som endret ved <a href="lov/2007-01-26-3">lov 26 jan 2007 nr. 3</a>, <a href="lov/2016-12-16-93">16 des 2016 nr. 93</a> (ikr. 1 jan 2017 iflg. <a href="forskrift/2016-12-16-1609">res. 16 des 2016 nr. 1609</a> og får bare anvendelse på søksmål som reises etter 8 des 2015, for så vidt gjelder utgifter pådratt etter lovens ikrafttredelse).</article></article></section><section class="section" data-name="kapIII" id="kapittel-5-kapittel-3" data-lovdata-URL="NL/lov/2005-06-17-85/KAPITTEL_5-3"><h3>III Fellesregler</h3><article class="legalArticle" data-lovdata-URL="NL/lov/2005-06-17-85/§44" data-name="§44" id="kapittel-5-kapittel-3-paragraf-1"><h4 class="legalArticleHeader"><span class="legalArticleValue">§ 44</span>. <span class="legalArticleTitle">Samisk språk</span></h4><article class="legalP" id="kapittel-5-kapittel-3-paragraf-1-ledd-1">Om bruk av samisk språk gjelder <a href="lov/1987-06-12-56/kap3">sameloven kapittel 3</a>. <a href="lov/1987-06-12-56/§3-4">Sameloven § 3-4</a> første ledd gjelder også for Finnmarkskommisjonen.</article></article><article class="legalArticle" data-lovdata-URL="NL/lov/2005-06-17-85/§45" data-name="§45" id="kapittel-5-kapittel-3-paragraf-2"><h4 class="legalArticleHeader"><span class="legalArticleValue">§ 45</span>. <span class="legalArticleTitle">Grensemerking m.m. og tinglysing</span></h4><article class="legalP" id="kapittel-5-kapittel-3-paragraf-2-ledd-1">Rettskraftige dommer fra utmarksdomstolen samt erklæringer og avtaler som er avgitt eller inngått i samsvar med Finnmarkskommisjonens konklusjoner, kan bringes inn for jordskifteretten som gjennomfører grensemerking i terrenget, koordinatfesting og kartlegging av grensene i samsvar med dommen, erklæringen eller avtalen. Saksbehandlingsreglene i jordskiftelova gjelder så langt de passer. Jordskifteretten settes uten jordskiftemeddommere. Det skal ikke betales gebyr etter jordskiftelova §§ 7-2 til 7-4. Partene skal heller ikke betale for kostnadene ved grensemerking, koordinatfesting og kartlegging av grensene. For tinglysing gjelder <a href="lov/2013-06-21-100/§6-31">jordskiftelova § 6-31</a>.</article><article class="legalP" id="kapittel-5-kapittel-3-paragraf-2-ledd-2">For rettigheter som er fastlått i en rettskraftig dom fra utmarksdomstolen eller i en erklæring eller avtale i samsvar med Finnmarkskommisjonens konklusjoner, er offentligrettslige begrensninger i adgangen til å stifte eller overdra slike rettigheter ikke til hinder for at rettigheten tinglyses. Det betales ikke gebyr eller dokumentavgift ved tinglysingen.</article><article class="changesToParent">Endret ved <a href="lov/2013-06-21-100">lov 21 juni 2013 nr. 100</a> (ikr. 1 jan 2016 iflg. <a href="forskrift/2013-06-21-736">res. 21 juni 2013 nr. 736</a>).</article></article><article class="legalArticle" data-lovdata-URL="NL/lov/2005-06-17-85/§46" data-name="§46" id="kapittel-5-kapittel-3-paragraf-3"><h4 class="legalArticleHeader"><span class="legalArticleValue">§ 46</span>. <span class="legalArticleTitle">Forholdet til annen lovgivning</span></h4><article class="legalP" id="kapittel-5-kapittel-3-paragraf-3-ledd-1">Domstolloven kapittel 6 om ugildhet og offentleglova gjelder så langt de passer for Finnmarkskommisjonens virksomhet. Ved avslag på krav om innsyn kan spørsmålet om det er adgang til å unnta dokument fra offentlighet, påklages til statsforvalteren. Forvaltningsloven gjelder ikke for Finnmarkskommisjonens virksomhet.</article><article class="legalP" id="kapittel-5-kapittel-3-paragraf-3-ledd-2">Domstolloven og tvisteloven gjelder så langt de passer for utmarksdomstolens virksomhet, dersom ikke annet er bestemt i loven her. <a href="lov/2022-05-12-28/§27/ledd/2">Advokatloven § 27 andre ledd</a> gjelder ikke for advokater som konstitueres som medlemmer av Utmarksdomstolen.</article><article class="changesToParent">Endret ved <a href="lov/2005-06-17-90">lover 17 juni 2005 nr. 90</a> (ikr. 1 jan 2008 iflg. <a href="forskrift/2007-01-26-88">res. 26 jan 2007 nr. 88</a>) som endret ved <a href="lov/2007-01-26-3">lov 26 jan 2007 nr. 3</a>, <a href="lov/2006-05-19-16">19 mai 2006 nr. 16</a> (ikr. 1 jan 2009 iflg. <a href="forskrift/2008-10-17-1118">res. 17 okt 2008 nr. 1118</a>), <a href="lov/2019-12-20-108">20 des 2019 nr. 108</a> (ikr. 1 jan 2020 iflg. <a href="forskrift/2019-12-20-1927">res. 20 des 2019 nr. 1927</a>), <a href="lov/2021-05-07-34">7 mai 2021 nr. 34</a> (ikr. 1 juni 2021 iflg. <a href="forskrift/2021-05-07-1416">res. 7 mai 2021 nr. 1416</a>), <a href="lov/2023-06-09-27">9 juni 2023 nr. 27</a> (i kraft 1 jan 2024 iflg. <a href="forskrift/2023-06-09-806">res. 9 juni 2023 nr. 806</a>), <a href="lov/2022-05-12-28">12 mai 2022 nr. 28</a> (i kraft 1 jan 2025 iflg. <a href="forskrift/2024-10-11-2461">res. 11 okt 2024 nr. 2461</a>, endring endret ved lov <a href="lov/2024-06-21-46">21 juni 2024 nr. 46</a>),</article></article><article class="legalArticle" data-lovdata-URL="NL/lov/2005-06-17-85/§47" data-name="§47" id="kapittel-5-kapittel-3-paragraf-4"><h4 class="legalArticleHeader"><span class="legalArticleValue">§ 47</span>. <span class="legalArticleTitle">Fullmakt til å gi nærmere regler</span></h4><article class="legalP" id="kapittel-5-kapittel-3-paragraf-4-ledd-1">Kongen kan gi nærmere regler om Finnmarkskommisjonen og utmarksdomstolen for Finnmark, herunder om organisering og økonomiske forhold mv.</article></article></section></section><section class="section" data-name="kap6" id="kapittel-6" data-lovdata-URL="NL/lov/2005-06-17-85/KAPITTEL_6"><h2>Kapittel 6. Sluttbestemmelser</h2><article class="legalArticle" data-lovdata-URL="NL/lov/2005-06-17-85/§48" data-name="§48" id="kapittel-6-paragraf-1"><h3 class="legalArticleHeader"><span class="legalArticleValue">§ 48</span>. <span class="legalArticleTitle">Ikrafttredelse</span></h3><article class="legalP" id="kapittel-6-paragraf-1-ledd-1">Loven gjelder fra den tid Kongen bestemmer.<sup class="footnotereference" data-footnotereferencevalue="1" data-unique-footnote-counter="1">1</sup> Kongen kan sette i kraft de enkelte bestemmelser til forskjellig tid.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Iflg. <a href="forskrift/2005-11-25-1325">res. 25 nov 2005 nr. 1325</a> er § 49 syvende og åttende ledd satt ikr. 25 nov 2005. Iflg. <a href="forskrift/2006-05-12-509">res. 12 mai 2006 nr. 509</a>. er resten av loven med unntak av kapittel 5 satt ikr. 1 juli 2006. Iflg. res. 14 mars 2008 nr. 248 er kapittel 5 satt ikr. 14 mars 2008.</article></footer></article><article class="legalArticle" data-lovdata-URL="NL/lov/2005-06-17-85/§49" data-name="§49" id="kapittel-6-paragraf-2"><h3 class="legalArticleHeader"><span class="legalArticleValue">§ 49</span>. <span class="legalArticleTitle">Overgangsregler</span></h3><article class="legalP" id="kapittel-6-paragraf-2-ledd-1">Ved ikrafttredelsen av <a href="lov/2005-06-17-85/kap2">kapittel 2</a> overtar Finnmarkseiendommen de faste eiendommer i Finnmark fylke som Statskog SF har grunnbokshjemmel til eller eier uten å ha grunnbokshjemmel. Tilsvarende gjelder begrensede rettigheter i fast eiendom. Omregistrering i grunnboken skjer ved navneendring. Overføringen skjer med skattemessig kontinuitet og utløser ikke skatteplikt for Statskog SF etter <a href="lov/1999-03-26-14/§5-2">skatteloven § 5-2</a>.</article><article class="legalP" id="kapittel-6-paragraf-2-ledd-2">Finnmarkseiendommen overtar det personlige ansvaret fra Statskog SF for pantheftelser og andre heftelser for pengeforpliktelser i de eiendommer eller rettigheter som Finnmarkseiendommen overtar. Finnmarkseiendommen overtar også ansvaret for avtaler om bruksretter, leieretter o.l. til de eiendommene og rettighetene som overtas. Finnmarkseiendommen overtar konsesjoner og bevillinger mv. som Statskog SF har i tilknytning til de eiendommer og rettigheter som overtas.</article><article class="legalP" id="kapittel-6-paragraf-2-ledd-3">Etter avtale med Statskog SF har Finnmarkseiendommen rett til å overta avtaler som Statskog SF har inngått vedrørende virksomheten i Finnmark.</article><article class="legalP" id="kapittel-6-paragraf-2-ledd-4">Den som ved ikrafttredelsen av <a href="lov/2005-06-17-85/kap2">kapittel 2</a> er ansatt i Statskog SF med arbeidssted i Finnmark fylke, unntatt ansatte som er knyttet til Statskog SFs fjelltjeneste, anses som ansatt i Finnmarkseiendommen fra ikrafttredelsestidspunktet med samme lønns- og arbeidsvilkår som vedkommende hadde hos Statskog SF, med mindre den ansatte har meddelt at vedkommende ikke ønsker det. Fra ikrafttredelsestidspunktet er ansatte i Statskog SF med arbeidssted i Finnmark ikke lenger ansatt i Statskog SF med mindre det er særskilt avtalt.</article><article class="legalP" id="kapittel-6-paragraf-2-ledd-5">Departementet innkaller til det første styremøtet i Finnmarkseiendommen. Styret skal sørge for at Finnmarkseiendommen blir registrert i foretaksregisteret innen seks måneder etter ikrafttredelsen.</article><article class="legalP" id="kapittel-6-paragraf-2-ledd-6">Den som ved ikrafttredelsen av <a href="lov/2005-06-17-85/kap2">kapittel 2</a> er ansatt i Statskog SF med arbeidssted i Finnmark og som er knyttet til Statskog SFs fjelltjeneste, anses fra ikrafttredelsestidspunktet som ansatt i Statens naturoppsyn. For øvrig gjelder fjerde ledd tilsvarende.</article><article class="legalP" id="kapittel-6-paragraf-2-ledd-7">Kongen kan fastsette at andre eiendeler knyttet til virksomheten i Finnmark enn fast eiendom skal overføres fra Statskog SF til Finnmarkseiendommen og Statens naturoppsyn. Kongen kan også fastsette at avtaler som nevnt i tredje ledd skal kunne overtas av Statens naturoppsyn.</article><article class="legalP" id="kapittel-6-paragraf-2-ledd-8">For øvrig kan Kongen gi nærmere overgangsregler.</article></article><article class="legalArticle" data-lovdata-URL="NL/lov/2005-06-17-85/§50" data-name="§50" id="kapittel-6-paragraf-3"><h3 class="legalArticleHeader"><span class="legalArticleValue">§ 50</span>. <span class="legalArticleTitle">Endringer i annen lovgivning</span></h3><article class="legalP" id="kapittel-6-paragraf-3-ledd-1">Fra den tid Kongen bestemmer gjøres følgende endringer i annen lovgivning: – – –</article></article></section><section class="section" data-name="vedlegg" id="kapittel-7" data-lovdata-URL="NL/lov/2005-06-17-85/KAPITTEL_7"><h2>Vedlegg. Samisk oversettelse</h2><article class="defaultP">Se her for å lese loven på samisk: <a data-link-type="staticfile" href="static/NL/nl-20050617-085-01-01.pdf">pdf-lenke</a>.</article><article class="changesToParent">Oversettelsen er à jour per 1. januar 2017 ifølge Justis- og beredskapsdepartementet.</article></section></main></body></html>