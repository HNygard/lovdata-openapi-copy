<!DOCTYPE html><html lang="no"><head><title>Lov om felles regler for det indre marked for naturgass (naturgassloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2002-06-28-61</dd><dt class="dokid">DokumentID</dt><dd class="dokid">NL/lov/2002-06-28-61</dd><dt class="ministry">Departement</dt><dd class="ministry"><ul><li>Energidepartementet</li></ul></dd><dt class="dateInForce">I kraft fra</dt><dd class="dateInForce">2002-08-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-04-01</dd><dt class="lastChangedBy">Sist endret ved</dt><dd class="lastChangedBy"><a href="lov/2023-06-16-69">lov/2023-06-16-69</a> fra 2025-04-01</dd><dt class="changesToDocuments">Endrer</dt><dd class="changesToDocuments"><ul><li><a href="lov/1996-11-29-72">lov/1996-11-29-72</a></li></ul></dd><dt class="legalArea">Rettsområde</dt><dd class="legalArea"><ul><li><a href="legal-areas/04" title="Energirett">Energirett</a> &gt; <a href="legal-areas/04.04" title="Petroleumsvirksomhet">Petroleumsvirksomhet</a></li> <li><a href="legal-areas/06" title="EU/EØS-rett">EU/EØS-rett</a> &gt; <a href="legal-areas/06.02" title="Energi">Energi</a></li></ul></dd><dt class="lastupdated">Rettet</dt><dd class="lastupdated">2024-01-01 (ansvarlig departement)</dd><dt class="eeaReferences">EØS-henvisning</dt><dd class="eeaReferences"><a href="avtale/avt-1992-05-02-1-v4">EØS-avtalen vedlegg IV</a> <br />nr. 23 (direktiv <a href="eu/32009l0073">2009/73/EF</a>), <br />nr. 27 (forordning <a href="eu/32009r0715">(EF) nr. 715/2009</a>), <br />nr. 47 (forordning <a href="eu/32009r0713">(EF) nr. 713/2009</a>).</dd><dt class="titleShort">Korttittel</dt><dd class="titleShort">Naturgassloven</dd><dt class="title">Tittel</dt><dd class="title">Lov om felles regler for det indre marked for naturgass (naturgassloven)</dd><dt class="miscInformation">Annet om dokumentet</dt><dd class="miscInformation">Lovens tittel endret ved lov <a href="lov/2006-06-30-60">30 juni 2006 nr. 60</a> (ikr. 1 juli 2006 iflg. <a href="forskrift/2006-06-30-741">res. 30 juni 2006 nr. 741</a>).</dd><dt class="refid">RefID</dt><dd class="refid">lov/2002-06-28-61</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om felles regler for det indre marked for naturgass (naturgassloven)</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Formål</a></li><li><a href="#paragraf-3">§ 3. Definisjoner</a></li><li><a href="#paragraf-4">§ 4. Reguleringsmyndighet og klagenemnd</a></li><li><a href="#paragraf-5">§ 5. Utpeking av systemoperatører</a></li><li><a href="#paragraf-6">§ 6. Adgang til system</a></li><li><a href="#paragraf-7">§ 7. Eiermessig skille i transmisjonsnett og sertifisering som transmisjonssystemoperatør</a></li><li><a href="#paragraf-8">§ 8. Selskapsmessig skille for distribusjons- og lagersystemoperatør</a></li><li><a href="#paragraf-9">§ 9. Funksjonelt skille for distribusjons- og lagersystemoperatør</a></li><li><a href="#paragraf-10">§ 10. Kontroll</a></li><li><a href="#paragraf-11">§ 11. Tvangsmulkt</a></li><li><a href="#paragraf-12">§ 12. Straff</a></li><li><a href="#paragraf-13">§ 13. Myndighet til å gi forskrift</a></li><li><a href="#paragraf-14">§ 14. Ikrafttredelse</a></li></ul></li></ul></dd></dl></header><main class="documentBody" data-lovdata-URL="NL/lov/2002-06-28-61" id="dokument"><h1>Lov om felles regler for det indre marked for naturgass (naturgassloven)</h1><article class="legalArticle" data-lovdata-URL="NL/lov/2002-06-28-61/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Loven gjelder naturgassvirksomhet som ikke omfattes av <a href="lov/1996-11-29-72">lov 29. november 1996 nr. 72</a> om petroleumsvirksomhet.</article><article class="legalP" id="paragraf-1-ledd-2">Loven kommer til anvendelse på biogass, gass fra biomasse og andre typer gass så langt slike gasser teknisk og sikkerhetsmessig kan injiseres i og transporteres gjennom et system for naturgass.</article><article class="changesToParent">Endret ved <a href="lov/2018-05-25-22">lov 25 mai 2018 nr. 22</a> (ikr. 1 nov 2019 iflg. <a href="forskrift/2019-10-11-1345">res. 11 okt 2019 nr. 1345</a>).</article></article><article class="legalArticle" data-lovdata-URL="NL/lov/2002-06-28-61/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Formål</span></h2><article class="legalP" id="paragraf-2-ledd-1">Loven skal sikre at naturgassvirksomhet foregår på en samfunnsmessig rasjonell måte. Det skal tas hensyn til allmenne og private interesser som blir berørt.</article><article class="changesToParent">Tilføyd ved <a href="lov/2018-05-25-22">lov 25 mai 2018 nr. 22</a> (ikr. 21 juni 2019 iflg. <a href="forskrift/2019-10-11-1345">res. 11 okt 2019 nr. 1345</a>).</article></article><article class="legalArticle" data-lovdata-URL="NL/lov/2002-06-28-61/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I denne loven forstås med<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">naturgassforetak: enhver fysisk eller juridisk person som ivaretar minst en av følgende funksjoner som omfattes av <a href="avtale/avt-1992-05-02-1-v4">EØS-avtalen vedlegg IV</a> nr. 23 (direktiv <a href="eu/32009l0073">2009/73/EF</a>): produksjon, transmisjon, distribusjon, forsyning, innkjøp eller lagring av naturgass, også nedkjølt flytende naturgass (LNG), og som har ansvar for de forretningsmessige eller tekniske oppgavene eller vedlikehold tilknyttet disse funksjonene, med unntak av sluttkunder.</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">transmisjon: transport av naturgass gjennom et høytrykksrørledningsnett med sikte på levering til kunder. Transport gjennom et oppstrøms gassrørledningsnett eller et høytrykksrørledningsnett som hovedsakelig anvendes i forbindelse med lokal distribusjon av naturgass, omfattes ikke.</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">distribusjon: transport av naturgass gjennom lokale eller regionale gassrørledningsnett med sikte på levering til kunder.</article></article></li><li data-name="d." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">forsyning: levering eller salg av naturgass, også LNG, til kunder.</article></article></li><li data-name="e." value="5"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">kunder: naturgassforetak som kjøper naturgass, grossister eller sluttkunder av naturgass.</article></article></li><li data-name="f." value="6"><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1">system: ethvert transmisjons- eller distribusjonsnett, LNG-anlegg eller lageranlegg som eies eller drives av et naturgassforetak, lagring i rørledning og foretakets anlegg som yter tilknyttede tjenester, samt tilknyttede foretaks anlegg som er nødvendige for å gi adgang til transmisjon, distribusjon og LNG.</article></article></li><li data-name="g." value="7"><article class="listArticle" id="paragraf-3-ledd-1-punkt-7"><article class="legalP" id="paragraf-3-ledd-1-punkt-7-ledd-1">LNG-anlegg: en terminal som brukes til omdanning av naturgass til væske eller import, lossing og regassifisering av LNG og som omfattes av <a href="avtale/avt-1992-05-02-1-v4">EØS-avtalen vedlegg IV</a> nr. 23 (direktiv <a href="eu/32009l0073">2009/73/EF</a>), også tilleggstjenester og midlertidig lagring som er nødvendig for regassifiseringen og den påfølgende leveringen til transmisjonsnettet. De delene av et LNG-anlegg som brukes til lagring, omfattes ikke.</article></article></li><li data-name="h." value="8"><article class="listArticle" id="paragraf-3-ledd-1-punkt-8"><article class="legalP" id="paragraf-3-ledd-1-punkt-8-ledd-1">lageranlegg: et anlegg som brukes til lagring av naturgass, og som omfattes av EØS-avtalen vedlegg IV nr. 23 (direktiv <a href="eu/32009l0073">2009/73/EF</a>) og eies eller drives av et naturgassforetak. De delene av et LNG-anlegg som brukes til lagring, omfattes også.</article></article></li><li data-name="i." value="9"><article class="listArticle" id="paragraf-3-ledd-1-punkt-9"><article class="legalP" id="paragraf-3-ledd-1-punkt-9-ledd-1">vertikalt integrert foretak: et foretak eller en gruppe av foretak som driver produksjon eller forsyning av naturgass i tillegg til virksomhet knyttet til transmisjon, distribusjon, LNG-anlegg eller lageranlegg for naturgass. En gruppe av foretak omfattes dersom en fysisk eller juridisk person kan utøve direkte eller indirekte kontroll med foretakene i gruppen.</article></article></li><li data-name="j." value="10"><article class="listArticle" id="paragraf-3-ledd-1-punkt-10"><article class="legalP" id="paragraf-3-ledd-1-punkt-10-ledd-1">kontroll i <a href="lov/2002-06-28-61/§7">§§ 7</a>, <a href="lov/2002-06-28-61/§8">8</a> og 9: rettigheter, avtaler eller andre midler som enkeltvis eller sammen gir mulighet til å utøve avgjørende innflytelse over et foretaks virksomhet, særlig: <ol class="defaultList" type="1"><li data-name="1." value="1"><article class="listArticle" id="paragraf-3-ledd-1-punkt-10-ledd-1-punkt-1"><article class="legalP" id="paragraf-3-ledd-1-punkt-10-ledd-1-punkt-1-ledd-1">eiendomsrett eller bruksrett til et foretaks samlede aktiva eller deler av dem</article></article></li><li data-name="2." value="2"><article class="listArticle" id="paragraf-3-ledd-1-punkt-10-ledd-1-punkt-2"><article class="legalP" id="paragraf-3-ledd-1-punkt-10-ledd-1-punkt-2-ledd-1">rettigheter eller avtaler som gir avgjørende innflytelse over et foretaks organer med hensyn til deres sammensetning, stemmegivning eller beslutninger.</article></article></li></ol></article></article></li><li data-name="k." value="11"><article class="listArticle" id="paragraf-3-ledd-1-punkt-11"><article class="legalP" id="paragraf-3-ledd-1-punkt-11-ledd-1">rettigheter: stemmerettigheter, rett til utnevnelse av personer i styre, ledende stilling eller med fullmakt til å representere virksomheten utad, samt beholdning av majoritetsandel.</article></article></li></ol></article><article class="changesToParent">Endret ved <a href="lov/2006-06-30-60">lover 30 juni 2006 nr. 60</a> (ikr. 1 juli 2006 iflg. <a href="forskrift/2006-06-30-741">res. 30 juni 2006 nr. 741</a>), <a href="lov/2018-05-25-22">25 mai 2018 nr. 22</a> (ikr. 1 nov 2019 iflg. <a href="forskrift/2019-10-11-1345">res. 11 okt 2019 nr. 1345</a>), tidligere § 2.</article></article><article class="legalArticle" data-lovdata-URL="NL/lov/2002-06-28-61/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Reguleringsmyndighet og klagenemnd</span></h2><article class="legalP" id="paragraf-4-ledd-1">Departementet utpeker en reguleringsmyndighet og klagenemnd etter denne loven og gir forskrift om organisering, oppgaver og myndighet.</article><article class="legalP" id="paragraf-4-ledd-2">Reguleringsmyndigheten og klagenemnda er uavhengige og kan ikke instrueres om utøvelsen av tillagt myndighet. Enkeltvedtak fattet av reguleringsmyndigheten kan bare påklages til klagenemnda.</article><article class="legalP" id="paragraf-4-ledd-3">Reguleringsmyndigheten og klagenemnda kan ikke instrueres i disponeringen av tildelte budsjettmidler.</article><article class="legalP" id="paragraf-4-ledd-4">Reguleringsmyndigheten skal samarbeide med andre lands reguleringsmyndigheter og internasjonale institusjoner i samsvar med Norges EØS-rettslige forpliktelser.</article><article class="changesToParent">Tilføyd ved <a href="lov/2018-05-25-22">lov 25 mai 2018 nr. 22</a> (ikr. 21 juni 2019 iflg. <a href="forskrift/2019-10-11-1345">res. 11 okt 2019 nr. 1345</a>).</article></article><article class="legalArticle" data-lovdata-URL="NL/lov/2002-06-28-61/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utpeking av systemoperatører</span></h2><article class="legalP" id="paragraf-5-ledd-1">Departementet kan i enkeltvedtak utpeke transmisjons-, distribusjons-, lager- og LNG-systemoperatører. Departementet kan gi forskrift om slik utpeking og nærmere definisjon av systemoperatører.</article><article class="changesToParent">Tilføyd ved <a href="lov/2018-05-25-22">lov 25 mai 2018 nr. 22</a> (ikr. 21 juni 2019 iflg. <a href="forskrift/2019-10-11-1345">res. 11 okt 2019 nr. 1345</a>).</article></article><article class="legalArticle" data-lovdata-URL="NL/lov/2002-06-28-61/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Adgang til system</span></h2><article class="legalP" id="paragraf-6-ledd-1">Departementet kan gi forskrift om adgang for naturgassforetak og kunder til systemer for naturgass på objektive og ikke-diskriminerende vilkår. Departementet kan gi forskrift om plikt for systemoperatører til å søke reguleringsmyndigheten om forhåndsgodkjenning av forhold som nevnt i annet og fjerde ledd.</article><article class="legalP" id="paragraf-6-ledd-2">Reguleringsmyndigheten skal i enkeltvedtak<ol class="defaultList" type="a"><li data-name="a." value="1"><article class="listArticle" id="paragraf-6-ledd-2-punkt-1"><article class="legalP" id="paragraf-6-ledd-2-punkt-1-ledd-1">fastsette eller godkjenne tariffer og øvrige vilkår for adgang etter første ledd til distribusjonsnett, transmisjonsnett og LNG-anlegg, eller</article></article></li><li data-name="b." value="2"><article class="listArticle" id="paragraf-6-ledd-2-punkt-2"><article class="legalP" id="paragraf-6-ledd-2-punkt-2-ledd-1">fastsette eller godkjenne metoder for å fastsette tariffer og øvrige vilkår for adgang etter første ledd til distribusjonsnett, transmisjonsnett og LNG-anlegg.</article></article></li></ol></article><article class="legalP" id="paragraf-6-ledd-3">Departementet kan gi forskrift om reguleringsmyndighetens kontroll av vilkårene for adgang til lageranlegg og lagring i rørledning.</article><article class="legalP" id="paragraf-6-ledd-4">Når en distribusjons- eller transmisjonssystemoperatør tilbyr balansetjenester, skal disse være basert på objektive vilkår og utføres på en ikke-diskriminerende måte mellom systembrukere. Reguleringsmyndigheten skal i enkeltvedtak<ol class="defaultList" type="a"><li data-name="a." value="1"><article class="listArticle" id="paragraf-6-ledd-4-punkt-1"><article class="legalP" id="paragraf-6-ledd-4-punkt-1-ledd-1">fastsette eller godkjenne vilkår for balansetjenester, eller</article></article></li><li data-name="b." value="2"><article class="listArticle" id="paragraf-6-ledd-4-punkt-2"><article class="legalP" id="paragraf-6-ledd-4-punkt-2-ledd-1">fastsette eller godkjenne metoder for å fastsette vilkår for balansetjenester.</article></article></li></ol></article><article class="changesToParent">Endret ved <a href="lov/2006-06-30-60">lover 30 juni 2006 nr. 60</a> (ikr. 1 juli 2006 iflg. <a href="forskrift/2006-06-30-741">res. 30 juni 2006 nr. 741</a>), <a href="lov/2018-05-25-22">25 mai 2018 nr. 22</a> (ikr. 1 nov 2019 iflg. <a href="forskrift/2019-10-11-1345">res. 11 okt 2019 nr. 1345</a>), tidligere § 3.</article></article><article class="legalArticle" data-lovdata-URL="NL/lov/2002-06-28-61/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Eiermessig skille i transmisjonsnett og sertifisering som transmisjonssystemoperatør</span></h2><article class="legalP" id="paragraf-7-ledd-1">Den som driver eller har direkte eller indirekte kontroll over en virksomhet som driver med produksjon eller forsyning av naturgass, kan ikke eie eller drive et transmisjonsnett eller ha kontroll over eller rettigheter i en virksomhet som eier eller driver et transmisjonsnett. Den som eier eller driver et transmisjonsnett, eller har direkte eller indirekte kontroll over en virksomhet som eier et transmisjonsnett, kan ikke drive eller ha direkte eller indirekte kontroll over eller rettigheter i en virksomhet som driver med produksjon eller forsyning av naturgass.</article><article class="legalP" id="paragraf-7-ledd-2">Departementet kan gi forskrift om eiermessig skille for transmisjonsnett og krav om søknad til reguleringsmyndigheten om sertifisering som transmisjonssystemoperatør.</article><article class="changesToParent">Tilføyd ved <a href="lov/2018-05-25-22">lov 25 mai 2018 nr. 22</a> (ikr. 21 juni 2019 iflg. <a href="forskrift/2019-10-11-1345">res. 11 okt 2019 nr. 1345</a>).</article></article><article class="legalArticle" data-lovdata-URL="NL/lov/2002-06-28-61/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Selskapsmessig skille for distribusjons- og lagersystemoperatør</span></h2><article class="legalP" id="paragraf-8-ledd-1">I et vertikalt integrert foretak som har en distribusjonssystemoperatør med over 100&#xa0;000 tilknyttede kunder, skal distribusjonsvirksomheten skilles fra virksomhet innen produksjon eller forsyning av naturgass. Virksomhetene skal være organisert som selvstendige rettssubjekter. Distribusjonssystemoperatøren skal ikke direkte eller indirekte kontrollere eller kontrolleres av rettssubjekter som driver med produksjon eller forsyning av naturgass.</article><article class="legalP" id="paragraf-8-ledd-2">Departementet kan gi forskrift om krav til selskapsmessig skille for lagersystemoperatører som er del av et vertikalt integrert foretak.</article><article class="changesToParent">Tilføyd ved <a href="lov/2018-05-25-22">lov 25 mai 2018 nr. 22</a> (ikr. 21 juni 2019 iflg. <a href="forskrift/2019-10-11-1345">res. 11 okt 2019 nr. 1345</a>).</article></article><article class="legalArticle" data-lovdata-URL="NL/lov/2002-06-28-61/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Funksjonelt skille for distribusjons- og lagersystemoperatør</span></h2><article class="legalP" id="paragraf-9-ledd-1">Krav til funksjonelt skille etter annet og tredje ledd gjelder for vertikalt integrerte foretak som omfattes av <a href="lov/2002-06-28-61/§8">§ 8</a> første ledd.</article><article class="legalP" id="paragraf-9-ledd-2">Personer i ledelsen av distribusjonssystemoperatøren kan ikke delta i ledelsen i virksomhet som driver med forsyning eller produksjon av naturgass innenfor det vertikalt integrerte foretaket.</article><article class="legalP" id="paragraf-9-ledd-3">Morselskapet eller den kontrollerende eieren i det vertikalt integrerte foretaket kan ikke instruere distribusjonssystemoperatøren om den daglige driften eller om avgjørelser vedrørende utbygging eller oppgradering av distribusjonsnettet. Dette er ikke til hinder for overordnet styring med distribusjonssystemoperatørens økonomiske rammer.</article><article class="legalP" id="paragraf-9-ledd-4">Departementet kan gi forskrift om krav til funksjonelt skille for lagersystemoperatører som er omfattet av krav til selskapsmessig skille i medhold av <a href="lov/2002-06-28-61/§8">§ 8</a> annet ledd.</article><article class="changesToParent">Tilføyd ved <a href="lov/2018-05-25-22">lov 25 mai 2018 nr. 22</a> (ikr. 21 juni 2019 iflg. <a href="forskrift/2019-10-11-1345">res. 11 okt 2019 nr. 1345</a>).</article></article><article class="legalArticle" data-lovdata-URL="NL/lov/2002-06-28-61/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Kontroll</span></h2><article class="legalP" id="paragraf-10-ledd-1">Reguleringsmyndigheten fører tilsyn med at bestemmelsene i <a href="lov/2002-06-28-61/§7">§ 7</a> første ledd, <a href="lov/2002-06-28-61/§8">§ 8</a> første ledd, <a href="lov/2002-06-28-61/§9">§ 9</a> annet og tredje ledd og enkeltvedtak etter <a href="lov/2002-06-28-61/§6">§ 6</a> annet og fjerde ledd blir overholdt. Reguleringsmyndigheten kan gi de pålegg som er nødvendige for gjennomføringen av bestemmelsene i <a href="lov/2002-06-28-61/§7">§ 7</a> første ledd, <a href="lov/2002-06-28-61/§8">§ 8</a> første ledd, <a href="lov/2002-06-28-61/§9">§ 9</a> annet og tredje ledd og enkeltvedtak etter <a href="lov/2002-06-28-61/§6">§ 6</a> annet og fjerde ledd.</article><article class="legalP" id="paragraf-10-ledd-2">Enhver plikter uten hinder av taushetsplikt å gi departementet, reguleringsmyndigheten eller klagenemnda de opplysninger som er nødvendige for utøvelse av myndighet etter denne loven. Det kan gis pålegg om utlevering av slike opplysninger. Uten hinder av taushetsplikt skal opplysninger utleveres til EFTAs faste komité, EFTAs overvåkingsorgan eller EU-kommisjonen når det er fremmet en begrunnet forespørsel, og det ut fra hensynet til å gjennomføre oppgaver pålagt gjennom EØS-avtalen, må regnes som nødvendig og forholdsmessig å utlevere opplysningene.</article><article class="legalP" id="paragraf-10-ledd-3">Departementet eller reguleringsmyndigheten kan uten hinder av taushetsplikt gi andre norske myndigheter opplysninger når det er nødvendig for å fremme norsk regulering av og et effektivt tilsyn med gassmarkedet. Departementet eller reguleringsmyndigheten kan uten hinder av taushetsplikt gi energimyndighetene i andre stater som er part av EØS-avtalen, byrået for samarbeid mellom energiregulatorer eller EFTAs overvåkingsorgan opplysninger når dette er nødvendig for å oppfylle Norges avtaleforpliktelser overfor en annen stat og av hensyn til håndhevelsen av norsk, EØS-rettslig eller vedkommende stats regulering av gassmarkedet.</article><article class="legalP" id="paragraf-10-ledd-4">Ved utlevering av taushetsbelagte opplysninger etter annet og tredje ledd, skal det stilles som vilkår at opplysningene undergis taushetsplikt hos mottakeren. Opplysningene kan bare formidles videre med samtykke fra organet som utleverte dem, og bare for det formålet som samtykket omfatter. Ved videreformidling av taushetsbelagte opplysninger, skal den opplysningene gjelder underrettes dersom opplysningene opprinnelig ble innhentet fra vedkommende. Dette gjelder ikke dersom en slik underretning vil motvirke formålet med tiltakene videreformidlingen av opplysningene skal ivareta, eller medføre fare for at tiltakene ikke kan gjennomføres.</article><article class="changesToParent">Tilføyd ved <a href="lov/2018-05-25-22">lov 25 mai 2018 nr. 22</a> (ikr. 21 juni 2019 iflg. <a href="forskrift/2019-10-11-1345">res. 11 okt 2019 nr. 1345</a>).</article></article><article class="legalArticle" data-lovdata-URL="NL/lov/2002-06-28-61/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Tvangsmulkt</span></h2><article class="legalP" id="paragraf-11-ledd-1">Reguleringsmyndigheten kan ilegge tvangsmulkt ved overtredelse av bestemmelsene i <a href="lov/2002-06-28-61/§7">§ 7</a> første ledd, <a href="lov/2002-06-28-61/§8">§ 8</a> første ledd, <a href="lov/2002-06-28-61/§9">§ 9</a> annet og tredje ledd, enkeltvedtak etter <a href="lov/2002-06-28-61/§6">§ 6</a> annet og fjerde ledd og pålegg som nevnt i <a href="lov/2002-06-28-61/§10">§ 10</a> første ledd. Det organet som har gitt pålegg etter <a href="lov/2002-06-28-61/§10">§ 10</a> annet ledd kan gi tvangsmulkt om pålegget ikke blir fulgt.</article><article class="legalP" id="paragraf-11-ledd-2">Departementet kan gi forskrift om tvangsmulktens størrelse og varighet, fastsettelse og gjennomføring av tvangsmulkt og ileggelse av tvangsmulkt ved brudd på bestemmelser i forskrift.</article><article class="changesToParent">Tilføyd ved <a href="lov/2006-06-30-60">lov 30 juni 2006 nr. 60</a> (ikr. 1 juli 2006 iflg. <a href="forskrift/2006-06-30-741">res. 30 juni 2006 nr. 741</a>), endret ved <a href="lov/2018-05-25-22">lov 25 mai 2018 nr. 22</a> (ikr. 1 nov 2019 iflg. <a href="forskrift/2019-10-11-1345">res. 11 okt 2019 nr. 1345</a>), tidligere § 6.</article></article><article class="legalArticle" data-lovdata-URL="NL/lov/2002-06-28-61/§12" data-name="§12" id="paragraf-12"><h2 class="legalArticleHeader"><span class="legalArticleValue" data-legalArea="31.16">§ 12</span>. <span class="legalArticleTitle">Straff</span></h2><article class="legalP" id="paragraf-12-ledd-1">Den som forsettlig eller grovt uaktsomt overtrer bestemmelsene i <a href="lov/2002-06-28-61/§7">§ 7</a> første ledd, <a href="lov/2002-06-28-61/§8">§ 8</a> første ledd eller <a href="lov/2002-06-28-61/§9">§ 9</a> annet og tredje ledd, enkeltvedtak etter <a href="lov/2002-06-28-61/§6">§ 6</a> annet og fjerde ledd eller pålegg som nevnt i <a href="lov/2002-06-28-61/§10">§ 10</a> første og annet ledd straffes med bøter eller fengsel i inntil ett år eller begge deler. Tilsvarende gjelder ved overtredelse av bestemmelser i forskrift gitt i medhold av denne loven eller av pålegg gitt i medhold av slike bestemmelser, dersom det er fastsatt i forskriften at overtredelse av bestemmelsen og pålegget er straffbart.</article><article class="changesToParent">Tilføyd ved <a href="lov/2018-05-25-22">lov 25 mai 2018 nr. 22</a> (ikr. 21 juni 2019 iflg. <a href="forskrift/2019-10-11-1345">res. 11 okt 2019 nr. 1345</a>).</article></article><article class="legalArticle" data-lovdata-URL="NL/lov/2002-06-28-61/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Myndighet til å gi forskrift</span></h2><article class="legalP" id="paragraf-13-ledd-1">Departementet kan gi forskrift til gjennomføring og utfylling av denne loven, blant annet nærmere bestemmelser om retten til adgang til systemet, driften av systemet, krav til naturgassforetakenes virksomhet, konsesjon, regnskap, krav om oppbevaring av opplysninger, leverandørbytte, beskyttelse av forbrukere og andre kunder, måling og fakturering, unntak fra loven i geografisk avgrensete områder og for ny infrastruktur, behandling av tvister, saksbehandlingsfrister og utsatt iverksetting av vedtak.</article><article class="legalP" id="paragraf-13-ledd-2">Departementet kan gi forskrift som er nødvendig for ivaretakelse av Norges forpliktelser etter EØS-avtalen til gjennomføring av bestemmelser om adgang til transmisjonsnett og om et byrå for samarbeid mellom energiregulatorer.</article><article class="legalP" id="paragraf-13-ledd-3">Departementet kan gi forskrift om at reguleringsmyndigheten kan gi forskrift i medhold av første og annet ledd.</article><article class="changesToParent">Endret ved <a href="lov/2006-06-30-60">lover 30 juni 2006 nr. 60</a> (ikr. 1 juli 2006 iflg. <a href="forskrift/2006-06-30-741">res. 30 juni 2006 nr. 741</a>), <a href="lov/2018-05-25-22">25 mai 2018 nr. 22</a> (ikr. 1 nov 2019 iflg. <a href="forskrift/2019-10-11-1345">res. 11 okt 2019 nr. 1345</a>, tidligere § 4), <a href="lov/2023-06-16-69">16 juni 2023 nr. 69</a> (i kraft 1 april 2025 iflg. <a href="forskrift/2024-10-25-2598">res. 25 okt 2024 nr. 2598</a>).</article></article><article class="legalArticle" data-lovdata-URL="NL/lov/2002-06-28-61/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse</span></h2><article class="legalP" id="paragraf-14-ledd-1">Loven gjelder fra den tid Kongen bestemmer.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="changesToParent">Tilføyd ved <a href="lov/2006-06-30-60">lov 30 juni 2006 nr. 60</a> (ikr. 1 juli 2006 iflg. <a href="forskrift/2006-06-30-741">res. 30 juni 2006 nr. 741</a>), endret ved <a href="lov/2018-05-25-22">lov 25 mai 2018 nr. 22</a> (ikr. 1 nov 2019 iflg. <a href="forskrift/2019-10-11-1345">res. 11 okt 2019 nr. 1345</a>), tidligere § 8.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1 aug 2002 iflg. <a href="forskrift/2002-06-28-654">res. 28 juni 2002 nr. 654</a>.</article></footer></article></main></body></html>