<!DOCTYPE html><html lang="no"><head><title>Lov om statlig garantiordning for lån til små og mellomstore bedrifter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2020-03-27-14</dd><dt class="dokid">DokumentID</dt><dd class="dokid">NL/lov/2020-03-27-14</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">2020-03-27</dd><dt class="legalArea">Rettsområde</dt><dd class="legalArea"><ul><li><a href="legal-areas/26" title="Selskaper, fond og foreninger">Selskaper, fond og foreninger</a></li></ul></dd><dt class="dateOfPublication">Kunngjort</dt><dd class="dateOfPublication">2020-03-27 12:00</dd><dt class="lastupdated">Rettet</dt><dd class="lastupdated">2024-09-27 (departement)</dd><dt class="titleShort">Korttittel</dt><dd class="titleShort">Lov om statlig garantiordning for lån til små og mellomstore bedrifter</dd><dt class="title">Tittel</dt><dd class="title">Lov om statlig garantiordning for lån til små og mellomstore bedrifter</dd><dt class="refid">RefID</dt><dd class="refid">lov/2020-03-27-14</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om statlig garantiordning for lån til små og mellomstore bedrifter</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Bedrifter som kan motta garanterte lån</a></li><li><a href="#paragraf-4">§ 4. Garanti</a></li><li><a href="#paragraf-5">§ 5. Lån som kvalifiserer for garanti</a></li><li><a href="#paragraf-6">§ 6. Vederlag og vilkår for garantien mv.</a></li><li><a href="#paragraf-7">§ 7. Administrasjon og rapportering</a></li><li><a href="#paragraf-8">§ 8. Utbetaling av garanti</a></li><li><a href="#paragraf-9">§ 9. Avvikling av ordningen</a></li><li><a href="#paragraf-10">§ 10. Forskrifter</a></li><li><a href="#paragraf-11">§ 11. Ikrafttredelse</a></li></ul></li></ul></dd></dl></header><main class="documentBody" data-lovdata-URL="NL/lov/2020-03-27-14" id="dokument"><h1>Lov om statlig garantiordning for lån til små og mellomstore bedrifter</h1><article class="legalArticle" data-lovdata-URL="NL/lov/2020-03-27-14/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Loven skal styrke små og mellomstore bedrifters tilgang til likviditet, ved at staten gjennom en midlertidig garantiordning tilbyr risikoavlastning til finansforetak. Ordningen skal sikre delvis statsgaranterte lån til bedrifter som står overfor en akutt likviditetsmangel som følge av utbruddet av Covid-19.</article></article><article class="legalArticle" data-lovdata-URL="NL/lov/2020-03-27-14/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Garantiordningen gjelder nye lån som er innvilget fra lovens ikrafttredelse og frem til 1. juni 2020 av finansforetak med tillatelse til å drive finansieringsvirksomhet i Norge.</article><article class="legalP" id="paragraf-2-ledd-2">Departementet kan i forskrift utvide perioden nevnt i første ledd.</article></article><article class="legalArticle" data-lovdata-URL="NL/lov/2020-03-27-14/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Bedrifter som kan motta garanterte lån</span></h2><article class="legalP" id="paragraf-3-ledd-1">Garantiordningen gjelder lån til små og mellomstore bedrifter med virksomhet i Norge som på grunn av Covid-19-utbruddet står overfor en akutt likviditetsmangel.</article><article class="legalP" id="paragraf-3-ledd-2">Ordningen gjelder bare lån til bedrifter som forventes å være lønnsomme under normale markedsforhold. Ordningen gjelder uansett ikke lån til bedrifter som var i økonomiske vanskeligheter per 31. desember 2019.</article><article class="legalP" id="paragraf-3-ledd-3">Departementet kan i forskrift gi nærmere regler om vilkårene i paragrafen her, herunder hvilke bedrifter som omfattes av garantiordningen, når en bedrift anses for å ha akutt likviditetsmangel og om lønnsomhet.</article></article><article class="legalArticle" data-lovdata-URL="NL/lov/2020-03-27-14/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Garanti</span></h2><article class="legalP" id="paragraf-4-ledd-1">Garantiordningen dekker 90 prosent av finansforetakets tap pro rata på hvert lån som oppfyller vilkårene i <a href="lov/2020-03-27-14/§5">§ 5</a>, og som er gitt til bedrifter som nevnt i <a href="lov/2020-03-27-14/§3">§ 3</a>. Etter hvert som lånet nedbetales, reduseres det garanterte beløpet forholdsmessig. Samlet garantiansvar overfor det enkelte finansforetak er begrenset til finansforetakets andel av garantiordningens samlede ramme, jf. annet og tredje ledd.</article><article class="legalP" id="paragraf-4-ledd-2">Departementet fastsetter garantiordningens samlede ramme i forskrift etter vedtak i Stortinget.</article><article class="legalP" id="paragraf-4-ledd-3">Departementet gir regler i forskrift om det enkelte finansforetaks andel av garantiordningens samlede ramme, herunder om omfordeling av ubenyttede andeler av rammen. Departementet skal ved fastsettelsen ta utgangspunkt i finansforetakenes markedsandeler i markedet for lån til små og mellomstore bedrifter, der lån til bedrifter innen næringseiendom holdes utenfor.</article><article class="legalP" id="paragraf-4-ledd-4">Departementet kan i forskrift gi nærmere regler om statens garantiansvar.</article></article><article class="legalArticle" data-lovdata-URL="NL/lov/2020-03-27-14/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Lån som kvalifiserer for garanti</span></h2><article class="legalP" id="paragraf-5-ledd-1">For at et lån skal være omfattet av garantien etter <a href="lov/2020-03-27-14/§4">§ 4</a>, må det:<ol class="defaultList" type="a"><li data-name="a." value="1"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">ikke utgjøre mer enn to ganger bedriftens lønnskostnader i 2019, inkludert sosiale avgifter og kostnader til innleid personell, eller 25 prosent av bedriftens omsetning i 2019. Hvis bedriften er etablert 1. januar 2019 eller senere og lønnskostnader skal benyttes som beregningsgrunnlag, skal lånet ikke utgjøre mer enn bedriftens anslåtte lønnskostnader for de to første driftsårene,</article></article></li><li data-name="b." value="2"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">ikke utgjøre mer enn 50 millioner kroner,</article></article></li><li data-name="c." value="3"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">så langt som mulig ha samme betingelser som et tilsvarende lån til en tilsvarende låntaker ville hatt i en normal markedssituasjon, og</article></article></li><li data-name="d." value="4"><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">ikke ha en løpetid på mer enn 3 år.</article></article></li></ol></article><article class="legalP" id="paragraf-5-ledd-2">I særlig begrunnede tilfeller, og basert på en plan som tallfester bedriftens likviditetsbehov, kan lånet være større enn etter første ledd bokstav a, dersom det er nødvendig for å dekke bedriftens likviditetsbehov de neste 18 måneder. Dersom låntaker har flere lån fra samme finansforetak under garantiordningen, gjelder hver av bestemmelsene i første ledd bokstav a og b og dette ledd for summen av lånene.</article><article class="legalP" id="paragraf-5-ledd-3">Finansforetaket skal i rapporteringen etter <a href="lov/2020-03-27-14/§7">§ 7</a> dokumentere at den økonomiske fordelen av garantien i størst mulig grad er overført til låntaker i form av redusert lånerente i samsvar med første ledd bokstav c, og eventuelt også i form av redusert garantivederlag, økt låneramme eller lignende.</article><article class="legalP" id="paragraf-5-ledd-4">Første ledd bokstav d er ikke til hinder for at lån gis med kortere løpetid og forlenges innenfor rammen av 3 år.</article><article class="legalP" id="paragraf-5-ledd-5">Departementet kan i forskrift gi nærmere regler om lån som kvalifiserer for garanti etter paragrafen her, herunder stille ytterligere vilkår for at lån skal være omfattet av garantien og gi regler om sikkerhetstillelse og om hva lånet kan anvendes til.</article></article><article class="legalArticle" data-lovdata-URL="NL/lov/2020-03-27-14/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Vederlag og vilkår for garantien mv.</span></h2><article class="legalP" id="paragraf-6-ledd-1">Departementet kan i forskrift gi nærmere regler om vederlag og vilkår som gjelder for garantien.</article></article><article class="legalArticle" data-lovdata-URL="NL/lov/2020-03-27-14/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Administrasjon og rapportering</span></h2><article class="legalP" id="paragraf-7-ledd-1">Departementet kan i forskrift gi nærmere regler om administrasjon, innmelding av innvilgede lån, løpende rapportering og dokumentasjon.</article></article><article class="legalArticle" data-lovdata-URL="NL/lov/2020-03-27-14/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Utbetaling av garanti</span></h2><article class="legalP" id="paragraf-8-ledd-1">Garantibeløp utbetales etter søknad fra finansforetaket. Finansforetaket skal i søknaden dokumentere at vilkårene for garanti er oppfylt og at låntaker har misligholdt låneavtalen.</article><article class="legalP" id="paragraf-8-ledd-2">Dersom departementet har gitt et annet organ i oppdrag å behandle søknader om utbetaling av garantibeløp, kan avslag på søknad om utbetaling av garantiansvaret påklages til departementet.</article><article class="legalP" id="paragraf-8-ledd-3">Departementet kan i forskrift gi nærmere regler om utbetaling av garantibeløpet, herunder regler om når mislighold skal anses å ha inntruffet, frister, saksbehandling og dokumentasjon av krav, samt forenklede prosedyrer for utbetaling av garantibeløp i den grad det er forsvarlig.</article></article><article class="legalArticle" data-lovdata-URL="NL/lov/2020-03-27-14/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Avvikling av ordningen</span></h2><article class="legalP" id="paragraf-9-ledd-1">Garantiordningen etter denne loven skal avvikles så snart garantiansvaret under loven er bortfalt.</article></article><article class="legalArticle" data-lovdata-URL="NL/lov/2020-03-27-14/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Forskrifter</span></h2><article class="legalP" id="paragraf-10-ledd-1">Departementet kan i forskrift gi nærmere regler til utfylling og gjennomføring av loven her, herunder regler om rammer for garantien, lån som skal være omfattet av garantiordningen og lån til andre enn bedrifter som nevnt i <a href="lov/2020-03-27-14/§3">§ 3</a>. Regler som nevnt i første punktum kan fravike bestemmelser i loven her dersom det er nødvendig for å oppfylle formålet med garantiordningen.</article></article><article class="legalArticle" data-lovdata-URL="NL/lov/2020-03-27-14/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" id="paragraf-11-ledd-1">Loven gjelder fra den tid<sup class="footnotereference" data-footnotereferencevalue="1" data-unique-footnote-counter="1">1</sup> Kongen bestemmer. Departementet kan gi nærmere overgangsregler.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 27 mars 2020 iflg. <a href="forskrift/2020-03-27-476">vedtak 27 mars 2020 nr. 476</a>.</article></footer></article></main></body></html>