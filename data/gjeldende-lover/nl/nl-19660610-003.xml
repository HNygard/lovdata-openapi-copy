<!DOCTYPE html><html lang="no"><head><title>Lov om avgift til statskassen på inngangspenger til forestillinger og framvisninger m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1966-06-10-3</dd><dt class="dokid">DokumentID</dt><dd class="dokid">NL/lov/1966-06-10-3</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="lastChangeInForce">Ikrafttredelse av siste endring</dt><dd class="lastChangeInForce">2015-10-01</dd><dt class="lastChangedBy">Sist endret ved</dt><dd class="lastChangedBy"><a href="lov/2015-06-19-65">lov/2015-06-19-65</a> fra 2015-10-01</dd><dt class="legalArea">Rettsområde</dt><dd class="legalArea"><ul><li><a href="legal-areas/19" title="Kultur, idrett og underholdning">Kultur, idrett og underholdning</a> &gt; <a href="legal-areas/19.08" title="Musikk og teater">Musikk og teater</a></li> <li><a href="legal-areas/27" title="Skatte- og avgiftsrett">Skatte- og avgiftsrett</a></li></ul></dd><dt class="lastupdated">Rettet</dt><dd class="lastupdated">2021-09-27 (faglige fotnoter fjernet)</dd><dt class="titleShort">Korttittel</dt><dd class="titleShort">Lov om avgift på forestillinger m.v.</dd><dt class="title">Tittel</dt><dd class="title">Lov om avgift til statskassen på inngangspenger til forestillinger og framvisninger m.v.</dd><dt class="miscInformation">Annet om dokumentet</dt><dd class="miscInformation">Jf. <i>tidligere</i> <a href="lov/1917-07-18-1">lov 18 juli 1917 nr. 1</a> med tilleggslover.</dd><dt class="refid">RefID</dt><dd class="refid">lov/1966-06-10-3</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om avgift til statskassen på inngangspenger til forestillinger og framvisninger m.v.</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li><li><a href="#paragraf-5">§ 5.</a></li><li><a href="#paragraf-6">§ 6.</a></li><li><a href="#paragraf-7">§ 7.</a></li></ul></li></ul></dd></dl></header><main class="documentBody" data-lovdata-URL="NL/lov/1966-06-10-3" id="dokument"><h1>Lov om avgift til statskassen på inngangspenger til forestillinger og framvisninger m.v.</h1><article class="legalArticle" data-lovdata-URL="NL/lov/1966-06-10-3/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">For så vidt Stortinget vedtar at det skal svares avgift til statskassen på inngangspenger til forestillinger og framvisninger m.v. kommer de bestemmelser som er gitt i eller i medhold av denne lov til anvendelse.</article></article><article class="legalArticle" data-lovdata-URL="NL/lov/1966-06-10-3/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Ansvarlig for avgiften er den som arrangerer forestillingen eller framvisningen m.v.</article><article class="legalP" id="paragraf-2-ledd-2">Den som er ansvarlig for avgiften plikter å gi oppkrevingsmyndigheten og kontrollmyndigheten de opplysninger som disse myndigheter må ha for å kunne fastslå omfanget av avgiftsplikten.</article></article><article class="legalArticle" data-lovdata-URL="NL/lov/1966-06-10-3/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Vedkommende departement gir de nærmere bestemmelser om beregning og oppkreving av avgiften, herunder kontrollbestemmelser.</article><article class="legalP" id="paragraf-3-ledd-2">Departementet kan gi bestemmelser om plikt til å betale renter av avgift som ikke er betalt i rett tid.</article><article class="legalP" id="paragraf-3-ledd-3">Avgiften er tvangsgrunnlag for utlegg.</article><article class="changesToParent">Endret ved <a href="lov/1992-06-26-86">lov 26 juni 1992 nr. 86</a>.</article></article><article class="legalArticle" data-lovdata-URL="NL/lov/1966-06-10-3/§4" data-name="§4" id="paragraf-4"><h2 class="legalArticleHeader"><span class="legalArticleValue" data-legalArea="31.16">§ 4</span>.</h2><article class="legalP" id="paragraf-4-ledd-1">Den som forsettlig eller uaktsomt overtrer bestemmelser som er gitt i eller i medhold av denne lov straffes med bøter, såfremt forholdet ikke rammes av noen strengere straffebestemmelse.</article><article class="legalP" id="paragraf-4-ledd-2">Den som i hensikt å skaffe seg eller andre en uberettiget vinning unnlater å betale avgift av avgiftspliktige inngangspenger, straffes som bestemt for underslag i <a href="lov/2005-05-20-28/kap27">straffeloven kapittel 27</a>.</article><article class="changesToParent">Endret ved <a href="lov/2015-06-19-65">lov 19 juni 2015 nr. 65</a> (ikr. 1 okt 2015).</article></article><article class="legalArticle" data-lovdata-URL="NL/lov/1966-06-10-3/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Dersom den avgiftspliktige på straffbar måte har overtrådt bestemmelser som er gitt i eller i medhold av denne lov, kan han av vedkommende departement pålegges å betale inntil det dobbelte av det avgiftsbeløp som er eller kunne ha vært unndratt statskassen. Hvis vedkommende tidligere er straffet for overtredelse av bestemmelser som nevnt i første punktum eller pålagt forhøyet avgift etter første punktum, kan avgiftsbeløpet økes inntil det firedobbelte.</article><article class="legalP" id="paragraf-5-ledd-2">Er det tvil om avgiftsbeløpets størrelse, fastsettes beløpet av departementet.</article><article class="legalP" id="paragraf-5-ledd-3">Ved anvendelsen av bestemmelsene i denne paragraf teller likt med den avgiftspliktiges egne handlinger de handlinger som er begått av hans medhjelpere, ektefelle og barn og som er straffbare eller ville ha vært straffbare hvis disse personlig hadde vært avgiftspliktige.</article><article class="legalP" id="paragraf-5-ledd-4">Når særlige grunner taler for det, kan departementet helt eller delvis frafalle krav på forhøyet avgift som er pålagt etter første ledd.</article><article class="legalP" id="paragraf-5-ledd-5">Bestemmelsene i <a href="lov/1966-06-10-3/§2">§§ 2</a> og <a href="lov/1966-06-10-3/§3">3</a> gjelder tilsvarende for forhøyet avgift etter første ledd.</article></article><article class="legalArticle" data-lovdata-URL="NL/lov/1966-06-10-3/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Enhver som ved oppkreving og kontroll etter loven får kunnskap om drifts- eller forretningshemmeligheter eller andre forhold som ikke er alminnelig kjent, skal bevare taushet om dette overfor uvedkommende. Han må heller ikke gjøre bruk av slike opplysninger i sin ervervsvirksomhet.</article></article><article class="legalArticle" data-lovdata-URL="NL/lov/1966-06-10-3/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Denne lov trer i kraft fra den tid Kongen bestemmer.</article></article></main></body></html>