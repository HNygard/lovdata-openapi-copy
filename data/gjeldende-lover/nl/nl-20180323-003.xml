<!DOCTYPE html><html lang="no"><head><title>Lov om Bankenes sikringsfond</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2018-03-23-3</dd><dt class="dokid">DokumentID</dt><dd class="dokid">NL/lov/2018-03-23-3</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2019-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-06-01</dd><dt class="lastChangedBy">Sist endret ved</dt><dd class="lastChangedBy"><a href="lov/2023-03-31-4">lov/2023-03-31-4</a> fra 2023-06-01</dd><dt class="legalArea">Rettsområde</dt><dd class="legalArea"><ul><li><a href="legal-areas/03" title="Bank, finans og regnskapsrett">Bank, finans og regnskapsrett</a> &gt; <a href="legal-areas/03.01" title="Banker">Banker</a></li></ul></dd><dt class="dateOfPublication">Kunngjort</dt><dd class="dateOfPublication">2018-03-23 16:30</dd><dt class="lastupdated">Rettet</dt><dd class="lastupdated">2021-06-21 (faglige noter fjernet, struktur)</dd><dt class="titleShort">Korttittel</dt><dd class="titleShort">Lov om Bankenes sikringsfond</dd><dt class="title">Tittel</dt><dd class="title">Lov om Bankenes sikringsfond</dd><dt class="refid">RefID</dt><dd class="refid">lov/2018-03-23-3</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om Bankenes sikringsfond</a><ul class="tocSubUl"><li><a href="#paragraf-1">§ 1. Organisatoriske forhold</a></li><li><a href="#paragraf-2">§ 2. Oppgaver</a></li><li><a href="#paragraf-3">§ 3. Styret</a></li><li><a href="#paragraf-4">§ 4. Ansvarlig kapital</a></li><li><a href="#paragraf-5">§ 5. Samarbeidsordninger</a></li><li><a href="#paragraf-6">§ 6. Regnskap og revisjon</a></li><li><a href="#paragraf-7">§ 7. Forholdet til annen lovgivning</a></li><li><a href="#paragraf-8">§ 8. Utfyllende regler</a></li><li><a href="#paragraf-9">§ 9. Ikrafttredelse og overgangsregler</a></li></ul></li></ul></dd></dl></header><main class="documentBody" data-lovdata-URL="NL/lov/2018-03-23-3" id="dokument"><h1>Lov om Bankenes sikringsfond</h1><article class="legalArticle" data-lovdata-URL="NL/lov/2018-03-23-3/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Organisatoriske forhold</span></h2><article class="numberedLegalP" data-numerator="1" id="paragraf-1-nummer-1">(1) Bankenes sikringsfond er et eget rettssubjekt. Bankenes sikringsfond skal meldes til Foretaksregisteret.</article><article class="numberedLegalP" data-numerator="2" id="paragraf-1-nummer-2">(2) Bankenes sikringsfond skal ha et styre oppnevnt av departementet. Styret er sikringsfondets øverste myndighet og representerer Bankenes sikringsfond utad.</article><article class="numberedLegalP" data-numerator="3" id="paragraf-1-nummer-3">(3) Den daglige ledelsen av virksomheten i Bankenes sikringsfond skal forestås av en forretningsfører tilsatt av styret og godkjent av departementet. Styret kan fastsette instruks for forretningsføreren.</article><article class="numberedLegalP" data-numerator="4" id="paragraf-1-nummer-4">(4) Virksomheten i Bankenes sikringsfond skal organiseres og drives på en forsvarlig måte. Forretningsføreren skal sørge for at Bankenes sikringsfond har ansatte som samlet har kvalifikasjoner og erfaringer som trengs for at virksomheten drives på en forsvarlig måte, og at det etableres forsvarlige styrings- og kontrollsystemer. Forretningsføreren skal sørge for at det blir fastsatt instrukser som angir de ansattes arbeidsoppgaver og ansvarsforhold, samt rapporterings- og saksbehandlingsregler.</article><article class="numberedLegalP" data-numerator="5" id="paragraf-1-nummer-5">(5) Bankenes sikringsfond har selvstendig partsevne etter <a href="lov/2005-06-17-90/§2-1">tvisteloven § 2-1</a> første ledd bokstav f.</article><article class="numberedLegalP" data-numerator="6" id="paragraf-1-nummer-6">(6) Konkurs eller akkordforhandlinger kan ikke åpnes i Bankenes sikringsfond.</article></article><article class="legalArticle" data-lovdata-URL="NL/lov/2018-03-23-3/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Oppgaver</span></h2><article class="numberedLegalP" data-numerator="1" id="paragraf-2-nummer-1">(1) Bankenes sikringsfond skal utføre forvaltningsoppgaver og administrative gjøremål som gjelder innskuddsgarantiordningen og innskuddsgarantifondet i samsvar med bestemmelsene i <a href="lov/2015-04-10-17/kap19">finansforetaksloven kapittel 19</a>.</article><article class="numberedLegalP" data-numerator="2" id="paragraf-2-nummer-2">(2) Bankenes sikringsfond skal forvalte midlene i krisetiltaksfondet og kan utføre andre administrative gjøremål som gjelder krisetiltaksfondet i samsvar med bestemmelsene i <a href="lov/2015-04-10-17/§20-56">finansforetaksloven § 20-56</a>. Det samme gjelder for midlene i Verdipapirforetakenes sikringsfond så langt det passer. Krisetiltaksfondet og Verdipapirforetakenes sikringsfond skal belastes kostnader som gjelder gjøremål for fondene.</article><article class="numberedLegalP" data-numerator="3" id="paragraf-2-nummer-3">(3) Bankenes sikringsfond skal yte bistand til Finanstilsynet etter <a href="lov/2015-04-10-17/§20-3">finansforetaksloven § 20-3</a> tredje ledd.</article></article><article class="legalArticle" data-lovdata-URL="NL/lov/2018-03-23-3/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Styret</span></h2><article class="numberedLegalP" data-numerator="1" id="paragraf-3-nummer-1">(1) Styret skal ha syv medlemmer oppnevnt av departementet. Det kan oppnevnes varamedlemmer.</article><article class="numberedLegalP" data-numerator="2" id="paragraf-3-nummer-2">(2) Oppnevningen av medlemmer og varamedlemmer til styret gjelder for inntil fire år. Departementet kan foreta suppleringsvalg og i særlige tilfeller endre sammensetningen av styret.</article><article class="numberedLegalP" data-numerator="3" id="paragraf-3-nummer-3">(3) Det skal føres protokoll over styrebehandlingen.</article><article class="numberedLegalP" data-numerator="4" id="paragraf-3-nummer-4">(4) <a href="lov/1997-06-13-44/§6-17">Aksjeloven § 6-17</a> gjelder tilsvarende for styret.</article><article class="numberedLegalP" data-numerator="5" id="paragraf-3-nummer-5">(5) Departementet kan fastsette instruks for styret, herunder regler om saksbehandling, utsetting av arbeidsoppgaver og saker som skal forelegges departementet, Finanstilsynet eller Norges Bank før vedtak treffes.</article><article class="changesToParent">Endret ved <a href="lov/2023-03-31-4">lov 31 mars 2023 nr. 4</a> (i kraft 1 juni 2023 iflg. <a href="forskrift/2023-04-21-525">res. 21 april 2023 nr. 525</a>).</article></article><article class="legalArticle" data-lovdata-URL="NL/lov/2018-03-23-3/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ansvarlig kapital</span></h2><article class="legalP" id="paragraf-4-ledd-1">Bankenes sikringsfonds ansvarlige kapital består av midler tilført innskuddsgarantifondet.</article></article><article class="legalArticle" data-lovdata-URL="NL/lov/2018-03-23-3/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Samarbeidsordninger</span></h2><article class="numberedLegalP" data-numerator="1" id="paragraf-5-nummer-1">(1) Bankenes sikringsfond skal etablere prosedyrer for samarbeid, samordning og informasjonsutveksling med Finanstilsynet og Norges Bank. Departementet kan fastsette nærmere regler om slike prosedyrer.</article><article class="numberedLegalP" data-numerator="2" id="paragraf-5-nummer-2">(2) Er Finanstilsynet eller Norges Bank blitt kjent med forhold i et medlemsforetak som kan føre til ansvar for innskuddsgarantiordningen, skal de omgående sende melding om dette til Bankenes sikringsfond.</article><article class="numberedLegalP" data-numerator="3" id="paragraf-5-nummer-3">(3) Bankenes sikringsfond kan inngå samordningsavtale med garantiordning for bankinnskudd i annen EØS-stat.</article></article><article class="legalArticle" data-lovdata-URL="NL/lov/2018-03-23-3/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Regnskap og revisjon</span></h2><article class="numberedLegalP" data-numerator="1" id="paragraf-6-nummer-1">(1) Bankenes sikringsfond skal hvert år utarbeide og avgi årsmelding og årsregnskap for innskuddsgarantifondet som skal sendes til departementet, Finanstilsynet og Norges Bank.</article><article class="numberedLegalP" data-numerator="2" id="paragraf-6-nummer-2">(2) Bankens sikringsfond skal ha en revisor som utpekes av departementet. Revisors godtgjøring fastsettes av departementet.</article></article><article class="legalArticle" data-lovdata-URL="NL/lov/2018-03-23-3/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Forholdet til annen lovgivning</span></h2><article class="numberedLegalP" data-numerator="1" id="paragraf-7-nummer-1">(1) <a href="lov/2006-05-19-16">Offentleglova</a> og <a href="lov/1967-02-10">forvaltningsloven</a> gjelder for Bankenes sikringsfond. <a href="lov/2006-05-19-16/§15">Offentleglova § 15</a> første og tredje ledd gjelder tilsvarende for Bankenes sikringsfonds korrespondanse med departementet, Finanstilsynet og Norges Bank.</article><article class="numberedLegalP" data-numerator="2" id="paragraf-7-nummer-2">(2) Taushetsplikten etter <a href="lov/1967-02-10/§13">forvaltningsloven § 13</a> gjelder ikke overfor departementet, Finanstilsynet og Norges Bank. Departementet kan i forskrift gi regler om avgrensning av taushetsplikten.</article></article><article class="legalArticle" data-lovdata-URL="NL/lov/2018-03-23-3/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Utfyllende regler</span></h2><article class="legalP" id="paragraf-8-ledd-1">Departementet kan i forskrift gi regler om Bankenes sikringsfond og dets virksomhet, herunder regler om regnskaps- og revisjonsforhold.</article></article><article class="legalArticle" data-lovdata-URL="NL/lov/2018-03-23-3/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse og overgangsregler</span></h2><article class="numberedLegalP" data-numerator="1" id="paragraf-9-nummer-1">(1) Loven gjelder fra den tid<sup class="footnotereference" data-footnotereferencevalue="1" data-unique-footnote-counter="1">1</sup> Kongen bestemmer.</article><article class="numberedLegalP" data-numerator="2" id="paragraf-9-nummer-2">(2) Departementet kan gi overgangsregler.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1 jan 2019 iflg. <a href="forskrift/2018-03-23-452">res. 23 mars 2018 nr. 452</a>.</article></footer></article></main></body></html>