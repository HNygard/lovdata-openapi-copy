<!DOCTYPE html><html lang="no"><head><title>Lov om barnetrygd (barnetrygdloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2002-03-08-4</dd><dt class="dokid">DokumentID</dt><dd class="dokid">NL/lov/2002-03-08-4</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="dateInForce">I kraft fra</dt><dd class="dateInForce">2003-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-07-01</dd><dt class="lastChangedBy">Sist endret ved</dt><dd class="lastChangedBy"><a href="lov/2024-06-25-53">lov/2024-06-25-53</a> fra 2024-07-01</dd><dt class="changesToDocuments">Endrer</dt><dd class="changesToDocuments"><ul><li><a href="lov/1946-10-24-2">lov/1946-10-24-2</a></li></ul></dd><dt class="legalArea">Rettsområde</dt><dd class="legalArea"><ul><li><a href="legal-areas/07" title="Familie-, person- og barnerett">Familie-, person- og barnerett</a> &gt; <a href="legal-areas/07.03" title="Barn og foreldre">Barn og foreldre</a></li> <li><a href="legal-areas/24" title="Pensjons- og trygderett">Pensjons- og trygderett</a> &gt; <a href="legal-areas/24.09" title="Utenfor folketrygdloven">Utenfor folketrygdloven</a></li></ul></dd><dt class="lastupdated">Rettet</dt><dd class="lastupdated">2025-01-21 (inkurienote § 9)</dd><dt class="titleShort">Korttittel</dt><dd class="titleShort">Barnetrygdloven – btrl</dd><dt class="title">Tittel</dt><dd class="title">Lov om barnetrygd (barnetrygdloven)</dd><dt class="miscInformation">Annet om dokumentet</dt><dd class="miscInformation">Jf. <i>tidligere</i> lov <a href="lov/1946-10-24-2">24 okt 1946 nr. 2</a>. – Jf. <a href="lov/1998-06-26-41">lov 26 juni 1998 nr. 41</a> (kontantstøtteloven). – Se <a href="lov/2006-06-16-20">lov 16 juni 2006 nr. 20</a> om arbeids- og velferdsetaten.</dd><dt class="refid">RefID</dt><dd class="refid">lov/2002-03-08-4</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om barnetrygd (barnetrygdloven)</a><ul class="tocSubUl"><li><a href="#kapittel-1" data-child-interval="§§ 1 – 1 a">Kapittel 1. Formålet med barnetrygden og forholdet til trygdekoordinering</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 1 a. Forholdet til bestemmelser om internasjonal trygdekoordinering</a></li></ul></li><li><a href="#kapittel-2" data-child-interval="§§ 2 – 8">Kapittel 2. Vilkår for barnetrygd</a><ul class="tocSubUl"><li><a href="#kapittel-2-paragraf-1">§ 2. Hvem som har rett til barnetrygd</a></li><li><a href="#kapittel-2-paragraf-2">§ 3. Barnetrygd på Svalbard</a></li><li><a href="#kapittel-2-paragraf-3">§ 4. Bosetting i riket m.m.</a></li><li><a href="#kapittel-2-paragraf-4">§ 5. Krav om medlemskap i folketrygden for rett til barnetrygd for personer utenfor Norge</a></li><li><a href="#kapittel-2-paragraf-5">§ 6. Arbeidstakere i Norge og på kontinentalsokkelen</a></li><li><a href="#kapittel-2-paragraf-6">§ 7. Barn av arbeidstaker ved utenlandsk representasjon eller annen administrativ tjenestegren</a></li><li><a href="#kapittel-2-paragraf-7">§ 8. Unntak ved rettigheter i utenlandske trygdeordninger m.m.</a></li></ul></li><li><a href="#kapittel-3" data-child-interval="§ 9">Kapittel 3. Utvidet barnetrygd</a><ul class="tocSubUl"><li><a href="#kapittel-3-paragraf-1">§ 9. Vilkår for rett til utvidet barnetrygd</a></li></ul></li><li><a href="#kapittel-4" data-child-interval="§§ 10 – 13">Kapittel 4. Barnetrygdens størrelse og utbetaling</a><ul class="tocSubUl"><li><a href="#kapittel-4-paragraf-1">§ 10. Barnetrygdens størrelse</a></li><li><a href="#kapittel-4-paragraf-2">§ 11. Stønadsperiode</a></li><li><a href="#kapittel-4-paragraf-3">§ 12. Utbetaling av barnetrygd</a></li><li><a href="#kapittel-4-paragraf-4">§ 13. Tilbakekreving etter feilaktig utbetaling</a></li></ul></li><li><a href="#kapittel-5" data-child-interval="§§ 14 – 16">Kapittel 5. Saksbehandling m.m.</a><ul class="tocSubUl"><li><a href="#kapittel-5-paragraf-1">§ 14. Krav om barnetrygd</a></li><li><a href="#kapittel-5-paragraf-2">§ 15. Hvem avgjør søknad om barnetrygd. Klage og anke</a></li><li><a href="#kapittel-5-paragraf-3">§ 16. Saksbehandling</a></li></ul></li><li><a href="#kapittel-6" data-child-interval="§§ 17 – 18">Kapittel 6. Plikter for den som krever eller mottar barnetrygd</a><ul class="tocSubUl"><li><a href="#kapittel-6-paragraf-1">§ 17. Stønadsmottakerens opplysningsplikt</a></li><li><a href="#kapittel-6-paragraf-2">§ 18. Uriktige opplysninger m.m. – følger for barnetrygden</a></li></ul></li><li><a href="#kapittel-7" data-child-interval="§ 19">Kapittel 7. Administrative bestemmelser</a><ul class="tocSubUl"><li><a href="#kapittel-7-paragraf-1">§ 19. Administrasjon</a></li></ul></li><li><a href="#kapittel-8" data-child-interval="§§ 20 – 21">Kapittel 8. Finansiering m.m.</a><ul class="tocSubUl"><li><a href="#kapittel-8-paragraf-1">§ 20. Finansiering</a></li><li><a href="#kapittel-8-paragraf-2">§ 21. Hvem som disponerer tilskuddet på vegne av staten</a></li></ul></li><li><a href="#kapittel-9" data-child-interval="§§ 22 – 24">Kapittel 9. Forskjellige bestemmelser</a><ul class="tocSubUl"><li><a href="#kapittel-9-paragraf-1">§ 22. Folkerettslige forpliktelser om trygdekoordinering</a></li><li><a href="#kapittel-9-paragraf-2">§ 23. Straff for å gi uriktige opplysninger og for ikke å gi nødvendige opplysninger</a></li><li><a href="#kapittel-9-paragraf-3">§ 24. Forskrifter</a></li></ul></li><li><a href="#kapittel-10" data-child-interval="§§ 25 – 26">Kapittel 10. Ikrafttredelse og overgangsbestemmelser.</a><ul class="tocSubUl"><li><a href="#kapittel-10-paragraf-1">§ 25. Ikrafttredelse</a></li><li><a href="#kapittel-10-paragraf-2">§ 26. Overgangsbestemmelser</a></li></ul></li></ul></li></ul></dd></dl></header><main class="documentBody" data-lovdata-URL="NL/lov/2002-03-08-4" id="dokument"><h1>Lov om barnetrygd (barnetrygdloven)</h1><section class="section" data-name="kap1" id="kapittel-1" data-lovdata-URL="NL/lov/2002-03-08-4/KAPITTEL_1"><h2>Kapittel 1. Formålet med barnetrygden og forholdet til trygdekoordinering</h2><article class="changesToParent">Kapitteloverskrift endret ved lov <a href="lov/2022-11-25-86">25 nov 2022 nr. 86</a> (i kraft 25 nov 2022 iflg. <a href="forskrift/2022-11-25-2013">res. 25 nov 2022 nr. 2013</a>).</article><article class="legalArticle" data-lovdata-URL="NL/lov/2002-03-08-4/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Barnetrygden skal bidra til å dekke utgifter til forsørgelse av barn.</article><article class="legalP" id="kapittel-1-paragraf-1-ledd-2">Utvidet barnetrygd, jf. <a href="lov/2002-03-08-4/§9">§ 9</a>, skal bidra til å dekke merutgifter en enslig mor eller far har som følge av at vedkommende bor alene med barnet i en egen husholdning.</article><article class="changesToParent">Endret ved lov <a href="lov/2023-06-16-41">16 juni 2023 nr. 41</a> (i kraft 16 juni 2023 iflg. <a href="forskrift/2023-06-16-928">res. 16 juni 2023 nr. 928</a>).</article></article><article class="legalArticle" data-lovdata-URL="NL/lov/2002-03-08-4/§1a" data-name="§1a" id="kapittel-1-paragraf-2"><h3 class="legalArticleHeader"><span class="legalArticleValue" data-legalArea="02.02 06.01 24">§ 1 a</span>. <span class="legalArticleTitle">Forholdet til bestemmelser om internasjonal trygdekoordinering</span></h3><article class="legalP" id="kapittel-1-paragraf-2-ledd-1">Barnetrygd er en familieytelse etter trygdeforordningen. Bestemmelsene i loven her skal fravikes i den utstrekning det er nødvendig av hensyn til relevante bestemmelser i <a href="lov/1992-11-27-109/eøsl">EØS-avtalens</a> hoveddel, trygdeforordningen, gjennomføringsforordningen og bi- og multilaterale trygdeavtaler, se <a href="lov/1997-02-28-19/§1-3a">folketrygdloven §§ 1-3 a</a> og <a href="lov/1997-02-28-19/§1-3b">1-3 b</a>.</article><article class="changesToParent">Tilføyd ved lov <a href="lov/2022-11-25-86">25 nov 2022 nr. 86</a> (i kraft 25 nov 2022 iflg. <a href="forskrift/2022-11-25-2013">res. 25 nov 2022 nr. 2013</a>).</article></article></section><section class="section" data-name="kap2" id="kapittel-2" data-lovdata-URL="NL/lov/2002-03-08-4/KAPITTEL_2"><h2>Kapittel 2. Vilkår for barnetrygd</h2><article class="legalArticle" data-lovdata-URL="NL/lov/2002-03-08-4/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Hvem som har rett til barnetrygd</span></h3><article class="legalP" id="kapittel-2-paragraf-1-ledd-1">Foreldre som har barn under 18 år boende fast hos seg, har rett til barnetrygd dersom barnet er bosatt i riket etter bestemmelsene i <a href="lov/2002-03-08-4/§4">§ 4</a>.</article><article class="legalP" id="kapittel-2-paragraf-1-ledd-2">Annen omsorgsperson eller barnevernsinstitusjon som har barn under 18 år boende fast hos seg, har rett til barnetrygd dersom barnet er bosatt i riket etter bestemmelsene i <a href="lov/2002-03-08-4/§4">§ 4</a>.</article><article class="legalP" id="kapittel-2-paragraf-1-ledd-3">Hvis foreldrene ikke bor sammen og skriftlig har avtalt at barnet skal bo fast hos begge eller det foreligger rettskraftig avgjørelse om at barnet skal bo fast hos begge, jf. <a href="lov/1981-04-08-7/§36">barneloven § 36</a>, kan hver av foreldrene få rett til 50 prosent barnetrygd, hvis de fremsetter krav om dette.</article><article class="legalP" id="kapittel-2-paragraf-1-ledd-4">Et vilkår for rett til barnetrygd er at barnet ikke har inngått ekteskap eller registrert partnerskap. Likestilt er utenlandsk ekteskap eller partnerskap som anerkjennes i Norge.</article><article class="changesToParent">Endret ved lover <a href="lov/2003-06-20-40">20 juni 2003 nr. 40</a> (ikr. 1 apr 2004 iflg. <a href="forskrift/2003-06-20-728">res. 20 juni 2003 nr. 728</a>), <a href="lov/2008-06-27-53">27 juni 2008 nr. 53</a> (ikr. 1 jan 2009 iflg. <a href="forskrift/2008-06-27-745">res. 27 juni 2008 nr. 745</a>), <a href="lov/2010-06-11-22">11 juni 2010 nr. 22</a> (ikr. 1 juli 2010 iflg. <a href="forskrift/2010-06-11-800">res. 11 juni 2010 nr. 800</a>), <a href="lov/2021-06-18-97">18 juni 2021 nr. 97</a> (i kraft 1 jan 2023 iflg. <a href="forskrift/2022-10-14-1739">res. 14 okt 2022 nr. 1739</a>). <strong>Endres</strong> ved lov <a href="lov/2025-06-20-40">20 juni 2025 nr. 40</a> (i kraft fra den tid Kongen bestemmer).</article></article><article class="legalArticle" data-lovdata-URL="NL/lov/2002-03-08-4/§3" data-name="§3" id="kapittel-2-paragraf-2"><h3 class="legalArticleHeader"><span class="legalArticleValue" data-legalArea="32.04">§ 3</span>. <span class="legalArticleTitle">Barnetrygd på Svalbard</span></h3><article class="legalP" id="kapittel-2-paragraf-2-ledd-1">Loven gjelder for barn som oppholder seg på Svalbard og som er medlem i folketrygden etter <a href="lov/1997-02-28-19/§2-3">folketrygdloven § 2-3</a>.</article></article><article class="legalArticle" data-lovdata-URL="NL/lov/2002-03-08-4/§4" data-name="§4" id="kapittel-2-paragraf-3"><h3 class="legalArticleHeader"><span class="legalArticleValue" data-legalArea="07.01">§ 4</span>. <span class="legalArticleTitle">Bosetting i riket m.m.</span></h3><article class="legalP" id="kapittel-2-paragraf-3-ledd-1">Et barn anses som bosatt i riket når barnet<ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">fødes i riket og moren ved fødselen har oppholdt seg eller skal oppholde seg i riket i mer enn 12 måneder,</article></article></li><li data-name="b." value="2"><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">skal oppholde seg i riket i mer enn 12 måneder,</article></article></li><li data-name="c." value="3"><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">fødes under morens utenlandsopphold, dersom moren er å regne som bosatt i riket eller fyller vilkårene om medlemskap i folketrygden etter <a href="lov/2002-03-08-4/§5">§ 5</a>, eller</article></article></li><li data-name="d." value="4"><article class="listArticle" id="kapittel-2-paragraf-3-ledd-1-punkt-4"><article class="legalP" id="kapittel-2-paragraf-3-ledd-1-punkt-4-ledd-1">adopteres etter norsk lov under adoptivforeldrenes utenlandsopphold, og adoptivforeldrene er å regne som bosatt i riket eller fyller vilkårene om medlemskap i folketrygden etter <a href="lov/2002-03-08-4/§5">§ 5</a>.</article></article></li></ol></article><article class="legalP" id="kapittel-2-paragraf-3-ledd-2">Det er et vilkår for rett til barnetrygd at barnet og den barnet bor fast hos har lovlig opphold i Norge.</article><article class="legalP" id="kapittel-2-paragraf-3-ledd-3">Ved midlertidig fravær fra Norge som ikke varer mer enn tre måneder, regnes barnet fortsatt som bosatt her. Dette gjelder likevel ikke dersom barnet skal oppholde seg i utlandet mer enn seks måneder per år i to eller flere påfølgende år.</article><article class="legalP" id="kapittel-2-paragraf-3-ledd-4">Barn som har søkt asyl i Norge, eller som er barn av personer som har søkt asyl her, anses tidligst som bosatt i riket fra og med den kalendermåneden det er gjort vedtak om å gi asyl eller oppholdstillatelse i Norge.</article><article class="legalP" id="kapittel-2-paragraf-3-ledd-5">Barn som har oppholdstillatelse etter <a href="lov/2008-05-15-35/§34/ledd/2">utlendingsloven § 34 annet ledd</a>, eller barn av personer som har slik oppholdstillatelse, anses tidligst som bosatt i riket fra og med kalendermåneden den første ettårige oppholdstillatelsen utløper.</article><article class="changesToParent">Endret ved lover <a href="lov/2006-04-07-7">7 apr 2006 nr. 7</a> (ikr. 1 jan 2007 iflg. <a href="forskrift/2006-04-07-393">res. 7 apr 2006 nr. 393</a>), <a href="lov/2016-06-17-28">17 juni 2016 nr. 28</a> (ikr. 1 okt 2016 iflg. <a href="forskrift/2016-06-17-701">res. 17 juni 2016 nr. 701</a>), <a href="lov/2020-06-19-73">19 juni 2020 nr. 73</a>, <a href="lov/2020-06-19-73">19 juni 2020 nr. 73</a> (ikr. 1 jan 2021), <a href="lov/2024-06-25-53">25 juni 2024 nr. 53</a> (i kraft 1 juli 2024 iflg. <a href="forskrift/2024-06-25-1212">res. 25 juni 2024 nr. 1212</a>).</article></article><article class="legalArticle" data-lovdata-URL="NL/lov/2002-03-08-4/§5" data-name="§5" id="kapittel-2-paragraf-4"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Krav om medlemskap i folketrygden for rett til barnetrygd for personer utenfor Norge</span></h3><article class="legalP" id="kapittel-2-paragraf-4-ledd-1">Ved utenlandsopphold som fører til at vilkårene i <a href="lov/2002-03-08-4/§4">§ 4</a> ikke lenger er oppfylt, gis det likevel rett til barnetrygd når både barnet og den barnet bor fast hos under utenlandsoppholdet er medlemmer i folketrygden etter <a href="lov/1997-02-28-19/§2-5">folketrygdloven § 2-5</a> eller <a href="lov/1997-02-28-19/§2-8">§ 2-8</a>. Hvis utenlandsoppholdet er ment å vare i mindre enn 12 måneder og både barnet og den barnet bor fast hos under utenlandsoppholdet fyller vilkårene i <a href="lov/1997-02-28-19/§2-5">folketrygdloven § 2-5</a> eller <a href="lov/1997-02-28-19/§2-8">§ 2-8</a>, kan det også gis rett til barnetrygd.</article><article class="legalP" id="kapittel-2-paragraf-4-ledd-2">Hvis barnet bor i utlandet sammen med begge sine foreldre, må barnet og begge foreldrene fylle vilkårene som nevnt i første ledd.</article><article class="legalP" id="kapittel-2-paragraf-4-ledd-3">Hvis barnet bor i utlandet og ikke fyller vilkårene i <a href="lov/2002-03-08-4/§4">§ 4</a>, foreligger det ikke rett til barnetrygd, selv om foreldrene er bosatt i Norge.</article><article class="legalP" id="kapittel-2-paragraf-4-ledd-4">Departementet kan gi forskrifter om dispensasjon fra reglene i denne paragrafen.</article><article class="changesToParent">Endret ved lover <a href="lov/2006-04-07-7">7 apr 2006 nr. 7</a> (ikr. 1 jan 2007 iflg. <a href="forskrift/2006-04-07-393">res. 7 apr 2006 nr. 393</a>), <a href="lov/2019-06-21-28">21 juni 2019 nr. 28</a> (ikr. 21 juni 2019 iflg. <a href="forskrift/2019-06-21-803">res. 21 juni 2019 nr. 803</a>).</article></article><article class="legalArticle" data-lovdata-URL="NL/lov/2002-03-08-4/§6" data-name="§6" id="kapittel-2-paragraf-5"><h3 class="legalArticleHeader"><span class="legalArticleValue" data-legalArea="02.02">§ 6</span>. <span class="legalArticleTitle">Arbeidstakere i Norge og på kontinentalsokkelen</span></h3><article class="legalP" id="kapittel-2-paragraf-5-ledd-1">Bestemmelsene i trygdeforordningen og gjennomføringsforordningen, jf. <a href="lov/1997-02-28-19/§1-3a">folketrygdloven § 1-3 a</a>, får tilsvarende anvendelse på en arbeidstaker mv. som arbeider med leting etter eller utvinning av olje, gass eller andre naturressurser på den norske delen av kontinentalsokkelen, som om vedkommende hadde arbeidet på norsk territorium. Avtaler som nevnt i <a href="lov/2002-03-08-4/§22">§ 22</a> første ledd og <a href="lov/1997-02-28-19/§1-3b">folketrygdloven § 1-3 b</a> første ledd, får anvendelse på kontinentalsokkelen i den utstrekning det er bestemt i den enkelte avtale.</article><article class="changesToParent">Endret ved lov <a href="lov/2022-11-25-86">25 nov 2022 nr. 86</a> (i kraft 25 nov 2022 iflg. <a href="forskrift/2022-11-25-2013">res. 25 nov 2022 nr. 2013</a>).</article></article><article class="legalArticle" data-lovdata-URL="NL/lov/2002-03-08-4/§7" data-name="§7" id="kapittel-2-paragraf-6"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Barn av arbeidstaker ved utenlandsk representasjon eller annen administrativ tjenestegren</span></h3><article class="legalP" id="kapittel-2-paragraf-6-ledd-1">Det gis ikke barnetrygd for barn som har fast bosted hos arbeidstaker ved utenlandsk representasjon eller annen administrativ tjenestegren her i riket, med mindre vedkommende er norsk statsborger eller fast bosatt her og betaler skatt til Norge av sin arbeidsinntekt.</article><article class="legalP" id="kapittel-2-paragraf-6-ledd-2">Det gis likevel barnetrygd for barn av ektefelle eller samboer til utsendt arbeidstaker ved utenlandsk representasjon eller annen administrativ tjenestegren her i riket når ektefellen eller samboeren helt eller delvis forsørger barnet og betaler skatt i Norge av sin årlige arbeidsinntekt som overstiger to ganger folketrygdens grunnbeløp.</article></article><article class="legalArticle" data-lovdata-URL="NL/lov/2002-03-08-4/§8" data-name="§8" id="kapittel-2-paragraf-7"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Unntak ved rettigheter i utenlandske trygdeordninger m.m.</span></h3><article class="legalP" id="kapittel-2-paragraf-7-ledd-1">Departementet gir forskrifter med nærmere bestemmelser om unntak fra retten til barnetrygd i tilfeller hvor det foreligger tilfredsstillende dekning fra utlandet.</article></article></section><section class="section" data-name="kap3" id="kapittel-3" data-lovdata-URL="NL/lov/2002-03-08-4/KAPITTEL_3"><h2>Kapittel 3. Utvidet barnetrygd</h2><article class="changesToParent">Kapitteloverskrift endret ved lov <a href="lov/2023-06-16-41">16 juni 2023 nr. 41</a> (i kraft 16 juni 2023 iflg. <a href="forskrift/2023-06-16-928">res. 16 juni 2023 nr. 928</a>).</article><article class="legalArticle" data-lovdata-URL="NL/lov/2002-03-08-4/§9" data-name="§9" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Vilkår for rett til utvidet barnetrygd</span></h3><article class="legalP" id="kapittel-3-paragraf-1-ledd-1">Det foreligger rett til utvidet barnetrygd i de tilfeller der barnets foreldre er ugift, skilt eller separert og ikke bor sammen i en felles husholdning. Utvidet barnetrygd kan også gis til gjenlevende ektefelle. Det gis ikke utvidet barnetrygd dersom søkeren bor i samme boenhet som den andre av barnets foreldre.</article><article class="legalP" id="kapittel-3-paragraf-1-ledd-2">Utvidet barnetrygd kan likevel gis i tilfeller der foreldrene er gift, hvis den som setter fram krav godtgjør at<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-ledd-2-punkt-1"><article class="legalP" id="kapittel-3-paragraf-1-ledd-2-punkt-1-ledd-1">samlivet mellom ektefellene har vært hevet i minst 6 måneder (faktisk separasjon),</article></article></li><li data-name="b." value="2"><article class="listArticle" id="kapittel-3-paragraf-1-ledd-2-punkt-2"><article class="legalP" id="kapittel-3-paragraf-1-ledd-2-punkt-2-ledd-1">den ene ektefellen har vært forsvunnet i minst 6 måneder. Tilsvarende gjelder for forsvunnet samboer eller partner,</article></article></li><li data-name="c." value="3"><article class="listArticle" id="kapittel-3-paragraf-1-ledd-2-punkt-3"><article class="legalP" id="kapittel-3-paragraf-1-ledd-2-punkt-3-ledd-1">ektefellene er midlertidig separert ved kjennelse etter <a href="lov/1991-07-04-47/§92">ekteskapsloven § 92</a>, eller</article></article></li><li data-name="d." value="4"><article class="listArticle" id="kapittel-3-paragraf-1-ledd-2-punkt-4"><article class="legalP" id="kapittel-3-paragraf-1-ledd-2-punkt-4-ledd-1">den ene ektefellen er innsatt i fengsel med dom på fengselsstraff der den ubetingede delen av straffen ikke er lavere enn 6 måneder eller er idømt forvaring. Det samme gjelder hvis vedkommende er idømt overføring til tvungent psykisk helsevern reller<sup class="footnotereference" data-footnotereferencevalue="1" data-unique-footnote-counter="1">1</sup> tvungen omsorg og av den grunn ikke kan bo sammen med ektefellen. Videre kan utvidet barnetrygd gis ved utholdt varetekt i minst 6 måneder. Bestemmelsen gjelder tilsvarende for samboer eller partner.</article></article></li></ol></article><article class="legalP" id="kapittel-3-paragraf-1-ledd-3">Det foreligger ikke rett til utvidet barnetrygd i tilfeller der barnas foreldre vanligvis bor sammen, men der de midlertidig bor atskilt som følge av arbeid, utdannelse e.l.</article><article class="legalP" id="kapittel-3-paragraf-1-ledd-4">Bestemmelsen i denne paragrafen gjelder tilsvarende for annen omsorgsperson som barnet bor fast hos og som fyller vilkårene i denne paragrafen.</article><article class="legalP" id="kapittel-3-paragraf-1-ledd-5">For at utvidet barnetrygd skal kunne tilstås etter samlivsbrudd mellom samboere med felles barn under 16 år, må det legges fram meklingsattest.</article><article class="legalP" id="kapittel-3-paragraf-1-ledd-6">Det foreligger ikke rett til utvidet barnetrygd for særkullsbarn dersom stønadsmottakeren<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-ledd-6-punkt-1"><article class="legalP" id="kapittel-3-paragraf-1-ledd-6-punkt-1-ledd-1">inngår ekteskap,</article></article></li><li data-name="b." value="2"><article class="listArticle" id="kapittel-3-paragraf-1-ledd-6-punkt-2"><article class="legalP" id="kapittel-3-paragraf-1-ledd-6-punkt-2-ledd-1">lever i et ekteskapslignende forhold i en felles husholdning uten felles barn og har levd slik i minst 12 av de siste 18 måneder, eller</article></article></li><li data-name="c." value="3"><article class="listArticle" id="kapittel-3-paragraf-1-ledd-6-punkt-3"><article class="legalP" id="kapittel-3-paragraf-1-ledd-6-punkt-3-ledd-1">har eller får felles barn med en person som han eller hun lever sammen med i et ekteskapslignende forhold i en felles husholdning.</article></article></li></ol></article><article class="changesToParent">Endret ved lover <a href="lov/2006-04-07-6">7 apr 2006 nr. 6</a> (ikr. 1 jan 2007 iflg. <a href="forskrift/2006-04-07-392">res. 7 apr 2006 nr. 392</a>), <a href="lov/2007-06-15-22">15 juni 2007 nr. 22</a> (ikr. 1 juli 2007 iflg. <a href="forskrift/2007-06-15-629">res. 15 juni 2007 nr. 629</a>).</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Inkurie: Skal vel være "eller".</article></footer></article></section><section class="section" data-name="kap4" id="kapittel-4" data-lovdata-URL="NL/lov/2002-03-08-4/KAPITTEL_4"><h2>Kapittel 4. Barnetrygdens størrelse og utbetaling</h2><article class="legalArticle" data-lovdata-URL="NL/lov/2002-03-08-4/§10" data-name="§10" id="kapittel-4-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Barnetrygdens størrelse</span></h3><article class="legalP" id="kapittel-4-paragraf-1-ledd-1">Barnetrygd gis med de beløp som fastsettes av Stortinget.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Beløpet fastsettes i forbindelse med statsbudsjettet. I årene 1996 – 2018 var stønadssatsen for ordinær barnetrygd kr. 11.640 per barn per år. Fra 1 mars 2019 er den ordinære barnetrygd kr. 1.054 per barn per måned. Fra 1 jan 2023 til og med 28 feb 2023 er satsen for ordinær barnetrygd kr 1.676 pr måned for barn i alderen 0–6 år og kr. 1.054 for barn i alderen 6–18 år. Fra 1 mars 2023 til og med 30 juni 2023 er satsen for ordinær barnetrygd kr 1.723 pr måned for barn i alderen 0–6 år og kr. 1.083 for barn i alderen 6–18 år. Fra 1 juli 2023 til og med 31 desember 2023 er satsen for ordinær barnetrygd kr 1.766 pr måned for barn i alderen 0–6 år og kr. 1.310 for barn i alderen 6–18 år. Fra 1 januar 2024 til og med 31 august 2024 er satsen for ordinær barnetrygd kr 1.766 pr måned for barn i alderen 0–6 år og kr. 1.510 for barn i alderen 6–18 år. Fra 1 september 2024 er satsen for ordinær barnetrygd kr 1.766 pr måned for barn i alderen 0–6 år og kr. 1.766 for barn i alderen 6–18 år</article></footer></article><article class="legalArticle" data-lovdata-URL="NL/lov/2002-03-08-4/§11" data-name="§11" id="kapittel-4-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Stønadsperiode</span></h3><article class="legalP" id="kapittel-4-paragraf-2-ledd-1">Barnetrygd gis fra og med kalendermåneden etter at retten til barnetrygd inntrer og tidligst med virkning fra kalendermåneden etter at barnet er født.</article><article class="legalP" id="kapittel-4-paragraf-2-ledd-2">Barnetrygd gis for opptil tre måneder før den kalendermåneden da kravet ble satt fram, dersom vilkårene for rett til stønad var oppfylt i denne perioden. Barnetrygden utbetales til og med kalendermåneden før barnet fyller 18 år. Dersom retten til barnetrygd faller bort tidligere, stanses utbetalingen ved utgangen av den kalendermåneden retten til barnetrygd faller bort.</article><article class="legalP" id="kapittel-4-paragraf-2-ledd-3">Dersom vilkårene for rett til barnetrygd var oppfylt på et tidligere tidspunkt enn nevnt i andre ledd første punktum, kan barnetrygd gis for opptil tre år før kravet ble satt fram, når det er åpenbart at den som har rett til ytelsen, ikke har vært i stand til å sette fram krav tidligere. Det samme gjelder dersom vedkommende ikke har satt fram krav tidligere fordi Arbeids- og velferdsetaten har gitt misvisende opplysninger.</article><article class="changesToParent">Endret ved lov <a href="lov/2024-06-25-53">25 juni 2024 nr. 53</a> (i kraft 1 juli 2024 iflg. <a href="forskrift/2024-06-25-1212">res. 25 juni 2024 nr. 1212</a>).</article></article><article class="legalArticle" data-lovdata-URL="NL/lov/2002-03-08-4/§12" data-name="§12" id="kapittel-4-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Utbetaling av barnetrygd</span></h3><article class="legalP" id="kapittel-4-paragraf-3-ledd-1">Barnetrygden utbetales etterskuddsvis hver måned av det organ som Arbeids- og velferdsdirektoratet bestemmer. Barnetrygden utbetales til den som har rett til stønad. I de tilfeller der barnetrygden tilstås automatisk etter reglene i <a href="lov/2002-03-08-4/§14">§ 14</a>, utbetales barnetrygden til barnets mor hvis ikke foreldrene har gitt Arbeids- og velferdsetaten melding om at barnetrygden skal utbetales til barnets far. Hvis foreldrene bor sammen og begge søker om barnetrygd, utbetales stønaden til moren.</article><article class="legalP" id="kapittel-4-paragraf-3-ledd-2">Det kan i særlige tilfeller bestemmes at barnetrygden skal utbetales til en annen som skal sørge for at den kommer barnet til gode.</article><article class="legalP" id="kapittel-4-paragraf-3-ledd-3">Dersom vilkårene i <a href="lov/2002-03-08-4/§2">§ 2</a> tredje ledd er oppfylt, kan hver av foreldrene få utbetalt barnetrygd med 50 prosent av den stønaden hver av dem utløser rett til.</article><article class="changesToParent">Endret ved lov <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>).</article></article><article class="legalArticle" data-lovdata-URL="NL/lov/2002-03-08-4/§13" data-name="§13" id="kapittel-4-paragraf-4"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Tilbakekreving etter feilaktig utbetaling</span></h3><article class="legalP" id="kapittel-4-paragraf-4-ledd-1">Dersom noen har mottatt barnetrygd etter denne loven i strid med redelighet og god tro, kan beløpet kreves tilbakebetalt. Barnetrygd kan også kreves tilbake når stønadsmottakeren eller noen som har handlet på hans eller hennes vegne, uaktsomt har gitt feilaktige eller mangelfulle opplysninger. Det samme gjelder dersom utbetalingen skyldes feil fra Arbeids- og velferdsetatens side og støttemottakeren burde ha forstått dette.</article><article class="legalP" id="kapittel-4-paragraf-4-ledd-2">I andre tilfeller enn nevnt i første ledd kan det som er utbetalt for mye, kreves tilbake dersom særlige grunner gjør det rimelig. Ved vurderingen av om det foreligger særlige grunner, skal det blant annet legges vekt på hvor lang tid det er gått siden den feilaktige utbetalingen fant sted og om vedkommende har innrettet seg i tillit til utbetalingen. Kravet om tilbakebetaling etter dette leddet er begrenset til det beløp som er i behold når vedkommende blir kjent med at utbetalingen var feilaktig.</article><article class="legalP" id="kapittel-4-paragraf-4-ledd-3">Et beløp som blir krevd tilbake etter første ledd, kan enten dekkes ved trekk i fremtidig barnetrygd eller innkreves etter bestemmelsene i bidragsinnkrevingsloven. Vedtak om tilbakekreving er tvangsgrunnlag for utlegg.</article><article class="legalP" id="kapittel-4-paragraf-4-ledd-4">Trekk etter tredje ledd avbryter foreldelse. Dersom slikt trekk opphører, varer virkningen av avbrutt foreldelse i ett år etter at trekket opphørte.</article><article class="changesToParent">Endret ved lover <a href="lov/2002-06-14-22">14 juni 2002 nr. 22</a> (ikr. 1 jan 2003), <a href="lov/2006-04-07-7">7 apr 2006 nr. 7</a> (ikr. 1 juli 2006 iflg. <a href="forskrift/2006-04-07-393">res. 7 apr 2006 nr. 393</a>), <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>). <strong>Endres</strong> ved lov <a href="lov/2025-04-25-12">25 april 2025 nr. 12</a> (i kraft 1 jan 2026 iflg. <a href="forskrift/2025-06-10-967">res. 10 juni 2025 nr. 967</a>).</article></article></section><section class="section" data-name="kap5" id="kapittel-5" data-lovdata-URL="NL/lov/2002-03-08-4/KAPITTEL_5"><h2>Kapittel 5. Saksbehandling m.m.</h2><article class="legalArticle" data-lovdata-URL="NL/lov/2002-03-08-4/§14" data-name="§14" id="kapittel-5-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Krav om barnetrygd</span></h3><article class="legalP" id="kapittel-5-paragraf-1-ledd-1">Barnetrygd for barn som fødes i Norge ytes automatisk, uten at krav må settes fram.</article><article class="legalP" id="kapittel-5-paragraf-1-ledd-2">Krav må likevel settes fram på skjema fastsatt av Arbeids- og velferdsdirektoratet, dersom<ol class="defaultList" type="a"><li data-name="a." value="1"><article class="listArticle" id="kapittel-5-paragraf-1-ledd-2-punkt-1"><article class="legalP" id="kapittel-5-paragraf-1-ledd-2-punkt-1-ledd-1">barnets mor ikke er registrert som bosatt i Norge i henhold til <a href="lov/2016-12-09-88">lov 9. desember 2016 nr. 88</a> om folkeregistrering,</article></article></li><li data-name="b." value="2"><article class="listArticle" id="kapittel-5-paragraf-1-ledd-2-punkt-2"><article class="legalP" id="kapittel-5-paragraf-1-ledd-2-punkt-2-ledd-1">barnet er eldre enn seks måneder når rett til barnetrygd inntrer, selv om barnet tidligere har vært berettiget til barnetrygd fra Norge,</article></article></li><li data-name="c." value="3"><article class="listArticle" id="kapittel-5-paragraf-1-ledd-2-punkt-3"><article class="legalP" id="kapittel-5-paragraf-1-ledd-2-punkt-3-ledd-1">stønadsmottakeren har krav på barnetrygd for ett barn mer enn det faktiske barnetall, utvidet barnetrygd, etter <a href="lov/2002-03-08-4/§9">§ 9</a>, eller</article></article></li><li data-name="d." value="4"><article class="listArticle" id="kapittel-5-paragraf-1-ledd-2-punkt-4"><article class="legalP" id="kapittel-5-paragraf-1-ledd-2-punkt-4-ledd-1">retten til barnetrygd skal vurderes etter EØS-avtalens regler<sup class="footnotereference" data-footnotereferencevalue="1" data-unique-footnote-counter="1">1</sup> eller regler i andre trygdeavtaler.</article></article></li></ol></article><article class="legalP" id="kapittel-5-paragraf-1-ledd-3">Når krav om barnetrygd må settes fram skal kravet i alminnelighet settes fram av den som barnet bor fast sammen med. Når barnet bor sammen med begge foreldrene, setter en av disse fram kravet.</article><article class="legalP" id="kapittel-5-paragraf-1-ledd-4">I de tilfeller der begge foreldrene fyller vilkårene for rett til barnetrygd etter <a href="lov/2002-03-08-4/§2">§ 2</a> tredje ledd må begge foreldrene fremsette krav om barnetrygd dersom de ønsker delt utbetaling.</article><article class="changesToParent">Endret ved lover <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>), <a href="lov/2018-06-22-59">22 juni 2018 nr. 59</a>.</article><footer class="footnotes"><article class="footnote" data-name="1" data-unique-footnote-counter="3"><span class="footnoteLabel">1</span> Jf. <a href="avtale/avt-1992-05-02-1-v6">EØS-avtalen vedlegg VI</a> nr. 1 (forordning <a href="eu/32004r0883">(EF) nr. 883/2004</a>) og nr. 2 (forordning <a href="eu/32009r0987">(EF) nr. 987/2009</a>).</article></footer></article><article class="legalArticle" data-lovdata-URL="NL/lov/2002-03-08-4/§15" data-name="§15" id="kapittel-5-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Hvem avgjør søknad om barnetrygd. Klage og anke</span></h3><article class="legalP" id="kapittel-5-paragraf-2-ledd-1">Krav om barnetrygd avgjøres av det organ som Arbeids- og velferdsdirektoratet bestemmer. Vedtak etter <a href="lov/2002-03-08-4">barnetrygdloven</a> kan påklages til nærmeste overordnede organ eller til det organ som Arbeids- og velferdsdirektoratet bestemmer. Vedtak i klagesak kan ankes inn for Trygderetten.</article><article class="legalP" id="kapittel-5-paragraf-2-ledd-2">Fristen for klage og anke er seks uker.</article><article class="legalP" id="kapittel-5-paragraf-2-ledd-3">Et vedtak etter <a href="lov/2002-03-08-4">barnetrygdloven</a> kan ikke bringes inn for de alminnelige domstolene før mulighetene til å klage og anke er nyttet fullt ut.</article><article class="changesToParent">Endret ved lov <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>).</article></article><article class="legalArticle" data-lovdata-URL="NL/lov/2002-03-08-4/§16" data-name="§16" id="kapittel-5-paragraf-3"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Saksbehandling</span></h3><article class="legalP" id="kapittel-5-paragraf-3-ledd-1">Ved behandlingen av saker etter loven her gjelder reglene i forvaltningsloven, likevel slik at reglene i <a href="lov/1997-02-28-19/§21-4">folketrygdloven § 21-4</a>, <a href="lov/1997-02-28-19/§21-10">§ 21-10</a> første ledd, <a href="lov/1997-02-28-19/§21-11">§ 21-11</a> og <a href="lov/1997-02-28-19/§21-12">§ 21-12</a> gjelder så langt de passer.</article><article class="changesToParent">Endret ved lov <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>).</article></article></section><section class="section" data-name="kap6" id="kapittel-6" data-lovdata-URL="NL/lov/2002-03-08-4/KAPITTEL_6"><h2>Kapittel 6. Plikter for den som krever eller mottar barnetrygd</h2><article class="legalArticle" data-lovdata-URL="NL/lov/2002-03-08-4/§17" data-name="§17" id="kapittel-6-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Stønadsmottakerens opplysningsplikt</span></h3><article class="legalP" id="kapittel-6-paragraf-1-ledd-1">Den som mottar barnetrygd plikter straks, og senest innen 14 dager, å underrette Arbeids- og velferdsetaten om endringer i forhold som kan ha betydning for retten til barnetrygd og størrelsen på denne.</article><article class="legalP" id="kapittel-6-paragraf-1-ledd-2">Arbeids- og velferdsetaten kan kreve at stønadsmottakeren gir de opplysninger og leverer de erklæringer og attester som er nødvendige for at etaten skal kunne vurdere om vedkommende fortsatt har rett til barnetrygd.</article><article class="changesToParent">Endret ved lov <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>).</article></article><article class="legalArticle" data-lovdata-URL="NL/lov/2002-03-08-4/§18" data-name="§18" id="kapittel-6-paragraf-2"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Uriktige opplysninger m.m. – følger for barnetrygden</span></h3><article class="legalP" id="kapittel-6-paragraf-2-ledd-1">Et krav om barnetrygd kan avslås og en løpende stønad kan stanses dersom<ol class="defaultList" type="a"><li data-name="a." value="1"><article class="listArticle" id="kapittel-6-paragraf-2-ledd-1-punkt-1"><article class="legalP" id="kapittel-6-paragraf-2-ledd-1-punkt-1-ledd-1">det ikke blir gitt opplysninger som blir krevd, eller det blir gitt uriktige opplysninger eller fortiet opplysninger av betydning, eller</article></article></li><li data-name="b." value="2"><article class="listArticle" id="kapittel-6-paragraf-2-ledd-1-punkt-2"><article class="legalP" id="kapittel-6-paragraf-2-ledd-1-punkt-2-ledd-1">vedkommende ikke retter seg etter pålegg som er gitt med hjemmel i denne loven.</article></article></li></ol></article></article></section><section class="section" data-name="kap7" id="kapittel-7" data-lovdata-URL="NL/lov/2002-03-08-4/KAPITTEL_7"><h2>Kapittel 7. Administrative bestemmelser</h2><article class="legalArticle" data-lovdata-URL="NL/lov/2002-03-08-4/§19" data-name="§19" id="kapittel-7-paragraf-1"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Administrasjon</span></h3><article class="legalP" id="kapittel-7-paragraf-1-ledd-1">Barnetrygden administreres av Arbeids- og velferdsetaten.</article><article class="changesToParent">Endret ved lov <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>).</article></article></section><section class="section" data-name="kap8" id="kapittel-8" data-lovdata-URL="NL/lov/2002-03-08-4/KAPITTEL_8"><h2>Kapittel 8. Finansiering m.m.</h2><article class="legalArticle" data-lovdata-URL="NL/lov/2002-03-08-4/§20" data-name="§20" id="kapittel-8-paragraf-1"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Finansiering</span></h3><article class="legalP" id="kapittel-8-paragraf-1-ledd-1">Arbeids- og velferdsetatens utgifter til utbetaling av barnetrygd og til administrasjon av barnetrygden dekkes av statskassen.</article><article class="changesToParent">Endret ved lov <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>).</article></article><article class="legalArticle" data-lovdata-URL="NL/lov/2002-03-08-4/§21" data-name="§21" id="kapittel-8-paragraf-2"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Hvem som disponerer tilskuddet på vegne av staten</span></h3><article class="legalP" id="kapittel-8-paragraf-2-ledd-1">Staten stiller forskuddsvis og senest på betalingstidspunktet de nødvendige midler til rådighet for Arbeids- og velferdsdirektoratet.</article><article class="legalP" id="kapittel-8-paragraf-2-ledd-2">Arbeids- og velferdsetaten skal holde barnetrygdens midler regnskapsmessig adskilt fra andre midler som den har til rådighet.</article><article class="changesToParent">Endret ved lov <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>).</article></article></section><section class="section" data-name="kap9" id="kapittel-9" data-lovdata-URL="NL/lov/2002-03-08-4/KAPITTEL_9"><h2>Kapittel 9. Forskjellige bestemmelser</h2><article class="legalArticle" data-lovdata-URL="NL/lov/2002-03-08-4/§22" data-name="§22" id="kapittel-9-paragraf-1"><h3 class="legalArticleHeader"><span class="legalArticleValue" data-legalArea="02.02 06.01 24">§ 22</span>. <span class="legalArticleTitle">Folkerettslige forpliktelser om trygdekoordinering</span></h3><article class="legalP" id="kapittel-9-paragraf-1-ledd-1">Kongen kan i forskrift gjennomføre bilaterale avtaler med andre land om trygdekoordinering.</article><article class="legalP" id="kapittel-9-paragraf-1-ledd-2">Bestemmelsene som er gitt i eller i medhold av denne loven, skal fravikes i den utstrekning det er nødvendig for å overholde forpliktelser som følger av <a href="lov/1992-11-27-109/eøsl">EØS-avtalens</a> hoveddel, bilaterale avtaler som nevnt i første ledd og forordninger og avtaler som nevnt i <a href="lov/1997-02-28-19/§1-3a">folketrygdloven §§ 1-3 a</a> og <a href="lov/1997-02-28-19/§1-3b">1-3 b</a>.</article><article class="changesToParent">Endret ved lov <a href="lov/2022-11-25-86">25 nov 2022 nr. 86</a> (i kraft 25 nov 2022 iflg. <a href="forskrift/2022-11-25-2013">res. 25 nov 2022 nr. 2013</a>).</article></article><article class="legalArticle" data-lovdata-URL="NL/lov/2002-03-08-4/§23" data-name="§23" id="kapittel-9-paragraf-2"><h3 class="legalArticleHeader"><span class="legalArticleValue" data-legalArea="31.16">§ 23</span>. <span class="legalArticleTitle">Straff for å gi uriktige opplysninger og for ikke å gi nødvendige opplysninger</span></h3><article class="legalP" id="kapittel-9-paragraf-2-ledd-1">Den som mot bedre vitende gir uriktige opplysninger, eller holder tilbake opplysninger som er viktige for rettigheter eller plikter etter denne loven, kan i tillegg til de sanksjoner som følger av <a href="lov/2002-03-08-4/§13">§ 13</a> og <a href="lov/2002-03-08-4/§18">§ 18</a>, straffes med bøter hvis forholdet ikke går inn under strengere straffebud.</article><article class="changesToParent">Endret ved lover <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>), <a href="lov/2021-06-18-122">18 juni 2021 nr. 122</a> (i kraft 1 juli 2022 iflg. <a href="forskrift/2022-04-08-570">res. 8 april 2022 nr. 570</a>).</article></article><article class="legalArticle" data-lovdata-URL="NL/lov/2002-03-08-4/§24" data-name="§24" id="kapittel-9-paragraf-3"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Forskrifter</span></h3><article class="legalP" id="kapittel-9-paragraf-3-ledd-1">Departementet kan gi forskrifter om gjennomføringen av denne loven.</article></article></section><section class="section" data-name="kap10" id="kapittel-10" data-lovdata-URL="NL/lov/2002-03-08-4/KAPITTEL_10"><h2>Kapittel 10. Ikrafttredelse og overgangsbestemmelser.</h2><article class="legalArticle" data-lovdata-URL="NL/lov/2002-03-08-4/§25" data-name="§25" id="kapittel-10-paragraf-1"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Ikrafttredelse</span></h3><article class="legalP" id="kapittel-10-paragraf-1-ledd-1">Loven trer i kraft fra den tid Kongen bestemmer.<sup class="footnotereference" data-footnotereferencevalue="1" data-unique-footnote-counter="1">1</sup> Fra samme dato blir <a href="lov/1946-10-24-2">lov 24. oktober 1946 nr. 2</a> om barnetrygd opphevet.</article><footer class="footnotes"><article class="footnote" data-name="1" data-unique-footnote-counter="4"><span class="footnoteLabel">1</span> Fra 1 jan 2003 iflg. <a href="forskrift/2002-03-08-225">res. 8 mars 2002 nr. 225</a>.</article></footer></article><article class="legalArticle" data-lovdata-URL="NL/lov/2002-03-08-4/§26" data-name="§26" id="kapittel-10-paragraf-2"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Overgangsbestemmelser</span></h3><article class="legalP" id="kapittel-10-paragraf-2-ledd-1">For den som har satt fram krav og fyller vilkårene for barnetrygd etter <a href="lov/1946-10-24-2">lov 24. oktober 1946 nr. 2</a> om barnetrygd før denne loven trer i kraft, gjelder følgende overgangsbestemmelser:<ol class="defaultList" type="1"><li data-name="1." value="1"><article class="listArticle" id="kapittel-10-paragraf-2-ledd-1-punkt-1"><article class="legalP" id="kapittel-10-paragraf-2-ledd-1-punkt-1-ledd-1">Foreldre som ved lovens ikrafttredelse ikke lever sammen, men deler den daglige omsorgen for barn og mottar eller har rett til delt utbetaling av barnetrygd, vil kunne fortsette med denne ordningen inntil det blir fremsatt krav om endring av den delte utbetalingen.</article></article></li><li data-name="2." value="2"><article class="listArticle" id="kapittel-10-paragraf-2-ledd-1-punkt-2"><article class="legalP" id="kapittel-10-paragraf-2-ledd-1-punkt-2-ledd-1">Den som ved lovens ikrafttredelse mottar eller har rett til barnetrygd under utenlandsopphold etter reglene i forskrifter om fravikelse av vilkåret i lov om barnetrygd av 24. oktober 1946 § 1 første ledd om at barnet skal være bosatt i riket, kan motta stønaden inntil saken tas opp til revisjon.</article></article></li><li data-name="3." value="3"><article class="listArticle" id="kapittel-10-paragraf-2-ledd-1-punkt-3"><article class="legalP" id="kapittel-10-paragraf-2-ledd-1-punkt-3-ledd-1">Barnetrygdmidler for fosterbarn og barn i institusjon, som ved lovens ikrafttredelse er oppspart etter reglene i forskrifter om hvem som skal ha retten til barnetrygd for barn som ikke blir oppfostret hos sine foreldre eller adoptivforeldre, overføres til barnet dersom barnet er 18 år, eller til barnets verge. Dersom barnet ved lovens ikrafttredelse er under barneverntjenestens omsorg, skal oppsparte barnetrygdmidler settes på sperret konto og overføres til barnet når barnet fyller 18 år. Dersom vedtak om omsorgsovertakelse blir opphevet før barnet fyller 18 år, overføres de oppsparte barnetrygdmidlene til vergen.</article></article></li></ol></article><article class="changesToParent">Endret ved lov <a href="lov/2002-12-20-91">20 des 2002 nr. 91</a> (ikr. 1 jan 2003).</article></article></section></main></body></html>