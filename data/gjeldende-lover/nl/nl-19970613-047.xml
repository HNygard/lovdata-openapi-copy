<!DOCTYPE html><html lang="no"><head><title>Lov om gjennomføring av europarådsavtale 31. januar 1995 om ulovlig håndtering av og handel med narkotika og psykotrope stoffer til sjøs</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1997-06-13-47</dd><dt class="dokid">DokumentID</dt><dd class="dokid">NL/lov/1997-06-13-47</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2000-05-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2015-10-01</dd><dt class="lastChangedBy">Sist endret ved</dt><dd class="lastChangedBy"><a href="lov/2015-06-19-65">lov/2015-06-19-65</a> fra 2015-10-01</dd><dt class="legalArea">Rettsområde</dt><dd class="legalArea"><ul><li><a href="legal-areas/14" title="Helse- og omsorgsrett">Helse- og omsorgsrett</a> &gt; <a href="legal-areas/14.05" title="Legemidler. Apotek">Legemidler. Apotek</a></li> <li><a href="legal-areas/17" title="Internasjonal rett">Internasjonal rett</a> &gt; <a href="legal-areas/17.06" title="Konvensjoner. Overenskomster">Konvensjoner. Overenskomster</a></li> <li><a href="legal-areas/31" title="Strafferett">Strafferett</a> &gt; <a href="legal-areas/31.01" title="Alminnelig strafferett">Alminnelig strafferett</a></li> <li><a href="legal-areas/33" title="Transport og kommunikasjoner">Transport og kommunikasjoner</a> &gt; <a href="legal-areas/33.05" title="Skipsfart">Skipsfart</a></li></ul></dd><dt class="lastupdated">Rettet</dt><dd class="lastupdated">2021-09-27 (faglige fotnoter fjernet, UU-tilpasset)</dd><dt class="titleShort">Korttittel</dt><dd class="titleShort">Lov om europarådsavtale om handel med narkotika</dd><dt class="title">Tittel</dt><dd class="title">Lov om gjennomføring av europarådsavtale 31. januar 1995 om ulovlig håndtering av og handel med narkotika og psykotrope stoffer til sjøs</dd><dt class="refid">RefID</dt><dd class="refid">lov/1997-06-13-47</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om gjennomføring av europarådsavtale 31. januar 1995 om ulovlig håndtering av og handel med narkotika og psykotrope stoffer til sjøs</a><ul class="tocSubUl"><li><a href="#paragraf-1">§ 1. Tillatelse til bording av fartøy og bruk av tvangsmidler m.v.</a></li><li><a href="#paragraf-2">§ 2. Tilbakeføring av pågrepne personer</a></li><li><a href="#paragraf-3">§ 3. Kystvaktens bistandsfunksjon</a></li><li><a href="#paragraf-4">§ 4. Jurisdiksjon</a></li><li><a href="#paragraf-5">§ 5. Erstatning</a></li><li><a href="#paragraf-6">§ 6. Ikrafttredelse</a></li><li><a href="#paragraf-7">§ 7. (Opphevet)</a></li></ul></li></ul></dd></dl></header><main class="documentBody" data-lovdata-URL="NL/lov/1997-06-13-47" id="dokument"><h1>Lov om gjennomføring av europarådsavtale 31. januar 1995 om ulovlig håndtering av og handel med narkotika og psykotrope stoffer til sjøs</h1><article class="legalArticle" data-lovdata-URL="NL/lov/1997-06-13-47/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Tillatelse til bording av fartøy og bruk av tvangsmidler m.v.</span></h2><article class="legalP" id="paragraf-1-ledd-1">Påtalemyndigheten kan gi tillatelse til at utenlandske myndigheter border et norsk fartøy og gjør bruk av tvangsmidler m.v. i samsvar med europarådsavtale 31. januar 1995 om ulovlig håndtering av og handel med narkotika og psykotrope stoffer til sjøs art. 6 og art. 4 jf. art. 7-12 eller FN-konvensjon 20. desember 1988 om ulovlig håndtering av og handel med narkotika og psykotrope stoffer art. 17. Tillatelse bør normalt ikke gis hvis de aktuelle bestemmelser om bruk av tvangsmidler i vedkommende stat er vesentlig mindre betryggende enn de tilsvarende norske bestemmelsene. Det kan stilles vilkår for tillatelsen.</article><article class="legalP" id="paragraf-1-ledd-2">Påtalemyndigheten avgjør også om det skal gjøres gjeldende primær jurisdiksjon etter europarådsavtalen art. 14 jf. art. 17, og vurderer om Norge skal opptre som inngripende stat etter avtalen art. 6 og som anmodet stat etter avtalen art. 4 eller etter FN-konvensjonen art. 17.</article><article class="legalP" id="paragraf-1-ledd-3">Kongen bestemmer hvem som skal anses som påtalemyndighet etter denne bestemmelsen og kan gi nærmere regler om den kompetente myndighetens arbeid og oppgaver.</article></article><article class="legalArticle" data-lovdata-URL="NL/lov/1997-06-13-47/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tilbakeføring av pågrepne personer</span></h2><article class="legalP" id="paragraf-2-ledd-1">Når Norge opptrer som inngripende stat etter europarådsavtalen art. 6 eller som anmodet stat etter art. 4, og flaggstaten gjør gjeldende primær jurisdiksjon etter europarådsavtalen art. 14, skal pågrepne personer tilbakeføres til flaggstaten uten at det legges til grunn alminnelige utleveringsprosedyrer.</article></article><article class="legalArticle" data-lovdata-URL="NL/lov/1997-06-13-47/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kystvaktens bistandsfunksjon</span></h2><article class="legalP" id="paragraf-3-ledd-1">Kystvakten kan etter anmodning fra politi og påtalemyndighet bistå under aksjoner etter europarådsavtalen og FN-konvensjonen art. 17.</article></article><article class="legalArticle" data-lovdata-URL="NL/lov/1997-06-13-47/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Jurisdiksjon</span></h2><article class="legalP" id="paragraf-4-ledd-1">Norsk <a href="lov/2005-05-20-28">straffelov</a> får anvendelse på handlinger som nevnt i europarådsavtalen art. 1 bokstav c, begått ombord på et fartøy som har nasjonaliteten til en annen av partene i europarådsavtalen eller på et statsløst fartøy, dersom handlingen hører til dem som omfattes av <a href="lov/2005-05-20-28/§231">straffeloven §§ 231</a>, <a href="lov/2005-05-20-28/§232">232</a>, <a href="lov/2005-05-20-28/§332">§ 332</a> om heleri i den grad utbyttet har tilknytning til narkotikavirksomhet, eller <a href="lov/1992-12-04-132">lov 4. desember 1992 nr. 132</a> om legemidler m.v. <a href="lov/1992-12-04-132/§31">§ 31</a>, jf. §§ 22-24.</article><article class="changesToParent">Endret ved <a href="lov/2015-06-19-65">lov 19 juni 2015 nr. 65</a> (ikr. 1 okt 2015).</article></article><article class="legalArticle" data-lovdata-URL="NL/lov/1997-06-13-47/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Erstatning</span></h2><article class="legalP" id="paragraf-5-ledd-1">Skade som skjer i forbindelse med en aksjon som norske myndigheter foretar ombord på et utenlandsk fartøy i medhold av europarådsavtalen, skal erstattes av norske myndigheter dersom:<ol class="defaultList" type="a"><li data-name="a." value="1"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">norske myndigheter har opptrådt uaktsomt når det treffes tiltak etter avtalen art. 9 og 10,</article></article></li><li data-name="b." value="2"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">tiltak er gjennomført på en måte som ikke er hjemlet i avtalen, eller</article></article></li><li data-name="c." value="3"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">mistanken om narkotikatrafikk viser seg å være ugrunnet, forutsatt at fartøyet, rederen eller besetningen ikke har foretatt seg noe som gir grunn til mistanken.</article></article></li></ol></article><article class="legalP" id="paragraf-5-ledd-2">Dersom utenlandske myndigheter har anmodet om Norges bistand for å hindre narkotikatrafikk på statens fartøy i samsvar med europarådsavtalen art. 4, er norske myndigheter erstatningsansvarlig for uaktsomt voldt skade.</article></article><article class="legalArticle" data-lovdata-URL="NL/lov/1997-06-13-47/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Loven trer i kraft<sup class="footnotereference" data-footnotereferencevalue="1" data-unique-footnote-counter="1">1</sup> når Kongen bestemmer.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1 mai 2000 – samtidig med ikrafttredelse for Norge av europarådsavtale 31 jan 1995.</article></footer></article><article class="legalArticle" data-lovdata-URL="NL/lov/1997-06-13-47/§7" data-name="§7" data-repealeddate="2015-10-01" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">(Opphevet)</span></h2><article class="changesToParent">Opphevet ved <a href="lov/2015-06-19-65">lov 19 juni 2015 nr. 65</a> (ikr. 1 okt 2015).</article></article></main></body></html>