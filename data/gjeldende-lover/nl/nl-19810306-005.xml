<!DOCTYPE html><html lang="nb"><head><title>Lov om barneombud [barneombudsloven]</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1981-03-06-5</dd><dt class="dokid">DokumentID</dt><dd class="dokid">NL/lov/1981-03-06-5</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="dateInForce">I kraft fra</dt><dd class="dateInForce">1981-09-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-09-01</dd><dt class="lastChangedBy">Sist endret ved</dt><dd class="lastChangedBy"><a href="lov/2023-06-16-42">lov/2023-06-16-42</a> fra 2023-09-01</dd><dt class="legalArea">Rettsområde</dt><dd class="legalArea"><ul><li><a href="legal-areas/07" title="Familie-, person- og barnerett">Familie-, person- og barnerett</a> &gt; <a href="legal-areas/07.03" title="Barn og foreldre">Barn og foreldre</a></li></ul></dd><dt class="lastupdated">Rettet</dt><dd class="lastupdated">2021-09-10 (faglige fotnoter fjernet, struktur)</dd><dt class="titleShort">Korttittel</dt><dd class="titleShort">Barneombudsloven</dd><dt class="title">Tittel</dt><dd class="title">Lov om barneombud [barneombudsloven]</dd><dt class="miscInformation">Annet om dokumentet</dt><dd class="miscInformation">Jf. <a href="lov/1992-07-17-100">lover 17 juli 1992 nr. 100</a> og <a href="lov/1981-04-08-7">8 april 1981 nr. 7</a>.</dd><dt class="refid">RefID</dt><dd class="refid">lov/1981-03-06-5</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om barneombud [barneombudsloven]</a><ul class="tocSubUl"><li><a href="#paragraf-1">§ 1. (formål)</a></li><li><a href="#paragraf-2">§ 2. (barneombud)</a></li><li><a href="#paragraf-3">§ 3. (Ombudets oppgaver)</a></li><li><a href="#paragraf-4">§ 4. (adgang til institusjoner og opplysningsplikt m.v.)</a></li><li><a href="#paragraf-5">§ 5. (uttalelser fra Ombudet)</a></li><li><a href="#paragraf-6">§ 5 a. (politiattest)</a></li><li><a href="#paragraf-7">§ 6. (instruks for Ombudet)</a></li><li><a href="#paragraf-8">§ 7. (ikrafttreden m.m.)</a></li></ul></li></ul></dd></dl></header><main class="documentBody" data-lovdata-URL="NL/lov/1981-03-06-5" id="dokument"><h1>Lov om barneombud [barneombudsloven]</h1><article class="legalArticle" data-lovdata-URL="NL/lov/1981-03-06-5/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">(formål)</span></h2><article class="legalP" id="paragraf-1-ledd-1">Denne lov har til formål å bidra til å fremme barns interesser i samfunnet.</article></article><article class="legalArticle" data-lovdata-URL="NL/lov/1981-03-06-5/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">(barneombud)</span></h2><article class="legalP" id="paragraf-2-ledd-1">Barneombudet åremålsbeskikkes av Kongen i statsråd for en periode på seks år uten adgang til gjenoppnevning.</article><article class="changesToParent">Endret ved <a href="lov/1994-06-24-26">lover 24 juni 1994 nr. 26</a>, <a href="lov/1998-07-17-55">17 juli 1998 nr. 55</a> (ikr. 1 sep 1998 iflg. <a href="forskrift/1998-07-17-736">res. 17 juli 1998 nr. 736</a>), <a href="lov/2009-06-19-43">19 juni 2009 nr. 43</a> (ikr. 1 juli 2009 iflg. <a href="forskrift/2009-06-19-821">res. 19 juni 2009 nr. 821</a>).</article></article><article class="legalArticle" data-lovdata-URL="NL/lov/1981-03-06-5/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">(Ombudets oppgaver)</span></h2><article class="legalP" id="paragraf-3-ledd-1">Ombudet har til oppgave å fremme barns interesser overfor det offentlige og private, og skal følge med i utviklingen av barns oppvekstkår.</article><article class="legalP" id="paragraf-3-ledd-2">Ombudet skal særlig:<ol class="defaultList" type="a"><li data-name="a." value="1"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">av eget tiltak eller som høringsinstans ivareta barns interesser i samband med planlegging og utredning på alle felter,</article></article></li><li data-name="b." value="2"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">følge med i at lovgivning til vern om barns interesser blir fulgt, herunder om norsk rett og forvaltningspraksis samsvarer med de forpliktelser Norge har etter FNs <a href="lov/1999-05-21-30/bkn">konvensjon om barnets rettigheter</a>.</article></article></li><li data-name="c." value="3"><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">foreslå tiltak som kan styrke barns rettssikkerhet,</article></article></li><li data-name="d." value="4"><article class="listArticle" id="paragraf-3-ledd-2-punkt-4"><article class="legalP" id="paragraf-3-ledd-2-punkt-4-ledd-1">fremme forslag til tiltak som kan løse eller forebygge konflikter mellom barn og samfunn,</article></article></li><li data-name="e." value="5"><article class="listArticle" id="paragraf-3-ledd-2-punkt-5"><article class="legalP" id="paragraf-3-ledd-2-punkt-5-ledd-1">følge med at det gis tilstrekkelig informasjon til det offentlige og private om barns rettigheter og de tiltak de har behov for.</article></article></li></ol></article><article class="legalP" id="paragraf-3-ledd-3">Ombudet kan virke av eget tiltak eller etter henvendelse fra andre. Barneombudet avgjør selv om en henvendelse gir tilstrekkelig grunn til behandling.</article><article class="changesToParent">Endret ved <a href="lov/1998-07-17-55">lov 17 juli 1998 nr. 55</a> (ikr. 1 sep 1998 iflg. <a href="forskrift/1998-07-17-736">res. 17 juli 1998 nr. 736</a>).</article></article><article class="legalArticle" data-lovdata-URL="NL/lov/1981-03-06-5/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">(adgang til institusjoner og opplysningsplikt m.v.)</span></h2><article class="legalP" id="paragraf-4-ledd-1">Ombudet skal ha fri adgang til alle offentlige og private institusjoner for barn.</article><article class="legalP" id="paragraf-4-ledd-2">Offentlige myndigheter og offentlige og private institusjoner for barn skal uten hinder av taushetsplikt gi Ombudet de opplysninger som trengs til å utføre Ombudets oppgaver etter denne lov. Opplysninger som trengs for å utføre Ombudets oppgave etter <a href="lov/1981-03-06-5/§3">§ 3</a> annet ledd bokstav b, kan uten hinder av taushetsplikt, også kreves fra andre. Når det kan kreves opplysninger etter dette ledd, kan også protokoller og andre dokumenter kreves fremlagt.</article><article class="legalP" id="paragraf-4-ledd-3">Reglene i <a href="lov/2005-06-17-90/§22-1">tvisteloven §§ 22-1</a>, <a href="lov/2005-06-17-90/§22-2">22-2</a>, <a href="lov/2005-06-17-90/§22-4">22-4</a> til <a href="lov/2005-06-17-90/§22-11">22-11</a> får tilsvarende anvendelse for Ombudets rett til å kreve opplysninger. Tvist om anvendelsen av disse reglene kan bringes inn for tingretten, som avgjør spørsmålet ved kjennelse.</article><article class="changesToParent">Endret ved <a href="lov/2001-12-14-98">lover 14 des 2001 nr. 98</a> (ikr. 1 jan 2002 iflg. <a href="forskrift/2001-12-14-1416">res. 14 des 2001 nr. 1416</a>), <a href="lov/2005-06-17-90">17 juni 2005 nr. 90</a> (ikr. 1 jan 2008 iflg. <a href="forskrift/2007-01-26-88">res. 26 jan 2007 nr. 88</a>) som endret ved <a href="lov/2007-01-26-3">lov 26 jan 2007 nr. 3</a>.</article></article><article class="legalArticle" data-lovdata-URL="NL/lov/1981-03-06-5/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">(uttalelser fra Ombudet)</span></h2><article class="legalP" id="paragraf-5-ledd-1">Ombudet har rett til å uttale seg om forhold som går inn under Ombudets arbeidsområde etter denne lov og etter Instruks for Barneombudet. Ombudet bestemmer selv hvem uttalelsene skal rettes til.</article><article class="changesToParent">Endret ved <a href="lov/1998-07-17-55">lov 17 juli 1998 nr. 55</a> (ikr. 1 sep 1998 iflg. <a href="forskrift/1998-07-17-736">res. 17 juli 1998 nr. 736</a>).</article></article><article class="legalArticle" data-lovdata-URL="NL/lov/1981-03-06-5/§5a" data-name="§5a" id="paragraf-6"><h2 class="legalArticleHeader"><span class="legalArticleValue">§ 5 a</span>. <span class="legalArticleTitle">(politiattest)</span></h2><article class="legalP" id="paragraf-6-ledd-1">Den som skal ansettes i Barneombudet, skal fremlegge politiattest som nevnt i <a href="lov/2010-05-28-16/§39">politiregisterloven § 39</a>. Dette gjelder kun personer som skal utføre oppgaver som forutsetter et tillits- eller ansvarsforhold overfor mindreårige.</article><article class="changesToParent">Tilføyd ved lov <a href="lov/2023-06-16-42">16 juni 2023 nr. 42</a> (i kraft 1 sep 2023 iflg. <a href="forskrift/2023-06-16-899">res. 16 juni 2023 nr. 899</a>).</article></article><article class="legalArticle" data-lovdata-URL="NL/lov/1981-03-06-5/§6" data-name="§6" id="paragraf-7"><h2 class="legalArticleHeader"><span class="legalArticleValue">§ 6</span>. <span class="legalArticleTitle">(instruks for Ombudet)</span></h2><article class="legalP" id="paragraf-7-ledd-1">Kongen fastsetter en alminnelig instruks for Ombudets organisasjon og saksbehandling. For øvrig utfører Ombudet sine oppgaver selvstendig og uavhengig.</article><article class="changesToParent">Endret ved <a href="lov/1994-06-24-26">lover 24 juni 1994 nr. 26</a>, <a href="lov/1998-07-17-55">17 juli 1998 nr. 55</a> (ikr. 1 sep 1998 iflg. <a href="forskrift/1998-07-17-736">res. 17 juli 1998 nr. 736</a>).</article></article><article class="legalArticle" data-lovdata-URL="NL/lov/1981-03-06-5/§7" data-name="§7" id="paragraf-8"><h2 class="legalArticleHeader"><span class="legalArticleValue" data-legalArea="32.04">§ 7</span>. <span class="legalArticleTitle">(ikrafttreden m.m.)</span></h2><article class="legalP" id="paragraf-8-ledd-1">Denne lov gjelder også for Svalbard.</article><article class="legalP" id="paragraf-8-ledd-2">Loven trer i kraft fra den tid Kongen bestemmer.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1 sep 1981 iflg. res. 6 mars 1981.</article></footer></article></main></body></html>