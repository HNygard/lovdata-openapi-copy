<!DOCTYPE html><html lang="no"><head><title>Lov om gjennomføring i norsk rett av Den internasjonale straffedomstols vedtekter 17. juli 1998 (Roma-vedtektene)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2001-06-15-65</dd><dt class="dokid">DokumentID</dt><dd class="dokid">NL/lov/2001-06-15-65</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2002-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2016-04-22</dd><dt class="lastChangedBy">Sist endret ved</dt><dd class="lastChangedBy"><a href="lov/2016-04-22-3">lov/2016-04-22-3</a></dd><dt class="legalArea">Rettsområde</dt><dd class="legalArea"><ul><li><a href="legal-areas/31" title="Strafferett">Strafferett</a> &gt; <a href="legal-areas/31.16" title="Utenfor straffeloven">Utenfor straffeloven</a></li> <li><a href="legal-areas/30" title="Sivil- og straffeprosess">Sivil- og straffeprosess</a> &gt; <a href="legal-areas/30.02" title="Straffeprosess/straffeprosessloven">Straffeprosess/straffeprosessloven</a></li></ul></dd><dt class="lastupdated">Rettet</dt><dd class="lastupdated">2021-09-09 (faglige fotnoter fjernet)</dd><dt class="titleShort">Korttittel</dt><dd class="titleShort">Lov om gjennomføring av Roma-vedtektene</dd><dt class="title">Tittel</dt><dd class="title">Lov om gjennomføring i norsk rett av Den internasjonale straffedomstols vedtekter 17. juli 1998 (Roma-vedtektene)</dd><dt class="refid">RefID</dt><dd class="refid">lov/2001-06-15-65</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om gjennomføring i norsk rett av Den internasjonale straffedomstols vedtekter 17. juli 1998 (Roma-vedtektene)</a><ul class="tocSubUl"><li><a href="#paragraf-1">§ 1. Lovens virkeområde mv.</a></li><li><a href="#paragraf-2">§ 2. Overlevering</a></li><li><a href="#paragraf-3">§ 3. Annen bistand</a></li><li><a href="#paragraf-4">§ 4. Bruk av tvangsmidler</a></li><li><a href="#paragraf-5">§ 5. Mistenktes rett til forsvarer</a></li><li><a href="#paragraf-6">§ 6. Fornærmedes rett til advokat</a></li><li><a href="#paragraf-7">§ 7. Fritak fra taushetsplikt ved forklaring og framleggelse av andre bevis for Domstolen</a></li><li><a href="#paragraf-8">§ 8. Anonym vitneførsel</a></li><li><a href="#paragraf-9">§ 9. Rettskraftsvirkninger</a></li><li><a href="#paragraf-10">§ 10. Fullbyrding av frihetsstraff i Norge</a></li><li><a href="#paragraf-11">§ 11. Fullbyrding av andre rettsfølger i Norge</a></li><li><a href="#paragraf-12">§ 12. Straff for forbrytelser mot Domstolen mv.</a></li><li><a href="#paragraf-13">§ 13. Strafforfølgning her i riket</a></li><li><a href="#paragraf-14">§ 14. Forskrifter</a></li><li><a href="#paragraf-15">§ 15. Ikrafttredelse</a></li><li><a href="#paragraf-16">§ 16. (Opphevet)</a></li></ul></li></ul></dd></dl></header><main class="documentBody" data-lovdata-URL="NL/lov/2001-06-15-65" id="dokument"><h1>Lov om gjennomføring i norsk rett av Den internasjonale straffedomstols vedtekter 17. juli 1998 (Roma-vedtektene)</h1><article class="legalArticle" data-lovdata-URL="NL/lov/2001-06-15-65/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Lovens virkeområde mv.</span></h2><article class="legalP" id="paragraf-1-ledd-1">Anmodninger om overlevering og andre former for bistand satt fram av Den internasjonale straffedomstol (Domstolen) i samsvar med Domstolens vedtekter 17. juli 1998 (Roma-vedtektene), behandles i samsvar med bestemmelsene i denne loven.</article><article class="legalP" id="paragraf-1-ledd-2">Slike anmodninger skal settes fram for departementet.</article><article class="legalP" id="paragraf-1-ledd-3">Anmodninger fra Domstolen skal etterkommes så langt dette følger av Roma-vedtektene.</article></article><article class="legalArticle" data-lovdata-URL="NL/lov/2001-06-15-65/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Overlevering</span></h2><article class="legalP" id="paragraf-2-ledd-1">Etter anmodning fra Domstolen kan en person som er mistenkt, tiltalt eller domfelt for en forbrytelse som er omfattet av Domstolens myndighetsområde og som oppholder seg her i riket, overleveres til Domstolen.</article><article class="legalP" id="paragraf-2-ledd-2">Ved behandling av anmodningen om overlevering gjelder reglene i <a href="lov/1975-06-13-39/kapii">lov 13. juni 1975 nr. 39 om utlevering av lovbrytere kapittel II</a> så langt de passer.</article><article class="legalP" id="paragraf-2-ledd-3">Departementet kan samtykke til at en person som overleveres fra en fremmed stat til Domstolen, føres over norsk område.</article></article><article class="legalArticle" data-lovdata-URL="NL/lov/2001-06-15-65/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Annen bistand</span></h2><article class="legalP" id="paragraf-3-ledd-1">Norske domstoler og andre myndigheter kan etter anmodning gi Domstolen slik bistand som nevnt i Roma-vedtektene artikkel 93.</article><article class="legalP" id="paragraf-3-ledd-2">Anmodningen behandles og gjennomføres i samsvar med norsk lov så langt den passer. Har Domstolen anmodet om at en særlig framgangsmåte benyttes, skal dette etterkommes hvis framgangsmåten ikke er forbudt etter norsk lov.</article><article class="legalP" id="paragraf-3-ledd-3">Departementet kan etter anmodning gi Domstolen adgang til å avhøre vitner og foreta andre undersøkelser her i riket.</article></article><article class="legalArticle" data-lovdata-URL="NL/lov/2001-06-15-65/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Bruk av tvangsmidler</span></h2><article class="legalP" id="paragraf-4-ledd-1">Etter anmodning fra Domstolen kan det benyttes tvangsmidler. Reglene i <a href="lov/1975-06-13-39/§15">lov 13. juni 1975 nr. 39 om utlevering av lovbrytere m.v. §§ 15</a>, <a href="lov/1975-06-13-39/§20">20</a> og <a href="lov/1975-06-13-39/§24">24</a> gjelder tilsvarende så langt de passer. Dersom det er et vilkår for å benytte tvangsmidlet at det foreligger skjellig grunn til mistanke om en straffbar handling, skal Domstolens vurdering av dette legges til grunn. En person kan pågripes og fengsles etter begjæring fra Domstolen, selv om vilkårene i <a href="lov/1981-05-22-25/§170a">straffeprosessloven §§ 170 a</a> og <a href="lov/1981-05-22-25/§171">171</a> ikke er oppfylt.</article><article class="legalP" id="paragraf-4-ledd-2">En person som er pågrepet, har rett til å begjære foreløpig løslatelse i påvente av overlevering. Vedkommende kan foreløpig løslates dersom Roma-vedtektenes vilkår for dette foreligger. Før retten løslater vedkommende, skal Domstolen underrettes og gis anledning til å uttale seg.</article></article><article class="legalArticle" data-lovdata-URL="NL/lov/2001-06-15-65/§5" data-name="§5" id="paragraf-5"><h2 class="legalArticleHeader"><span class="legalArticleValue" data-legalArea="30.04">§ 5</span>. <span class="legalArticleTitle">Mistenktes rett til forsvarer</span></h2><article class="legalP" id="paragraf-5-ledd-1">En person som er mistenkt eller tiltalt for handlinger som er omfattet av Domstolens myndighetsområde, har rett til å la seg bistå av forsvarer etter eget valg på ethvert trinn av saken. Dette skal vedkommende gjøres kjent med før første avhør tar til.</article><article class="legalP" id="paragraf-5-ledd-2">Dersom Domstolen har anmodet om overlevering eller annen bistand fra norske myndigheter, skal det oppnevnes offentlig forsvarer for vedkommende i samme utstrekning som etter <a href="lov/1975-06-13-39/§16">utleveringsloven § 16</a> første ledd første punktum og <a href="lov/1975-06-13-39/§20">§ 20</a>, og <a href="lov/1981-05-22-25/§97">straffeprosessloven §§ 97</a>, <a href="lov/1981-05-22-25/§98">98</a>, <a href="lov/1981-05-22-25/§100">100</a> andre ledd og <a href="lov/1981-05-22-25/§100a">100 a</a>.</article></article><article class="legalArticle" data-lovdata-URL="NL/lov/2001-06-15-65/§6" data-name="§6" id="paragraf-6"><h2 class="legalArticleHeader"><span class="legalArticleValue" data-legalArea="30.04">§ 6</span>. <span class="legalArticleTitle">Fornærmedes rett til advokat</span></h2><article class="legalP" id="paragraf-6-ledd-1">Fornærmede i saker som er til behandling i Domstolen, kan på begjæring få oppnevnt advokat hvis det er grunn til å tro at fornærmede som følge av handlingen får betydelig skade på legeme eller helbred og det anses å være behov for advokat. Reglene i <a href="lov/1981-05-22-25/kap9a">straffeprosessloven kapittel 9 a</a> gjelder tilsvarende så langt de passer.</article></article><article class="legalArticle" data-lovdata-URL="NL/lov/2001-06-15-65/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Fritak fra taushetsplikt ved forklaring og framleggelse av andre bevis for Domstolen</span></h2><article class="legalP" id="paragraf-7-ledd-1">Kongen kan gi tillatelse til at Domstolen kan ta imot forklaring om noe som holdes hemmelig av hensyn til rikets sikkerhet eller forholdet til fremmed stat.</article><article class="legalP" id="paragraf-7-ledd-2">Taushetsplikt etter annen lovgivning eller instruks er ikke til hinder for at en person forklarer seg for Domstolen, i den utstrekning Domstolen pålegger dette.</article><article class="legalP" id="paragraf-7-ledd-3">Bestemmelsene i første og annet ledd gjelder tilsvarende for utlevering av dokumenter eller andre ting som inneholder taushetsbelagte opplysninger.</article></article><article class="legalArticle" data-lovdata-URL="NL/lov/2001-06-15-65/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Anonym vitneførsel</span></h2><article class="legalP" id="paragraf-8-ledd-1">Etter anmodning eller samtykke fra Domstolen kan retten bestemme anonym vitneførsel for retten eller for politiet i samme utstrekning som i saker om lovbrudd av tilsvarende art som forfølges her i riket. <a href="lov/1981-05-22-25/§130a">Straffeprosessloven §§ 130 a</a> og <a href="lov/1981-05-22-25/§234a">234 a</a> gjelder tilsvarende så langt de passer.</article></article><article class="legalArticle" data-lovdata-URL="NL/lov/2001-06-15-65/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Rettskraftsvirkninger</span></h2><article class="legalP" id="paragraf-9-ledd-1">Det kan ikke reises straffesak eller avsies straffedom her i riket for en handling som vedkommende er dømt eller frifunnet for av Domstolen.</article></article><article class="legalArticle" data-lovdata-URL="NL/lov/2001-06-15-65/§10" data-name="§10" id="paragraf-10"><h2 class="legalArticleHeader"><span class="legalArticleValue" data-legalArea="30.05">§ 10</span>. <span class="legalArticleTitle">Fullbyrding av frihetsstraff i Norge</span></h2><article class="legalP" id="paragraf-10-ledd-1">Departementet kan samtykke i at frihetsstraff som er idømt av Domstolen fullbyrdes i Norge, og anmode påtalemyndigheten om å iverksette fullbyrdingen. Fullbyrdingen gjennomføres i samsvar med bestemmelsene i Roma-vedtektene del 10 og de vilkår departementet har satt for å motta domfelte til soning.</article></article><article class="legalArticle" data-lovdata-URL="NL/lov/2001-06-15-65/§11" data-name="§11" id="paragraf-11"><h2 class="legalArticleHeader"><span class="legalArticleValue" data-legalArea="30.05">§ 11</span>. <span class="legalArticleTitle">Fullbyrding av andre rettsfølger i Norge</span></h2><article class="legalP" id="paragraf-11-ledd-1">Bøtestraff som er idømt av Domstolen kan fullbyrdes i Norge. Det samme gjelder krav om inndragning og erstatning til fornærmede som er idømt av Domstolen. For inndragning av pengekrav gjelder <a href="lov/1981-05-22-25/§456">straffeprosessloven §§ 456</a> og <a href="lov/1981-05-22-25/§457">457</a> tilsvarende så langt de passer.</article></article><article class="legalArticle" data-lovdata-URL="NL/lov/2001-06-15-65/§12" data-name="§12" id="paragraf-12"><h2 class="legalArticleHeader"><span class="legalArticleValue" data-legalArea="30.02">§ 12</span>. <span class="legalArticleTitle">Straff for forbrytelser mot Domstolen mv.</span></h2><article class="legalP" id="paragraf-12-ledd-1">For straffansvar for uriktig forklaring for Domstolen gjelder <a href="lov/2005-05-20-28/§221">straffeloven § 221</a> tilsvarende.</article><article class="legalP" id="paragraf-12-ledd-2">Denne paragraf kommer også til anvendelse på handlinger som er foretatt i utlandet av norsk statsborger.</article><article class="changesToParent">Endret ved lover <a href="lov/2003-07-04-79">4 juli 2003 nr. 79</a>, <a href="lov/2015-06-19-65">19 juni 2015 nr. 65</a> (ikr. 1 okt 2015), <a href="lov/2016-04-22-3">22 apr 2016 nr. 3</a> (ikr. 22 apr 2016 iflg. <a href="forskrift/2016-04-22-407">res. 22 apr 2016 nr. 407</a>).</article></article><article class="legalArticle" data-lovdata-URL="NL/lov/2001-06-15-65/§13" data-name="§13" id="paragraf-13"><h2 class="legalArticleHeader"><span class="legalArticleValue" data-legalArea="30.02">§ 13</span>. <span class="legalArticleTitle">Strafforfølgning her i riket</span></h2><article class="legalP" id="paragraf-13-ledd-1"><a href="lov/1981-05-22-25/§65">Straffeprosessloven § 65</a> nr. 5 gjelder ikke for strafforfølgning her i riket av handlinger som omfattes av Domstolens myndighetsområde.</article><article class="changesToParent">Endret ved <a href="lov/2015-06-19-65">lov 19 juni 2015 nr. 65</a> (ikr. 1 okt 2015).</article></article><article class="legalArticle" data-lovdata-URL="NL/lov/2001-06-15-65/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Forskrifter</span></h2><article class="legalP" id="paragraf-14-ledd-1">Kongen kan gi nærmere forskrifter til utfylling og gjennomføring av denne loven.</article></article><article class="legalArticle" data-lovdata-URL="NL/lov/2001-06-15-65/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Ikrafttredelse</span></h2><article class="legalP" id="paragraf-15-ledd-1">Loven gjelder fra den tid<sup class="footnotereference" data-footnotereferencevalue="1" data-unique-footnote-counter="1">1</sup> Roma-vedtektene trer i kraft for Norge.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1 juli 2002, iflg. meddelelse fra Justisdepartementet <a href="forskrift/2002-12-18-1614">18 des 2002 nr. 1614</a>.</article></footer></article><article class="legalArticle" data-lovdata-URL="NL/lov/2001-06-15-65/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">(Opphevet)</span></h2><article class="changesToParent">Opphevet ved <a href="lov/2002-06-28-54">lov 28 juni 2002 nr. 54</a>.</article></article></main></body></html>