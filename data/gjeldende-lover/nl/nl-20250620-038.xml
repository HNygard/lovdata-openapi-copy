<!DOCTYPE html><html lang="nb"><head><title>Lov om endringer i trygderettsloven mv. (ankeerklæring til Trygderetten, avgjørelse innen seks måneder mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2025-06-20-38</dd><dt class="dokid">DokumentID</dt><dd class="dokid">NL/lov/2025-06-20-38</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="dateInForce">I kraft fra</dt><dd class="dateInForce">2026-01-01, 2027-01-01</dd><dt class="changesToDocuments">Endrer</dt><dd class="changesToDocuments"><ul><li><a href="lov/1966-12-16-9">lov/1966-12-16-9</a></li><li><a href="lov/1997-02-28-19">lov/1997-02-28-19</a></li></ul></dd><dt class="legalArea">Rettsområde</dt><dd class="legalArea"><ul><li><a href="legal-areas/24" title="Pensjons- og trygderett">Pensjons- og trygderett</a></li> <li><a href="legal-areas/30" title="Sivil- og straffeprosess">Sivil- og straffeprosess</a> &gt; <a href="legal-areas/30.01" title="Sivilprosess/tvisteloven">Sivilprosess/tvisteloven</a></li></ul></dd><dt class="dateOfPublication">Kunngjort</dt><dd class="dateOfPublication">2025-06-20 12:45</dd><dt class="titleShort">Korttittel</dt><dd class="titleShort">Endringslov til trygderettsloven mv.</dd><dt class="title">Tittel</dt><dd class="title">Lov om endringer i trygderettsloven mv. (ankeerklæring til Trygderetten, avgjørelse innen seks måneder mv.)</dd><dt class="miscInformation">Annet om dokumentet</dt><dd class="miscInformation"><a href="forarbeid/prop-135-l-202425">Prop. 135 L (2024–2025)</a>, <a href="forarbeid/inns-345-l-202425">Innst. 345 L (2024–2025)</a>, <a href="forarbeid/lovvedtak-77-202425">Lovvedtak 77 (2024–2025)</a>. Stortingets første og andre gangs behandling hhv. 2. og 6. juni 2025. Fremmet av Arbeids- og inkluderingsdepartementet.</dd><dt class="refid">RefID</dt><dd class="refid">lov/2025-06-20-38</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om endringer i trygderettsloven mv. (ankeerklæring til Trygderetten, avgjørelse innen seks måneder mv.)</a><ul class="tocSubUl"><li><a href="#kapittel-1">I</a></li><li><a href="#kapittel-2">II</a></li><li><a href="#kapittel-3">III</a></li></ul></li></ul></dd></dl></header><main class="documentBody" data-lovdata-URL="NL/lov/2025-06-20-38" id="dokument"><h1>Lov om endringer i trygderettsloven mv. (ankeerklæring til Trygderetten, avgjørelse innen seks måneder mv.)</h1><section class="section" data-name="kapI" id="kapittel-1" data-lovdata-URL="NL/lov/2025-06-20-38/KAPITTEL_1"><h2 data-text-align="center">I</h2><article class="document-change" data-document="lov/1966-12-16-9" id="kapittel-1-dokumentendring-1"><article class="defaultP">I <a href="lov/1966-12-16-9">lov 16. desember 1966 nr. 9 om anke til Trygderetten</a> gjøres følgende endringer:</article> <article class="change" data-add-new-part="lov/1966-12-16-9/§8/ledd/5" id="kapittel-1-dokumentendring-1-endring-1"><article class="defaultP"><a href="lov/1966-12-16-9/§8">§ 8</a> nytt femte ledd skal lyde:</article><article class="numberedLegalP" data-numerator="5" id="kapittel-1-dokumentendring-1-endring-1-nummer-1">(5) Rettsmedlemmer og rettsfullmektiger må søke departementet om godkjenning for sidegjøremål i slike tilfeller som framgår av <a href="lov/1915-08-13-5/§121c">domstolloven § 121 c</a>. Departementet fører register over sidegjøremål og siste stilling før utnevnelsen eller tilsettingen som rettsmedlem eller rettsfullmektig. <a href="lov/1915-08-13-5/§121e">Domstolloven § 121 e</a> gjelder tilsvarende. Et rettsmedlem eller en rettsfullmektig skal melde fra om sidegjøremål snarest mulig og senest innen en måned etter at rettsmedlemmet eller rettsfullmektigen påtok seg sidegjøremålet. Enhver har rett til å gjøre seg kjent med opplysningene i registeret. Departementet bestemmer hvordan opplysninger skal gjøres tilgjengelige for den som ber om det.</article></article> <article class="change" data-change-part="lov/1966-12-16-9/§9/ledd/2 lov/1966-12-16-9/§9/ledd/3" id="kapittel-1-dokumentendring-1-endring-2"><article class="defaultP"><a href="lov/1966-12-16-9/§9/ledd/2">§ 9 andre</a> og <a href="lov/1966-12-16-9/§9/ledd/3">tredje ledd</a> skal lyde:</article><article class="numberedLegalP" data-numerator="2" id="kapittel-1-dokumentendring-1-endring-2-nummer-1">(2) Har en part krevd å få oppgitt en begrunnelse for vedtaket etter <a href="lov/1967-02-10/§24/ledd/2">forvaltningsloven § 24 andre ledd</a>, avbrytes ankefristen. Tilsvarende avbrytes ankefristen for en part som har krevd å få oppgitt begrunnelse for vedtaket fra offentlig tjenestepensjonsordning. Ny ankefrist løper fra det tidspunkt meddelelse om begrunnelsen er kommet fram til vedkommende.</article><article class="numberedLegalP" data-numerator="3" id="kapittel-1-dokumentendring-1-endring-2-nummer-2">(3) Trygderetten kan i særlige tilfeller forlenge ankefristen.</article></article> <article class="change" data-change-part="lov/1966-12-16-9/§10/ledd/1/bokstav/a" id="kapittel-1-dokumentendring-1-endring-3"><article class="defaultP"><a href="lov/1966-12-16-9/§10/ledd/1/bokstav/a">§ 10 første ledd bokstav a</a> skal lyde:<ol class="defaultList" type="a"><li data-name="a." value="1"><article class="listArticle" id="kapittel-1-dokumentendring-1-endring-3-punkt-1"><article class="legalP" id="kapittel-1-dokumentendring-1-endring-3-punkt-1-ledd-1">er avgitt til tilbyder av posttjenester i Norge som skal sørge for å få sendingen frem til mottaker, eller</article></article></li></ol></article></article> <article class="change" data-change-part="lov/1966-12-16-9/§11" id="kapittel-1-dokumentendring-1-endring-4"><article class="defaultP"><a href="lov/1966-12-16-9/§11">§ 11</a> skal lyde:</article><article class="futureLegalArticle" data-name="§11" id="kapittel-1-dokumentendring-1-endring-4-foreslåttparagraf-1"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Ankeerklæringen og hvem som skal motta den</span></span><article class="numberedLegalP" data-numerator="1" id="kapittel-1-dokumentendring-1-endring-4-foreslåttparagraf-1-nummer-1">(1) Ankeerklæring skal framsettes for Trygderetten.</article><article class="numberedLegalP" data-numerator="2" id="kapittel-1-dokumentendring-1-endring-4-foreslåttparagraf-1-nummer-2">(2) Anken kan settes fram skriftlig eller muntlig. Ved muntlig anke skal Trygderetten sørge for å sette opp anken skriftlig.</article><article class="numberedLegalP" data-numerator="3" id="kapittel-1-dokumentendring-1-endring-4-foreslåttparagraf-1-nummer-3">(3) Erklæringen om anke må være underskrevet og nevne:<ol class="defaultList" type="a"><li data-name="a." value="1"><article class="listArticle" id="kapittel-1-dokumentendring-1-endring-4-foreslåttparagraf-1-nummer-3-punkt-1"><article class="legalP" id="kapittel-1-dokumentendring-1-endring-4-foreslåttparagraf-1-nummer-3-punkt-1-ledd-1">at den er en anke til Trygderetten,</article></article></li><li data-name="b." value="2"><article class="listArticle" id="kapittel-1-dokumentendring-1-endring-4-foreslåttparagraf-1-nummer-3-punkt-2"><article class="legalP" id="kapittel-1-dokumentendring-1-endring-4-foreslåttparagraf-1-nummer-3-punkt-2-ledd-1">navn, fødselsdag og fødselsår samt adresse til den ankende part,</article></article></li><li data-name="c." value="3"><article class="listArticle" id="kapittel-1-dokumentendring-1-endring-4-foreslåttparagraf-1-nummer-3-punkt-3"><article class="legalP" id="kapittel-1-dokumentendring-1-endring-4-foreslåttparagraf-1-nummer-3-punkt-3-ledd-1">det vedtak som påankes,</article></article></li><li data-name="d." value="4"><article class="listArticle" id="kapittel-1-dokumentendring-1-endring-4-foreslåttparagraf-1-nummer-3-punkt-4"><article class="legalP" id="kapittel-1-dokumentendring-1-endring-4-foreslåttparagraf-1-nummer-3-punkt-4-ledd-1">den ankende parts påstand, som angir den endring i vedtaket som kreves, og så vidt mulig de nærmere omstendigheter som anføres til støtte for anken,</article></article></li><li data-name="e." value="5"><article class="listArticle" id="kapittel-1-dokumentendring-1-endring-4-foreslåttparagraf-1-nummer-3-punkt-5"><article class="legalP" id="kapittel-1-dokumentendring-1-endring-4-foreslåttparagraf-1-nummer-3-punkt-5-ledd-1">erklæringer og andre bevis som påberopes,</article></article></li><li data-name="f." value="6"><article class="listArticle" id="kapittel-1-dokumentendring-1-endring-4-foreslåttparagraf-1-nummer-3-punkt-6"><article class="legalP" id="kapittel-1-dokumentendring-1-endring-4-foreslåttparagraf-1-nummer-3-punkt-6-ledd-1">bilag som følger anken.</article></article></li></ol></article><article class="numberedLegalP" data-numerator="4" id="kapittel-1-dokumentendring-1-endring-4-foreslåttparagraf-1-nummer-4">(4) Trygderetten skal vurdere om vilkårene for å behandle saken er oppfylt. Hvis en skriftlig anke er ufullstendig eller uklar, skal den ankende part gjøres oppmerksom på eventuelle mangler ved anken eller andre forhold som kan ha betydning i saken, og gis en frist for å rette opp eller supplere anken.</article></article></article> <article class="change" data-change-part="lov/1966-12-16-9/§13" id="kapittel-1-dokumentendring-1-endring-5"><article class="defaultP"><a href="lov/1966-12-16-9/§13">§ 13</a> skal lyde:</article><article class="futureLegalArticle" data-name="§13" id="kapittel-1-dokumentendring-1-endring-5-foreslåttparagraf-1"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Pålegg om tilsvar</span></span><article class="numberedLegalP" data-numerator="1" id="kapittel-1-dokumentendring-1-endring-5-foreslåttparagraf-1-nummer-1">(1) Trygderetten skal gi den institusjon som har fattet vedtaket, i loven her kalt ankemotparten, pålegg om å inngi tilsvar. Trygderetten skal sette en frist for å inngi tilsvaret, som normalt bør være fire uker.</article><article class="numberedLegalP" data-numerator="2" id="kapittel-1-dokumentendring-1-endring-5-foreslåttparagraf-1-nummer-2">(2) Tilsvaret skal angi<ol class="defaultList" type="a"><li data-name="a." value="1"><article class="listArticle" id="kapittel-1-dokumentendring-1-endring-5-foreslåttparagraf-1-nummer-2-punkt-1"><article class="legalP" id="kapittel-1-dokumentendring-1-endring-5-foreslåttparagraf-1-nummer-2-punkt-1-ledd-1">om det framsatte krav godtas eller bestrides,</article></article></li><li data-name="b." value="2"><article class="listArticle" id="kapittel-1-dokumentendring-1-endring-5-foreslåttparagraf-1-nummer-2-punkt-2"><article class="legalP" id="kapittel-1-dokumentendring-1-endring-5-foreslåttparagraf-1-nummer-2-punkt-2-ledd-1">om det er innsigelser mot at retten behandler saken,</article></article></li><li data-name="c." value="3"><article class="listArticle" id="kapittel-1-dokumentendring-1-endring-5-foreslåttparagraf-1-nummer-2-punkt-3"><article class="legalP" id="kapittel-1-dokumentendring-1-endring-5-foreslåttparagraf-1-nummer-2-punkt-3-ledd-1">ankemotpartens påstand, som angir det resultat som kreves,</article></article></li><li data-name="d." value="4"><article class="listArticle" id="kapittel-1-dokumentendring-1-endring-5-foreslåttparagraf-1-nummer-2-punkt-4"><article class="legalP" id="kapittel-1-dokumentendring-1-endring-5-foreslåttparagraf-1-nummer-2-punkt-4-ledd-1">den faktiske og rettslige begrunnelse for ankemotpartens påstand,</article></article></li><li data-name="e." value="5"><article class="listArticle" id="kapittel-1-dokumentendring-1-endring-5-foreslåttparagraf-1-nummer-2-punkt-5"><article class="legalP" id="kapittel-1-dokumentendring-1-endring-5-foreslåttparagraf-1-nummer-2-punkt-5-ledd-1">de bevis som ankemotparten ønsker å føre, og</article></article></li><li data-name="f." value="6"><article class="listArticle" id="kapittel-1-dokumentendring-1-endring-5-foreslåttparagraf-1-nummer-2-punkt-6"><article class="legalP" id="kapittel-1-dokumentendring-1-endring-5-foreslåttparagraf-1-nummer-2-punkt-6-ledd-1">ankemotpartens syn på den videre behandling av saken, herunder behovet for muntlig bevisførsel.</article></article></li></ol></article><article class="numberedLegalP" data-numerator="3" id="kapittel-1-dokumentendring-1-endring-5-foreslåttparagraf-1-nummer-3">(3) Sammen med tilsvaret skal ankemotparten fremlegge alle dokumenter av betydning for saken.</article><article class="numberedLegalP" data-numerator="4" id="kapittel-1-dokumentendring-1-endring-5-foreslåttparagraf-1-nummer-4">(4) Trygderetten skal sende tilsvaret med bilag til den ankende part, som gis en frist for å komme med merknader til tilsvaret. Den ankende part sender eventuelle merknader direkte til Trygderetten med kopi til ankemotparten.</article><article class="numberedLegalP" data-numerator="5" id="kapittel-1-dokumentendring-1-endring-5-foreslåttparagraf-1-nummer-5">(5) Bestemmelsene i <a href="lov/1966-12-16-9/§31/ledd/1/setning/1">§ 31 første ledd første punktum</a> og <a href="lov/1966-12-16-9/§31/ledd/2">§ 31 andre ledd</a> gjelder tilsvarende for meldinger til den ankende part etter fjerde ledd.</article></article></article> <article class="change" data-add-new-part="lov/1966-12-16-9/§13a/ledd/1/setning/4 lov/1966-12-16-9/§13a/ledd/1/setning/5" id="kapittel-1-dokumentendring-1-endring-6"><article class="defaultP"><a href="lov/1966-12-16-9/§13a">§ 13 a</a> nytt fjerde og femte punktum skal lyde:</article><article class="legalP" id="kapittel-1-dokumentendring-1-endring-6-ledd-1">Frister Trygderetten har fastsatt, løper ikke i rettsferiene som framgår av <a href="lov/1915-08-13-5/§140/ledd/1">domstolloven § 140 første ledd</a>. <a href="lov/1915-08-13-5/§149">Domstolloven § 149</a> og <a href="lov/1915-08-13-5/§151">§ 151</a> gjelder tilsvarende for frister Trygderetten har fastsatt.</article></article> <article class="change" data-add-new-part="lov/1966-12-16-9/§13b" id="kapittel-1-dokumentendring-1-endring-7"><article class="defaultP">Ny <a href="lov/1966-12-16-9/§13b">§ 13 b</a> skal lyde:</article><article class="futureLegalArticle" data-name="§13b" id="kapittel-1-dokumentendring-1-endring-7-foreslåttparagraf-1"><span class="futureLegalArticleHeader"><span class="legalArticleValue">§ 13 b</span>. <span class="legalArticleTitle">Veiledningsplikt</span></span><article class="numberedLegalP" data-numerator="1" id="kapittel-1-dokumentendring-1-endring-7-foreslåttparagraf-1-nummer-1">(1) Trygderetten skal gi partene slik veiledning om regler og rutiner for saksbehandlingen og andre formelle forhold som er nødvendig for at de kan ivareta sine interesser i saken.</article><article class="numberedLegalP" data-numerator="2" id="kapittel-1-dokumentendring-1-endring-7-foreslåttparagraf-1-nummer-2">(2) Har en prosesshandling mangler som kan avhjelpes, setter retten en frist for retting og gir nødvendig veiledning med opplysning om følgene av at retting ikke foretas.</article></article></article> <article class="change" data-change-part="lov/1966-12-16-9/§21/ledd/4/setning/2" id="kapittel-1-dokumentendring-1-endring-8"><article class="defaultP"><a href="lov/1966-12-16-9/§21/ledd/4/setning/2">§ 21 fjerde ledd annet punktum</a> skal lyde:</article><article class="legalP" id="kapittel-1-dokumentendring-1-endring-8-ledd-1">Det kan i begrunnelsen siteres fra tidligere vedtak eller ankemotpartens tilsvar.</article></article> <article class="change" data-change-part="lov/1966-12-16-9/§22/ledd/1" id="kapittel-1-dokumentendring-1-endring-9"><article class="defaultP"><a href="lov/1966-12-16-9/§22/ledd/1">§ 22 første ledd</a> skal lyde:</article><article class="numberedLegalP" data-numerator="1" id="kapittel-1-dokumentendring-1-endring-9-nummer-1">(1) Kjennelse skal avsies snarest mulig og senest innen seks måneder etter at Trygderetten mottok anken. Når særlige grunner gjør det nødvendig, kan avsigelsen skje senere. Hvis fristen overskrides, skal årsaken oppgis i avgjørelsen.</article></article> <article class="change" data-change-part="lov/1966-12-16-9/§28/ledd/1" id="kapittel-1-dokumentendring-1-endring-10"><article class="defaultP"><a href="lov/1966-12-16-9/§28/ledd/1">§ 28 første ledd</a> skal lyde:</article><article class="numberedLegalP" data-numerator="1" id="kapittel-1-dokumentendring-1-endring-10-nummer-1">(1) Den ankende part setter fram begjæring om gjenopptak for Trygderetten. Retten tar stilling til begjæringen etter at ankemotparten er gitt anledning til å uttale seg.</article></article> <article class="change" data-change-part="lov/1966-12-16-9/§29" id="kapittel-1-dokumentendring-1-endring-11"><article class="defaultP"><a href="lov/1966-12-16-9/§29">§ 29</a> skal lyde:</article><article class="futureLegalArticle" data-name="§29" id="kapittel-1-dokumentendring-1-endring-11-foreslåttparagraf-1"><span class="futureLegalArticleHeader"><span class="legalArticleValue">§ 29</span>. <span class="legalArticleTitle">Sakskostnader</span></span><article class="numberedLegalP" data-numerator="1" id="kapittel-1-dokumentendring-1-endring-11-foreslåttparagraf-1-nummer-1">(1) Hvis Trygderettens kjennelse er til gunst for den ankende part, skal retten pålegge ankemotparten helt eller delvis å erstatte de nødvendige kostnader som saken har medført for den ankende part. Trygderetten kan også helt eller delvis tilkjenne nødvendige sakskostnader til den ankende part i tilfeller der ankesaken heves ved beslutning eller anken avvises som følge av at ankemotparten har omgjort sitt vedtak.</article><article class="numberedLegalP" data-numerator="2" id="kapittel-1-dokumentendring-1-endring-11-foreslåttparagraf-1-nummer-2">(2) I tilfeller hvor Trygderetten tilkjenner den ankende part sakskostnader etter første ledd, skal Trygderetten også pålegge ankemotparten helt eller delvis å erstatte nødvendige kostnader den ankende part har hatt i forbindelse med tidligere klagebehandling av saken, og kostnader som er pådratt etter bestemmelsene i <a href="lov/1980-06-13-35">lov 13. juni 1980 nr. 35 om fri rettshjelp</a>.</article><article class="numberedLegalP" data-numerator="3" id="kapittel-1-dokumentendring-1-endring-11-foreslåttparagraf-1-nummer-3">(3) Hvis den ankende part åpenbart uten grunn har framsatt eller opprettholdt anke, kan retten bestemme at vedkommende helt eller delvis skal bære de utgifter som anken har medført for ankemotparten og utgifter etter <a href="lov/1980-06-13-35">lov 13. juni 1980 nr. 35 om fri rettshjelp</a>. Sakskostnader som den ankende part pålegges, kan inndrives etter reglene for dommer.</article><article class="numberedLegalP" data-numerator="4" id="kapittel-1-dokumentendring-1-endring-11-foreslåttparagraf-1-nummer-4">(4) Sakskostnader tilkjennes bare når parten har krevd det. Retten tar avgjørelse om sakskostnader i den kjennelse eller beslutning som avslutter saken. Salærutgifter kan ikke erstattes med mer enn kr 15&#xa0;000 uten at det er inngitt kostnadsoppgave.</article><article class="numberedLegalP" data-numerator="5" id="kapittel-1-dokumentendring-1-endring-11-foreslåttparagraf-1-nummer-5">(5) Rettens avgjørelser om sakskostnader kan ankes særskilt. <a href="lov/2005-06-17-90/§20-9">Tvisteloven §§ 20-9</a> og <a href="lov/2005-06-17-90/§20-10">20-10</a> gjelder for slik anke. Ankedomstol er den lagmannsrett som er nevnt i <a href="lov/1966-12-16-9/§26/ledd/1">§ 26 første ledd</a> i loven her. Ankefristen er én måned fra den dag vedkommende mottok underretning om avgjørelsen. Anken settes fram for Trygderetten, som forkynner anken for motparten og setter frist for tilsvar. Fristen bør normalt være fire uker. Etter at tilsvar har innkommet eller tilsvarsfristen har løpt ut, sendes anken med et kort oversendelsesbrev og eventuelle ytterligere dokumenter omgående til lagmannsretten.</article></article></article> <article class="change" data-change-part="lov/1966-12-16-9/§31/ledd/1 lov/1966-12-16-9/§31/ledd/2" id="kapittel-1-dokumentendring-1-endring-12"><article class="defaultP"><a href="lov/1966-12-16-9/§31/ledd/1">§ 31 første</a> og <a href="lov/1966-12-16-9/§31/ledd/2">andre ledd</a> skal lyde:</article><article class="numberedLegalP" data-numerator="1" id="kapittel-1-dokumentendring-1-endring-12-nummer-1">(1) Trygderettens melding til den ankende part om rettens kjennelse, samt beslutning som hever en sak som bortfaller uten realitetsavgjørelse, kan enten gis ved bruk av en elektronisk løsning som gir notoritet for at dokumentet er mottatt av rette vedkommende, ved vanlig brev med mottakskvittering eller ved rekommandert sending. Andre meldinger gis på den måten retten finner hensiktsmessig.</article><article class="numberedLegalP" data-numerator="2" id="kapittel-1-dokumentendring-1-endring-12-nummer-2">(2) Meldingen anses for mottatt to uker etter innlevering til tilbyder av posttjenester, hvis ikke vedkommende har fått brevet tidligere. Ved bruk av elektronisk kommunikasjon anses melding kommet fram ved avsendelse til riktig elektronisk postadresse.</article></article> <article class="change" data-add-new-part="lov/1966-12-16-9/§34/ledd/3" id="kapittel-1-dokumentendring-1-endring-13"><article class="defaultP"><a href="lov/1966-12-16-9/§34">§ 34</a> nytt tredje ledd skal lyde:</article><article class="numberedLegalP" data-numerator="3" id="kapittel-1-dokumentendring-1-endring-13-nummer-1">(3) Taushetsplikten er ikke til hinder for at Trygderetten deler opplysninger med andre så langt det er nødvendig for å unngå fare for liv eller helse.</article></article></article></section><section class="section" data-name="kapII" id="kapittel-2" data-lovdata-URL="NL/lov/2025-06-20-38/KAPITTEL_2"><h2 data-text-align="center">II</h2><article class="document-change" data-document="lov/1997-02-28-19" id="kapittel-2-dokumentendring-1"><article class="defaultP">I <a href="lov/1997-02-28-19">lov 28. februar 1997 nr. 19 om folketrygd</a> gjøres følgende endringer:</article> <article class="change" data-change-part="lov/1997-02-28-19/§21-12" id="kapittel-2-dokumentendring-1-endring-1"><article class="defaultP"><a href="lov/1997-02-28-19/§21-12">§ 21-12</a> paragrafoverskriften skal lyde:</article><article class="futureLegalArticle" data-name="§21-12" id="kapittel-2-dokumentendring-1-endring-1-foreslåttparagraf-1"><span class="futureLegalArticleHeader"><span class="legalArticleValue">§ 21-12</span>. <span class="legalArticleTitle">Klage i trygdesaker</span></span></article></article> <article class="change" data-change-part="lov/1997-02-28-19/§21-12/ledd/2 lov/1997-02-28-19/§21-12/ledd/3" id="kapittel-2-dokumentendring-1-endring-2"><article class="defaultP"><a href="lov/1997-02-28-19/§21-12/ledd/2">§ 21-12 annet</a> og <a href="lov/1997-02-28-19/§21-12/ledd/3">tredje ledd</a> skal lyde:</article><article class="legalP" id="kapittel-2-dokumentendring-1-endring-2-ledd-1">Departementet kan bestemme at visse vedtak skal kunne bringes inn for Trygderetten uten at vedtaket er påklaget etter første ledd. Overprøving av en sak skal i sin helhet skje i Trygderetten dersom hensynet til sammenhengen i saken tilsier det.</article><article class="legalP" id="kapittel-2-dokumentendring-1-endring-2-ledd-2">Klage settes fram skriftlig eller muntlig for den enheten som Arbeids- og velferdsdirektoratet bestemmer. Klage over vedtak etter <a href="lov/1997-02-28-19/kap5">kapittel 5</a> settes fram for det forvaltningsorgan som har truffet vedtaket, med mindre Helsedirektoratet bestemmer noe annet.</article></article> <article class="change" data-change-part="lov/1997-02-28-19/§21-12/ledd/5" id="kapittel-2-dokumentendring-1-endring-3"><article class="defaultP"><a href="lov/1997-02-28-19/§21-12/ledd/5">§ 21-12 femte ledd</a> skal lyde:</article><article class="legalP" id="kapittel-2-dokumentendring-1-endring-3-ledd-1">Fristen for klage er seks uker, også i saker som nevnt i fjerde ledd.</article></article></article></section><section class="section" data-name="kapIII" id="kapittel-3" data-lovdata-URL="NL/lov/2025-06-20-38/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Loven gjelder fra den tiden<sup class="footnotereference" data-footnotereferencevalue="1" data-unique-footnote-counter="1">1</sup> Kongen bestemmer. De ulike bestemmelsene kan settes i kraft til ulik tid.</article><article class="legalP" id="kapittel-3-ledd-2">Departementet kan gi nærmere overgangsregler.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1. januar 2026 for <a href="lov/2025-06-20-38/kapI">endringsloven del I</a> <a href="lov/1966-12-16-9/§8/ledd/5">§ 8 femte ledd</a>, <a href="lov/1966-12-16-9/§10/ledd/1/bokstav/a">§ 10 første ledd bokstav a</a>, <a href="lov/1966-12-16-9/§29">§ 29</a>, <a href="lov/1966-12-16-9/§31/ledd/1">§ 31 første</a> og <a href="lov/1966-12-16-9/§31/ledd/2">andre ledd</a> og <a href="lov/1966-12-16-9/§34/ledd/3">§ 34 tredje ledd</a>,<br />Fra 1. januar 2027 for <a href="lov/2025-06-20-38/kapI">endringsloven del I</a> <a href="lov/1966-12-16-9/§9/ledd/2">§ 9 andre</a> og <a href="lov/1966-12-16-9/§9/ledd/3">tredje ledd</a>, <a href="lov/1966-12-16-9/§11">§ 11</a>, <a href="lov/1966-12-16-9/§13">§ 13</a>, <a href="lov/1966-12-16-9/§13a/setning/4">§ 13a fjerde</a> og <a href="lov/1966-12-16-9/§13a/setning/5">femte punktum</a>, <a href="lov/1966-12-16-9/§13b">§ 13b</a>, <a href="lov/1966-12-16-9/§21/ledd/4/setning/2">§ 21 fjerde ledd annet punktum</a>, <a href="lov/1966-12-16-9/§22/ledd/1">§ 22 første ledd</a> og <a href="lov/1966-12-16-9/§28/ledd/1">§ 28 første ledd</a> og <a href="lov/2025-06-20-38/kapII">endringsloven del II</a> (endringer i <a href="lov/1997-02-28-19">folketrygdloven</a>), iflg. <a href="forskrift/2025-06-20-1113">res. 20 juni 2025 nr. 1113</a>.</article></footer></section></main></body></html>