<!DOCTYPE html><html lang="no"><head><title>Lov om endringer i lov 26. mars 1999 nr. 14 om skatt av formue og inntekt (skatteloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2008-12-12-99</dd><dt class="dokid">DokumentID</dt><dd class="dokid">NL/lov/2008-12-12-99</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer, 2008-12-12, 2009-01-01</dd><dt class="changesToDocuments">Endrer</dt><dd class="changesToDocuments"><ul><li><a href="lov/1999-03-26-14">lov/1999-03-26-14</a></li></ul></dd><dt class="legalArea">Rettsområde</dt><dd class="legalArea"><ul><li><a href="legal-areas/27" title="Skatte- og avgiftsrett">Skatte- og avgiftsrett</a> &gt; <a href="legal-areas/27.01" title="Inntekts- og formueskatt">Inntekts- og formueskatt</a></li></ul></dd><dt class="dateOfPublication">Kunngjort</dt><dd class="dateOfPublication">2008-12-12 15:15</dd><dt class="titleShort">Korttittel</dt><dd class="titleShort">Endringslov til skatteloven</dd><dt class="title">Tittel</dt><dd class="title">Lov om endringer i lov 26. mars 1999 nr. 14 om skatt av formue og inntekt (skatteloven)</dd><dt class="refid">RefID</dt><dd class="refid">lov/2008-12-12-99</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om endringer i lov 26. mars 1999 nr. 14 om skatt av formue og inntekt (skatteloven)</a><ul class="tocSubUl"><li><a href="#kapittel-1">VII</a></li><li><a href="#kapittel-2">XI</a></li></ul></li></ul></dd></dl></header><main class="documentBody" data-lovdata-URL="NL/lov/2008-12-12-99" id="dokument"><h1>Lov om endringer i lov 26. mars 1999 nr. 14 om skatt av formue og inntekt (skatteloven)</h1><article class="legalP" id="ledd-1">I <a href="lov/1999-03-26-14">lov 26. mars 1999 nr. 14</a> om skatt av formue og inntekt (skatteloven) gjøres følgende endringer: – – –</article><section class="section" data-name="kapVII" id="kapittel-1" data-lovdata-URL="NL/lov/2008-12-12-99/KAPITTEL_1"><h2>VII</h2><article class="defaultP">Overskriften i <a href="lov/1999-03-26-14/§10-50">§ 10-50</a> skal lyde:</article> <article class="defaultP" margin-top="true"><i>Samvirkeforetaks etterbetaling og avsetning til andelskapital</i></article> <article class="defaultP" margin-top="true"><a href="lov/1999-03-26-14/§10-50">§ 10-50</a> første ledd skal lyde:</article><article class="numberedLegalP" data-numerator="1" id="kapittel-1-nummer-1">(1) Samvirkeforetak kan kreve fradrag i inntekten for etterbetalinger til medlemmene etter <a href="lov/2007-06-29-81/§27">samvirkeloven § 27</a>. I tillegg kan det gis fradrag for avsetning til felleseid andelskapital med inntil 15 prosent av inntekten. Fradrag gis bare i inntekt av omsetning med medlemmene. Omsetning med medlemmene og likestilt omsetning må fremgå av regnskapet og kunne legitimeres.</article> <article class="defaultP" margin-top="true"><a href="lov/1999-03-26-14/§10-50">§ 10-50</a> sjette ledd skal lyde:</article><article class="numberedLegalP" data-numerator="6" id="kapittel-1-nummer-2">(6) Boligbyggelag som omfattes av <a href="lov/2003-06-06-38">lov om boligbyggelag</a>, kan kreve fradrag for avsetning til felleseid andelskapital. Første ledd annet til fjerde punktum gjelder tilsvarende, men slik at fradrag kan gis i inntekt av omsetning med medlemmene og tilknyttede borettslag.</article> <article class="defaultP" margin-top="true">Nåværende <a href="lov/1999-03-26-14/§10-50">§ 10-50</a> sjette ledd blir nytt sjuende ledd.</article></section><section class="section" data-name="kapXI" id="kapittel-2" data-lovdata-URL="NL/lov/2008-12-12-99/KAPITTEL_2"><h2>XI</h2><article class="defaultP">Ved ikrafttredelse av endringene under VIII gjelder følgende overgangsregel:</article><article class="legalP" id="kapittel-2-ledd-1">For fastsetting av inngangsverdi i skattemessig åpningsbalanse for driftsmidler som har inngått i virksomheten ved opphevingen av skattefritaket i <a href="lov/1999-03-26-14/§2-30">§ 2-30</a> første ledd bokstav h gjelder følgende:</article><article class="legalP" id="kapittel-2-ledd-2">Inngangsverdien settes enten til<ol class="defaultList" type="a"><li data-name="a." value="1"><article class="listArticle" id="kapittel-2-ledd-2-punkt-1"><article class="legalP" id="kapittel-2-ledd-2-punkt-1-ledd-1">anskaffelsesverdi, tillagt senere påkostninger, eller</article></article></li><li data-name="b." value="2"><article class="listArticle" id="kapittel-2-ledd-2-punkt-2"><article class="legalP" id="kapittel-2-ledd-2-punkt-2-ledd-1">dokumentert markedsverdi.</article></article></li></ol></article><article class="legalP" id="kapittel-2-ledd-3">Anskaffelsesverdi etter a reduseres med beregnede avskrivninger etter de avskrivningsregler og avskrivningssatser som gjelder for vedkommende driftsmiddel, for eiertiden frem til og med inntektsåret 2009.</article><article class="legalP" id="kapittel-2-ledd-4">Inngangsverdi for aksjer, obligasjoner og andre finansielle eiendeler settes til markedsverdi.</article><article class="legalP" id="kapittel-2-ledd-5">Denne overgangsregel får ikke anvendelse for gjensidig brann- og hysdyrforsikringsselskap,<sup class="footnotereference" data-footnotereferencevalue="1" data-unique-footnote-counter="1">1</sup> jf. <a href="lov/1999-03-26-14/§2-30">skatteloven § 2-30</a> første ledd bokstav h nr. 1 som har levert selvangivelse for inntektsåret 2007.</article><article class="legalP" id="kapittel-2-ledd-6">Departementet kan gi nærmere regler til utfylling og gjennomføring av denne overgangsregelen.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Inkurie: Skal vel være «husdyrforsikringsselskap».</article></footer></section></main></body></html>