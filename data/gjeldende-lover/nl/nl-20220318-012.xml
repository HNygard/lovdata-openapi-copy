<!DOCTYPE html><html lang="no"><head><title>Lov om pengespill (pengespilloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2022-03-18-12</dd><dt class="dokid">DokumentID</dt><dd class="dokid">NL/lov/2022-03-18-12</dd><dt class="ministry">Departement</dt><dd class="ministry"><ul><li>Kultur- og likestillingsdepartementet</li></ul></dd><dt class="dateInForce">I kraft fra</dt><dd class="dateInForce">2023-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-01</dd><dt class="lastChangedBy">Sist endret ved</dt><dd class="lastChangedBy"><a href="lov/2024-12-06-74">lov/2024-12-06-74</a> fra 2025-01-01</dd><dt class="changesToDocuments">Endrer</dt><dd class="changesToDocuments"><ul><li><a href="lov/1927-07-01-3">lov/1927-07-01-3</a></li><li><a href="lov/1992-08-28-103">lov/1992-08-28-103</a></li><li><a href="lov/1995-02-24-11">lov/1995-02-24-11</a></li></ul></dd><dt class="legalArea">Rettsområde</dt><dd class="legalArea"><ul><li><a href="legal-areas/19" title="Kultur, idrett og underholdning">Kultur, idrett og underholdning</a> &gt; <a href="legal-areas/19.07" title="Lotteri. Pengespill. Innsamlinger">Lotteri. Pengespill. Innsamlinger</a></li></ul></dd><dt class="dateOfPublication">Kunngjort</dt><dd class="dateOfPublication">2022-03-18 11:45</dd><dt class="titleShort">Korttittel</dt><dd class="titleShort">Pengespilloven</dd><dt class="title">Tittel</dt><dd class="title">Lov om pengespill (pengespilloven)</dd><dt class="miscInformation">Annet om dokumentet</dt><dd class="miscInformation"><a href="forarbeid/prop-220-l-202021">Prop.220 L (2020–2021)</a>, <a href="forarbeid/inns-163-l-202122">Innst.163 L (2021–2022)</a>, <a href="forarbeid/lovvedtak-39-202122">Lovvedtak 39 (2021–2022)</a>. Stortingets første og andre gangs behandling hhv. 1. og 8. mars 2022. Fremmet av Kultur- og likestillingsdepartementet.</dd><dt class="refid">RefID</dt><dd class="refid">lov/2022-03-18-12</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om pengespill (pengespilloven)</a><ul class="tocSubUl"><li><a href="#kapittel-1" data-child-interval="§§ 1 – 3">Kapittel 1. Formål og virkeområde</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Hva loven gjelder</a></li><li><a href="#kapittel-1-paragraf-3">§ 3. Hvor loven gjelder</a></li></ul></li><li><a href="#kapittel-2" data-child-interval="§§ 4 – 9">Kapittel 2. Felles regler for pengespill</a><ul class="tocSubUl"><li><a href="#kapittel-2-paragraf-1">§ 4. Forbud mot å tilby pengespill uten tillatelse</a></li><li><a href="#kapittel-2-paragraf-2">§ 5. Forbud mot formidling av betalingstransaksjoner</a></li><li><a href="#kapittel-2-paragraf-3">§ 6. Markedsføring av pengespill</a></li><li><a href="#kapittel-2-paragraf-4">§ 7. Tiltak for å sikre ansvarlige pengespill</a></li><li><a href="#kapittel-2-paragraf-5">§ 8. Tiltak for å sikre trygge pengespill</a></li><li><a href="#kapittel-2-paragraf-6">§ 9. Krav om å være egnet til å tilby pengespill</a></li></ul></li><li><a href="#kapittel-3" data-child-interval="§§ 10 – 16">Kapittel 3. Enerettstilbydere og deres pengespilltilbud</a><ul class="tocSubUl"><li><a href="#kapittel-3-paragraf-1">§ 10. Enerett til å tilby pengespill</a></li><li><a href="#kapittel-3-paragraf-2">§ 11. Norsk Tipping AS</a></li><li><a href="#kapittel-3-paragraf-3">§ 12. Fordelingen av Norsk Tippings overskudd</a></li><li><a href="#kapittel-3-paragraf-4">§ 13. Norsk Tippings grasrotandel</a></li><li><a href="#kapittel-3-paragraf-5">§ 14. Enerett til å tilby pengespill på hest</a></li><li><a href="#kapittel-3-paragraf-6">§ 15. Enerettstilbydernes pengespilltilbud</a></li><li><a href="#kapittel-3-paragraf-7">§ 16. Behandling av personopplysninger</a></li></ul></li><li><a href="#kapittel-4" data-child-interval="§§ 17 – 23">Kapittel 4. Pengespilltilbud fra andre enn enerettstilbyderne</a><ul class="tocSubUl"><li><a href="#kapittel-4-paragraf-1">§ 17. Begrensninger for pengespill som tilbys av andre enn enerettstilbyderne</a></li><li><a href="#kapittel-4-paragraf-2">§ 18. Tillatelse til ikke-fortjenestebaserte organisasjoner til å tilby pengespill</a></li><li><a href="#kapittel-4-paragraf-3">§ 19. Bruk av overskudd fra pengespill som tilbys etter § 18</a></li><li><a href="#kapittel-4-paragraf-4">§ 20. Tillatelse til å tilby pengespill i lokalradio og lokalfjernsyn</a></li><li><a href="#kapittel-4-paragraf-5">§ 21. Bruk av medhjelpere til å tilby pengespill</a></li><li><a href="#kapittel-4-paragraf-6">§ 22. Pengespill som kan tilbys uten tillatelse</a></li><li><a href="#kapittel-4-paragraf-7">§ 23. Forskrift om pengespillene som tilbys av andre enn enerettstilbyderne</a></li></ul></li><li><a href="#kapittel-5" data-child-interval="§§ 24 – 31">Kapittel 5. Tilsyn, register, gebyrer og sektoravgift</a><ul class="tocSubUl"><li><a href="#kapittel-5-paragraf-1">§ 24. Tilsyn</a></li><li><a href="#kapittel-5-paragraf-2">§ 25. Digital kommunikasjon</a></li><li><a href="#kapittel-5-paragraf-3">§ 26. Tilgang til opplysninger og lokaler</a></li><li><a href="#kapittel-5-paragraf-4">§ 27. Register over tillatelser og tilbydere, godkjenninger og medhjelpere</a></li><li><a href="#kapittel-5-paragraf-5">§ 28. Gebyr og sektoravgift</a></li><li><a href="#kapittel-5-paragraf-6">§ 29. Klage</a></li><li><a href="#kapittel-5-paragraf-7">§ 30. Lotterinemnda</a></li><li><a href="#kapittel-5-paragraf-8">§ 31. Uavhengighet</a></li></ul></li><li><a href="#kapittel-6" data-child-interval="§§ 32 – 37">Kapittel 6. Håndheving og straff</a><ul class="tocSubUl"><li><a href="#kapittel-6-paragraf-1">§ 32. Pålegg om retting av ulovlig forhold og stenging av ulovlig virksomhet</a></li><li><a href="#kapittel-6-paragraf-2">§ 32 a. Pålegg om DNS-blokkering av nettsteder som tilbyr pengespill uten tillatelse</a></li><li><a href="#kapittel-6-paragraf-3">§ 33. Tvangsmulkt</a></li><li><a href="#kapittel-6-paragraf-4">§ 34. Tilbakekall av tillatelse eller godkjenning</a></li><li><a href="#kapittel-6-paragraf-5">§ 35. Stans av utbetalinger og tilbakebetaling</a></li><li><a href="#kapittel-6-paragraf-6">§ 36. Overtredelsesgebyr</a></li><li><a href="#kapittel-6-paragraf-7">§ 37. Straff</a></li></ul></li><li><a href="#kapittel-7" data-child-interval="§§ 38 – 39">Kapittel 7. Ikrafttredelse, overgangsregler og endringer i andre lover</a><ul class="tocSubUl"><li><a href="#kapittel-7-paragraf-1">§ 38. Ikrafttredelse og overgangsregler</a></li><li><a href="#kapittel-7-paragraf-2">§ 39. Endringer i andre lover</a></li></ul></li></ul></li></ul></dd></dl></header><main class="documentBody" data-lovdata-URL="NL/lov/2022-03-18-12" id="dokument"><h1>Lov om pengespill (pengespilloven)</h1><section class="section" data-name="kap1" id="kapittel-1" data-lovdata-URL="NL/lov/2022-03-18-12/KAPITTEL_1"><h2>Kapittel 1. Formål og virkeområde</h2><article class="legalArticle" data-lovdata-URL="NL/lov/2022-03-18-12/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Lovens formål er<ol class="defaultList" type="a"><li data-name="a." value="1"><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">å forebygge spilleproblemer og andre negative konsekvenser av pengespill</article></article></li><li data-name="b." value="2"><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">å sikre at pengespill gjennomføres på en ansvarlig og trygg måte</article></article></li><li data-name="c." value="3"><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1">å legge til rette for at overskudd fra pengespill går til ikke-fortjenestebaserte formål.</article></article></li></ol></article></article><article class="legalArticle" data-lovdata-URL="NL/lov/2022-03-18-12/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Hva loven gjelder</span></h3><article class="legalP" id="kapittel-1-paragraf-2-ledd-1">Loven gjelder pengespill der deltakere mot en innsats kan vinne en premie av økonomisk verdi, og resultatet er helt eller delvis tilfeldig.</article></article><article class="legalArticle" data-lovdata-URL="NL/lov/2022-03-18-12/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Hvor loven gjelder</span></h3><article class="legalP" id="kapittel-1-paragraf-3-ledd-1">Loven gjelder i Norge, på anlegg og innretninger på norsk kontinentalsokkel og på norske luftfartøy og norske skip.</article><article class="legalP" id="kapittel-1-paragraf-3-ledd-2">Loven gjelder på Svalbard, Jan Mayen og bilandene.</article><article class="legalP" id="kapittel-1-paragraf-3-ledd-3">Loven gjelder for handlinger som er rettet mot det norske markedet.</article><article class="legalP" id="kapittel-1-paragraf-3-ledd-4">Departementet kan gi forskrift om unntak fra loven for norske skip som går i rute mellom norsk og utenlandsk havn og for utenlandske skip som ligger ved norsk havn.</article></article></section><section class="section" data-name="kap2" id="kapittel-2" data-lovdata-URL="NL/lov/2022-03-18-12/KAPITTEL_2"><h2>Kapittel 2. Felles regler for pengespill</h2><article class="legalArticle" data-lovdata-URL="NL/lov/2022-03-18-12/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Forbud mot å tilby pengespill uten tillatelse</span></h3><article class="legalP" id="kapittel-2-paragraf-1-ledd-1">Uten tillatelse etter denne loven er det forbudt å tilby eller medvirke til å tilby pengespill som er rettet mot det norske markedet.</article><article class="legalP" id="kapittel-2-paragraf-1-ledd-2">Forbudet gjelder ikke pengespill som omfattes av <a href="lov/2022-03-18-12/§22">§ 22</a>.</article></article><article class="legalArticle" data-lovdata-URL="NL/lov/2022-03-18-12/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Forbud mot formidling av betalingstransaksjoner</span></h3><article class="legalP" id="kapittel-2-paragraf-2-ledd-1">Det er forbudt å formidle betalingstransaksjoner ved innskudd til og utbetaling fra pengespill som ikke har nødvendig tillatelse etter denne loven.</article><article class="legalP" id="kapittel-2-paragraf-2-ledd-2">Departementet kan gi forskrift om forbudet mot å formidle betalingstransaksjoner.</article></article><article class="legalArticle" data-lovdata-URL="NL/lov/2022-03-18-12/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Markedsføring av pengespill</span></h3><article class="legalP" id="kapittel-2-paragraf-3-ledd-1">Pengespill kan bare markedsføres så langt det er nødvendig for å informere om spilltilbudet og å lede spillelysten i samfunnet til ansvarlige og trygge spilltilbud.</article><article class="legalP" id="kapittel-2-paragraf-3-ledd-2">Det er forbudt<ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-ledd-2-punkt-1"><article class="legalP" id="kapittel-2-paragraf-3-ledd-2-punkt-1-ledd-1">å markedsføre eller medvirke til å markedsføre pengespill som ikke er tillatt etter denne loven</article></article></li><li data-name="b." value="2"><article class="listArticle" id="kapittel-2-paragraf-3-ledd-2-punkt-2"><article class="legalP" id="kapittel-2-paragraf-3-ledd-2-punkt-2-ledd-1">å markedsføre pengespill mot mindreårige</article></article></li><li data-name="c." value="3"><article class="listArticle" id="kapittel-2-paragraf-3-ledd-2-punkt-3"><article class="legalP" id="kapittel-2-paragraf-3-ledd-2-punkt-3-ledd-1">å markedsføre pengespill direkte mot dem som har reservert seg mot slik markedsføring hos pengespilltilbyderen.</article></article></li></ol></article><article class="legalP" id="kapittel-2-paragraf-3-ledd-3">Departementet kan gi forskrift om markedsføring av pengespill.</article></article><article class="legalArticle" data-lovdata-URL="NL/lov/2022-03-18-12/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Tiltak for å sikre ansvarlige pengespill</span></h3><article class="legalP" id="kapittel-2-paragraf-4-ledd-1">Pengespill skal ha 18-årsgrense.</article><article class="legalP" id="kapittel-2-paragraf-4-ledd-2">Det er forbudt å tilby pengespill på kreditt.</article><article class="legalP" id="kapittel-2-paragraf-4-ledd-3">Tilbydere av pengespill som krever tillatelse, skal ha tiltak, tilpasset typen pengespill, for å motvirke spilleproblemer.</article><article class="legalP" id="kapittel-2-paragraf-4-ledd-4">Departementet kan gi forskrift om hvilke tiltak som kreves for ulike pengespill, og om unntak fra aldersgrensen for bestemte pengespill.</article></article><article class="legalArticle" data-lovdata-URL="NL/lov/2022-03-18-12/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Tiltak for å sikre trygge pengespill</span></h3><article class="legalP" id="kapittel-2-paragraf-5-ledd-1">Tilbydere av pengespill skal gjennomføre pengespillene på en redelig måte som er egnet til å vinne allmennhetens tillit.</article><article class="legalP" id="kapittel-2-paragraf-5-ledd-2">Tilbydere av pengespill som krever tillatelse, skal gjennomføre nødvendige tiltak, tilpasset typen pengespill, for å forhindre at pengespill utnyttes til økonomisk kriminalitet eller at annen kriminalitet oppstår i eller rundt det fysiske miljøet hvor pengespillvirksomheten finner sted.</article><article class="legalP" id="kapittel-2-paragraf-5-ledd-3">Departementet kan gi forskrift om sikkerhetskrav, gjennomføringen av pengespill og tiltak for å hindre kriminalitet.</article></article><article class="legalArticle" data-lovdata-URL="NL/lov/2022-03-18-12/§9" data-name="§9" id="kapittel-2-paragraf-6"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Krav om å være egnet til å tilby pengespill</span></h3><article class="legalP" id="kapittel-2-paragraf-6-ledd-1">Styremedlemmer, administrerende direktør, daglig leder og andre personer i den faktiske ledelsen hos tilbydere av pengespill som omfattes av <a href="lov/2018-06-01-23">hvitvaskingsloven</a>, skal være egnet til å tilby pengespill. Dersom pengespill tilbys av organisasjoner eller medhjelpere som har tillatelse eller godkjenning etter <a href="lov/2022-03-18-12/§18">§§ 18</a>, <a href="lov/2022-03-18-12/§20">20</a> eller <a href="lov/2022-03-18-12/§21">21</a>, skal også de reelle rettighetshaverne være egnet til å tilby pengespill.</article><article class="legalP" id="kapittel-2-paragraf-6-ledd-2">Personer som skal være egnet til å tilby pengespill, skal legge fram politiattest etter <a href="lov/2010-05-28-16/§40">politiregisterloven § 40</a>. Lotteritilsynet vurderer om personer nevnt i første ledd er egnet og fastsetter i enkeltvedtak at noen ikke er egnet.</article><article class="legalP" id="kapittel-2-paragraf-6-ledd-3">Personer som er dømt for et straffbart forhold som gir grunn til å anta at de ikke vil kunne tilby pengespill på en forsvarlig måte, eller som i en stilling eller et verv har vist en atferd som gir grunn til å anta at de ikke vil kunne tilby pengespill på en forsvarlig måte, er ikke egnet til å tilby pengespill.</article><article class="legalP" id="kapittel-2-paragraf-6-ledd-4">Tilbydere med tillatelse og medhjelpere med godkjenning skal melde skriftlig til Lotteritilsynet om endringer i posisjoner nevnt i første ledd eller endringer i forhold nevnt i tredje ledd.</article></article></section><section class="section" data-name="kap3" id="kapittel-3" data-lovdata-URL="NL/lov/2022-03-18-12/KAPITTEL_3"><h2>Kapittel 3. Enerettstilbydere og deres pengespilltilbud</h2><article class="legalArticle" data-lovdata-URL="NL/lov/2022-03-18-12/§10" data-name="§10" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Enerett til å tilby pengespill</span></h3><article class="legalP" id="kapittel-3-paragraf-1-ledd-1">Norsk Tipping og den som har tillatelse til å tilby pengespill på hest etter <a href="lov/2022-03-18-12/§14">§ 14</a>, har enerett til å tilby pengespill som krever særlig offentlig kontroll fordi de har høye premier, høy omsetning eller høy risiko for å skape spilleproblemer.</article></article><article class="legalArticle" data-lovdata-URL="NL/lov/2022-03-18-12/§11" data-name="§11" id="kapittel-3-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Norsk Tipping AS</span></h3><article class="legalP" id="kapittel-3-paragraf-2-ledd-1">Norsk Tipping AS eies av staten. Aksjene kan ikke omsettes.</article><article class="legalP" id="kapittel-3-paragraf-2-ledd-2">Selskapets formål er å legge til rette for et ansvarlig pengespilltilbud og å forebygge negative konsekvenser av pengespill i samsvar med loven.</article><article class="legalP" id="kapittel-3-paragraf-2-ledd-3">Innenfor disse rammene skal selskapet drive effektivt, slik at mest mulig av inntektene fra selskapets pengespill går til formålene nevnt i <a href="lov/2022-03-18-12/§12">§ 12</a>.</article><article class="legalP" id="kapittel-3-paragraf-2-ledd-4"><a href="lov/1997-06-13-44">Aksjeloven</a> gjelder for Norsk Tipping AS. <a href="lov/1997-06-13-44/§3-2">§§ 3-2</a>, <a href="lov/1997-06-13-44/§3-3">3-3</a>, <a href="lov/1997-06-13-44/§3-6">3-6</a>, <a href="lov/1997-06-13-44/§3-7">3-7</a> og <a href="lov/1997-06-13-44/§6-35">6-35</a> og <a href="lov/1997-06-13-44/kap4">kapittel 4</a>, <a href="lov/1997-06-13-44/kap12">12</a>, <a href="lov/1997-06-13-44/kap13">13</a>, <a href="lov/1997-06-13-44/kap14">14</a> og <a href="lov/1997-06-13-44/kap15">15</a> gjelder ikke.</article><article class="legalP" id="kapittel-3-paragraf-2-ledd-5"><a href="lov/1967-02-10">Forvaltningsloven</a> gjelder ikke for Norsk Tipping AS.</article><article class="legalP" id="kapittel-3-paragraf-2-ledd-6">Departementet kan gi skriftlige instrukser til selskapet utenom generalforsamling om forhold som gjelder oppfyllelsen av lovens formål nevnt i § 1 bokstav a og b.</article></article><article class="legalArticle" data-lovdata-URL="NL/lov/2022-03-18-12/§12" data-name="§12" id="kapittel-3-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Fordelingen av Norsk Tippings overskudd</span></h3><article class="legalP" id="kapittel-3-paragraf-3-ledd-1">Overskuddet fra Norsk Tippings pengespill fordeles av selskapets generalforsamling i følgende rekkefølge:<ol class="defaultList" type="1"><li data-name="1." value="1"><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">Overskuddet fra Norsk Tippings bingoterminaler fordeles etter forskrift om fordelingen.</article></article></li><li data-name="2." value="2"><article class="listArticle" id="kapittel-3-paragraf-3-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1">Minimum 0,5 pst. av selskapets overskudd settes av til tiltak mot spilleproblemer.</article></article></li><li data-name="3." value="3"><article class="listArticle" id="kapittel-3-paragraf-3-ledd-1-punkt-3"><article class="legalP" id="kapittel-3-paragraf-3-ledd-1-punkt-3-ledd-1">Midler settes ved behov av til annen egenkapital.</article></article></li><li data-name="4." value="4"><article class="listArticle" id="kapittel-3-paragraf-3-ledd-1-punkt-4"><article class="legalP" id="kapittel-3-paragraf-3-ledd-1-punkt-4-ledd-1">6,4 pst. av resten av overskuddet fordeles til helse- og rehabiliteringsformål.</article></article></li><li data-name="5." value="5"><article class="listArticle" id="kapittel-3-paragraf-3-ledd-1-punkt-5"><article class="legalP" id="kapittel-3-paragraf-3-ledd-1-punkt-5-ledd-1">Det gjenværende beløpet fordeles med 64 pst. til idrettsformål, 18 pst. til kulturformål og 18 pst. til samfunnsnyttige eller humanitære organisasjoner.</article></article></li></ol></article><article class="legalP" id="kapittel-3-paragraf-3-ledd-2">Departementet kan gi forskrift om fordelingen etter første ledd.</article><article class="legalP" id="kapittel-3-paragraf-3-ledd-3">Departementet kan gi forskrift om at fylkeskommuner og kommuner tildeles ansvar for bestemte oppgaver ved forvaltningen av overskuddet fra Norsk Tippings pengespill til formålene etter første ledd nr. 5. Delegering av slike oppgaver til fylkeskommuner og kommuner som er gjort før ikraftsetting av lov om endringer i sektorlovgivningen for å sikre at oppgaver til kommuner og fylkeskommuner tildeles i lover og forskrifter, skal fortsatt gjelde.</article><article class="legalP" id="kapittel-3-paragraf-3-ledd-4">Ved tildeling av oppgaver etter tredje ledd første punktum kan departementet i forskrift fastsette statlig klageorgan for enkeltvedtak fattet av fylkeskommuner og kommuner.</article><article class="changesToParent">Endret ved lov <a href="lov/2024-12-06-74">6 des 2024 nr. 74</a> (i kraft 1 jan 2025 iflg. <a href="forskrift/2024-12-06-2938">res. 6 des 2024 nr. 2938</a>).</article></article><article class="legalArticle" data-lovdata-URL="NL/lov/2022-03-18-12/§13" data-name="§13" id="kapittel-3-paragraf-4"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Norsk Tippings grasrotandel</span></h3><article class="legalP" id="kapittel-3-paragraf-4-ledd-1">Den som spiller noen av Norsk Tippings pengespill, kan gi en andel av innsatsbeløpet som grasrotandel. Med grasrotandel menes at andelen skal gå direkte til en frivillig organisasjon som spilleren selv velger, og som driver aktivitet på regionalt eller lokalt nivå. Organisasjonen skal være registrert i frivillighetsregisteret som deltaker i grasrotandelen.</article><article class="legalP" id="kapittel-3-paragraf-4-ledd-2">Departementet kan gi forskrift om grasrotandelen.</article></article><article class="legalArticle" data-lovdata-URL="NL/lov/2022-03-18-12/§14" data-name="§14" id="kapittel-3-paragraf-5"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Enerett til å tilby pengespill på hest</span></h3><article class="legalP" id="kapittel-3-paragraf-5-ledd-1">Kongen kan gi enerett til å tilby pengespill på hest til en tilbyder som har som formål<ol class="defaultList" type="a"><li data-name="a." value="1"><article class="listArticle" id="kapittel-3-paragraf-5-ledd-1-punkt-1"><article class="legalP" id="kapittel-3-paragraf-5-ledd-1-punkt-1-ledd-1">å legge til rette for et ansvarlig pengespilltilbud</article></article></li><li data-name="b." value="2"><article class="listArticle" id="kapittel-3-paragraf-5-ledd-1-punkt-2"><article class="legalP" id="kapittel-3-paragraf-5-ledd-1-punkt-2-ledd-1">å forebygge negative konsekvenser av pengespill</article></article></li><li data-name="c." value="3"><article class="listArticle" id="kapittel-3-paragraf-5-ledd-1-punkt-3"><article class="legalP" id="kapittel-3-paragraf-5-ledd-1-punkt-3-ledd-1">å støtte hestehold, hestesport og hesteavl.</article></article></li></ol></article><article class="legalP" id="kapittel-3-paragraf-5-ledd-2">Departementet skal ha rett til å oppnevne et flertall av medlemmene i tilbyderens styre.</article><article class="legalP" id="kapittel-3-paragraf-5-ledd-3">Kongen kan sette vilkår i tillatelsen for å bidra til at lovens formål oppfylles. Tillatelsen gis for ti år av gangen.</article><article class="legalP" id="kapittel-3-paragraf-5-ledd-4">Overskuddet fra pengespill på hest skal gå til organisasjoner som fremmer hestesporten, hesteholdet og norsk hesteavl. Tilbyderen skal drive effektivt, slik at mest mulig av inntektene fra tilbyderens pengespill går til disse formålene. Departementet gir forskrift om fordelingen av overskuddet fra pengespill på hest.</article></article><article class="legalArticle" data-lovdata-URL="NL/lov/2022-03-18-12/§15" data-name="§15" id="kapittel-3-paragraf-6"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Enerettstilbydernes pengespilltilbud</span></h3><article class="legalP" id="kapittel-3-paragraf-6-ledd-1">Norsk Tipping og den som har tillatelse til å tilby pengespill på hest etter <a href="lov/2022-03-18-12/§14">§ 14</a>, kan ikke tilby eller markedsføre pengespill på vegne av andre.</article><article class="legalP" id="kapittel-3-paragraf-6-ledd-2">Departementet gir forskrift om hvilke pengespill enerettstilbyderne kan tilby for å oppfylle lovens formål nevnt i <a href="lov/2022-03-18-12/§1">§ 1</a> bokstav a og b, og hvilke pengespill som krever tillatelse fra Lotteritilsynet.</article><article class="legalP" id="kapittel-3-paragraf-6-ledd-3">Enerettstilbyderne skal fastsette spilleregler for pengespillene de tilbyr.</article><article class="legalP" id="kapittel-3-paragraf-6-ledd-4">Lotteritilsynet kan gi tillatelse til midlertidig utprøving av nye pengespill og andre tiltak som skal bidra til å oppfylle lovens formål nevnt i <a href="lov/2022-03-18-12/§1">§ 1</a> bokstav a og b. Departementet kan gi forskrift om adgangen til midlertidig utprøving.</article></article><article class="legalArticle" data-lovdata-URL="NL/lov/2022-03-18-12/§16" data-name="§16" id="kapittel-3-paragraf-7"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Behandling av personopplysninger</span></h3><article class="legalP" id="kapittel-3-paragraf-7-ledd-1">Enerettstilbyderne kan behandle nødvendige personopplysninger, også personopplysninger som nevnt i <a href="lov/2018-06-15-38/gdpr/a9">personvernforordningen artikkel 9</a>, for å følge opp kundenes spilleatferd med det formål å forebygge negative konsekvenser av pengespill, og for å sikre at pengespill gjennomføres på en ansvarlig og trygg måte.</article><article class="legalP" id="kapittel-3-paragraf-7-ledd-2">Departementet kan gi forskrift om behandlingen, blant annet om hvilke personopplysninger som kan behandles, lagringstid og utlevering av opplysninger til forskningsformål.</article></article></section><section class="section" data-name="kap4" id="kapittel-4" data-lovdata-URL="NL/lov/2022-03-18-12/KAPITTEL_4"><h2>Kapittel 4. Pengespilltilbud fra andre enn enerettstilbyderne</h2><article class="legalArticle" data-lovdata-URL="NL/lov/2022-03-18-12/§17" data-name="§17" id="kapittel-4-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Begrensninger for pengespill som tilbys av andre enn enerettstilbyderne</span></h3><article class="legalP" id="kapittel-4-paragraf-1-ledd-1">Pengespill som tilbys av andre enn enerettstilbyderne, skal ha lav omsetning, begrenset størrelse på premiene og ikke ha høy risiko for spilleproblemer.</article></article><article class="legalArticle" data-lovdata-URL="NL/lov/2022-03-18-12/§18" data-name="§18" id="kapittel-4-paragraf-2"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Tillatelse til ikke-fortjenestebaserte organisasjoner til å tilby pengespill</span></h3><article class="legalP" id="kapittel-4-paragraf-2-ledd-1">Ikke-fortjenestebaserte organisasjoner kan få tillatelse fra Lotteritilsynet til å tilby pengespill dersom de<ol class="defaultList" type="a"><li data-name="a." value="1"><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">er registrert i frivillighetsregisteret</article></article></li><li data-name="b." value="2"><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1">har frivillig innsats som en viktig del av virksomheten</article></article></li><li data-name="c." value="3"><article class="listArticle" id="kapittel-4-paragraf-2-ledd-1-punkt-3"><article class="legalP" id="kapittel-4-paragraf-2-ledd-1-punkt-3-ledd-1">ikke er tilgjengelig bare for en lukket krets</article></article></li><li data-name="d." value="4"><article class="listArticle" id="kapittel-4-paragraf-2-ledd-1-punkt-4"><article class="legalP" id="kapittel-4-paragraf-2-ledd-1-punkt-4-ledd-1">ikke driver virksomhet som gir privatøkonomiske fordeler.</article></article></li></ol></article><article class="legalP" id="kapittel-4-paragraf-2-ledd-2">Kravet om registrering i frivillighetsregisteret gjelder ikke for menigheter i Den norske kirke.</article><article class="legalP" id="kapittel-4-paragraf-2-ledd-3">Departementet kan gi forskrift om hva som utgjør en ikke-fortjenestebasert organisasjon, frivillig innsats, lukket krets og privatøkonomiske fordeler etter første ledd.</article></article><article class="legalArticle" data-lovdata-URL="NL/lov/2022-03-18-12/§19" data-name="§19" id="kapittel-4-paragraf-3"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Bruk av overskudd fra pengespill som tilbys etter § 18</span></h3><article class="legalP" id="kapittel-4-paragraf-3-ledd-1">Overskuddet fra pengespillene som tilbys av organisasjoner etter <a href="lov/2022-03-18-12/§18">§ 18</a>, skal gå til organisasjonens egen ikke-fortjenestebaserte virksomhet. Det kan ikke finansiere oppgaver som ved lov er lagt til offentlige organer eller virksomhet som utføres av eller på vegne av offentlige organer, eller fritidsaktiviteter for voksne.</article></article><article class="legalArticle" data-lovdata-URL="NL/lov/2022-03-18-12/§20" data-name="§20" id="kapittel-4-paragraf-4"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Tillatelse til å tilby pengespill i lokalradio og lokalfjernsyn</span></h3><article class="legalP" id="kapittel-4-paragraf-4-ledd-1">En kringkaster som har konsesjon etter <a href="lov/1992-12-04-127">kringkastingsloven</a> til å tilby lokalradio eller lokalfjernsyn, kan få tillatelse fra Lotteritilsynet til å tilby pengespill.</article><article class="legalP" id="kapittel-4-paragraf-4-ledd-2">Overskuddet fra slike pengespill skal gå til den lokalradio- eller lokalfjernsynsstasjonen tillatelsen gjelder.</article></article><article class="legalArticle" data-lovdata-URL="NL/lov/2022-03-18-12/§21" data-name="§21" id="kapittel-4-paragraf-5"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Bruk av medhjelpere til å tilby pengespill</span></h3><article class="legalP" id="kapittel-4-paragraf-5-ledd-1">Den som har tillatelse etter <a href="lov/2022-03-18-12/§18">§§ 18</a> eller <a href="lov/2022-03-18-12/§20">20</a>, kan bruke medhjelpere som Lotteritilsynet har godkjent, til å tilby sine pengespill. Med medhjelper menes en enkeltperson eller et foretak som mot en andel av inntektene eller overskuddet eller annen betaling, gjennomfører ett eller flere pengespill for den som har tillatelsen.</article></article><article class="legalArticle" data-lovdata-URL="NL/lov/2022-03-18-12/§22" data-name="§22" id="kapittel-4-paragraf-6"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Pengespill som kan tilbys uten tillatelse</span></h3><article class="legalP" id="kapittel-4-paragraf-6-ledd-1">Privatpersoner og organisasjoner kan tilby pengespill med omsetning inntil 200&#xa0;000 kroner per kalenderår uten tillatelse når overskuddet går til ikke-fortjenestebaserte formål. Slike pengespill kan ikke gjennomføres på digitale plattformer og kan bare ha et lokalt eller regionalt omfang. Bruk av medhjelper er ikke tillatt for slike pengespill.</article><article class="legalP" id="kapittel-4-paragraf-6-ledd-2">Departementet kan gi forskrift om unntak fra kravet om at overskuddet skal gå til ikke-fortjenestebaserte formål.</article></article><article class="legalArticle" data-lovdata-URL="NL/lov/2022-03-18-12/§23" data-name="§23" id="kapittel-4-paragraf-7"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Forskrift om pengespillene som tilbys av andre enn enerettstilbyderne</span></h3><article class="legalP" id="kapittel-4-paragraf-7-ledd-1">Departementet kan gi forskrift om vilkår for gjennomføringen av pengespillene som tilbys etter dette kapitlet, hvilke typer pengespill, hvilken omsetning og hvilke premier som er tillatt, hvordan betaling og trekning skal gjennomføres, krav til medhjelpere, lokaler og lokalinnehavere, krav om politiattest, regnskaps- og revisjonsplikt og regnskapsrapportering.</article></article></section><section class="section" data-name="kap5" id="kapittel-5" data-lovdata-URL="NL/lov/2022-03-18-12/KAPITTEL_5"><h2>Kapittel 5. Tilsyn, register, gebyrer og sektoravgift</h2><article class="legalArticle" data-lovdata-URL="NL/lov/2022-03-18-12/§24" data-name="§24" id="kapittel-5-paragraf-1"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Tilsyn</span></h3><article class="legalP" id="kapittel-5-paragraf-1-ledd-1">Lotteritilsynet fører tilsyn med at krav fastsatt i eller med hjemmel i denne loven blir oppfylt.</article></article><article class="legalArticle" data-lovdata-URL="NL/lov/2022-03-18-12/§25" data-name="§25" id="kapittel-5-paragraf-2"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Digital kommunikasjon</span></h3><article class="legalP" id="kapittel-5-paragraf-2-ledd-1">Departementet kan gi forskrift om digital kommunikasjon med Lotteritilsynet i forbindelse med søknadsbehandling og rapportering.</article></article><article class="legalArticle" data-lovdata-URL="NL/lov/2022-03-18-12/§26" data-name="§26" id="kapittel-5-paragraf-3"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Tilgang til opplysninger og lokaler</span></h3><article class="legalP" id="kapittel-5-paragraf-3-ledd-1">Lotteritilsynet kan pålegge enhver å gi opplysninger og innsyn i dokumenter og den dokumentasjonen som tilsynet finner nødvendig for å utføre sine oppgaver etter loven. Lotteritilsynet avgjør om opplysningene skal gis skriftlig eller muntlig, og innen hvilken frist. Opplysningsplikten gjelder ikke for politiet.</article><article class="legalP" id="kapittel-5-paragraf-3-ledd-2">Lotteritilsynet kan i forbindelse med tilsynet gjennomføre nødvendige undersøkelser av lokaler, innretninger o.l. for å utføre sine oppgaver etter loven. De som har tilknytning til forhold som skal undersøkes, skal vederlagsfritt stille til disposisjon nødvendige innretninger, gjenstander og redskaper og yte nødvendig bistand for undersøkelsene. Om nødvendig kan Lotteritilsynet anmode om bistand fra politiet for å få adgang til steder hvor det er mistanke om at det tilbys pengespill i strid med bestemmelser i denne loven.</article><article class="legalP" id="kapittel-5-paragraf-3-ledd-3">Opplysningsplikten og retten til tilgang til steder og lokaler etter paragrafen her gjelder uten hinder av taushetsplikt. Dette gjelder likevel ikke taushetsplikt som nevnt i <a href="lov/1981-05-22-25/§117">straffeprosessloven § 117</a>, <a href="lov/1981-05-22-25/§118">§ 118</a> første ledd andre punktum, og <a href="lov/1981-05-22-25/§118a">§§ 118 a</a> til <a href="lov/1981-05-22-25/§120">120</a>.</article><article class="legalP" id="kapittel-5-paragraf-3-ledd-4">Enhver som gjennom pålegg gitt etter paragrafen her får kjennskap til opplysninger som er underlagt lovbestemt taushetsplikt, har tilsvarende taushetsplikt for opplysningene som de taushetsplikten ellers gjelder for, og kan ikke bruke opplysningene til andre formål enn det de er innhentet for.</article><article class="legalP" id="kapittel-5-paragraf-3-ledd-5">Departementet kan gi forskrift om saksbehandling etter paragrafen her, også om Lotteritilsynets innhenting av informasjon fra andre myndigheter.</article></article><article class="legalArticle" data-lovdata-URL="NL/lov/2022-03-18-12/§27" data-name="§27" id="kapittel-5-paragraf-4"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Register over tillatelser og tilbydere, godkjenninger og medhjelpere</span></h3><article class="legalP" id="kapittel-5-paragraf-4-ledd-1">Lotteritilsynet skal registrere tillatelser og godkjenninger gitt med hjemmel i <a href="lov/2022-03-18-12/§10">§§ 10</a>, <a href="lov/2022-03-18-12/§14">14</a>, <a href="lov/2022-03-18-12/§18">18</a>, <a href="lov/2022-03-18-12/§20">20</a> og <a href="lov/2022-03-18-12/§21">21</a> i et pengespillregister. Det samme gjelder vedtak om tilbakekall av tillatelse eller godkjenning etter <a href="lov/2022-03-18-12/§34">§ 34</a>.</article><article class="legalP" id="kapittel-5-paragraf-4-ledd-2">Opplysningene i registeret er tilgjengelige for allmennheten, med unntak av taushetsbelagte opplysninger og opplysninger om enkeltpersoners navn, adresse, e-postadresse, telefonnummer og fødselsnummer.</article><article class="legalP" id="kapittel-5-paragraf-4-ledd-3">Registeret kan også inneholde annen informasjon enn det som følger av første ledd. Departementet kan gi forskrift om registerets innhold.</article></article><article class="legalArticle" data-lovdata-URL="NL/lov/2022-03-18-12/§28" data-name="§28" id="kapittel-5-paragraf-5"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Gebyr og sektoravgift</span></h3><article class="legalP" id="kapittel-5-paragraf-5-ledd-1">Lotteritilsynet kan kreve gebyr og sektoravgift fra tilbydere av pengespill til dekning av kostnadene ved behandlingen av søknader, tillatelser og godkjenninger og tilsyn som gjennomføres for å sikre at krav og rettigheter fastsatt i eller med hjemmel i loven blir oppfylt. Sektoravgift fastsettes bare overfor enerettstilbydere.</article><article class="legalP" id="kapittel-5-paragraf-5-ledd-2">Forfalte gebyrer og sektoravgifter er tvangsgrunnlag for utlegg.</article><article class="legalP" id="kapittel-5-paragraf-5-ledd-3">Departementet kan gi forskrift om gebyr og sektoravgift.</article></article><article class="legalArticle" data-lovdata-URL="NL/lov/2022-03-18-12/§29" data-name="§29" id="kapittel-5-paragraf-6"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Klage</span></h3><article class="legalP" id="kapittel-5-paragraf-6-ledd-1">Lotterinemnda er klageinstans for Lotteritilsynets enkeltvedtak fastsatt i eller med hjemmel i denne loven.</article><article class="legalP" id="kapittel-5-paragraf-6-ledd-2">Departementet er klageinstans for Lotterinemndas avgjørelser om partsinnsyn etter <a href="lov/1967-02-10">forvaltningsloven</a> og avgjørelser i saker etter <a href="lov/2006-05-19-16">offentleglova</a>.</article><article class="legalP" id="kapittel-5-paragraf-6-ledd-3">Avgjør Lotterinemnda at det skal tilkjennes sakskostnader etter <a href="lov/1967-02-10/§36">forvaltningsloven § 36</a>, dekkes kostnadene av Lotteritilsynet.</article></article><article class="legalArticle" data-lovdata-URL="NL/lov/2022-03-18-12/§30" data-name="§30" id="kapittel-5-paragraf-7"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Lotterinemnda</span></h3><article class="legalP" id="kapittel-5-paragraf-7-ledd-1">Lotterinemnda skal ha en leder og to medlemmer, alle med personlige varamedlemmer. Medlemmene oppnevnes av departementet for en periode på fire år og kan gjenoppnevnes én gang.</article><article class="legalP" id="kapittel-5-paragraf-7-ledd-2">Lotterinemnda skal ha et sekretariat som forbereder sakene.</article><article class="legalP" id="kapittel-5-paragraf-7-ledd-3">Lotterinemnda kan bare treffe vedtak når alle medlemmene har uttalt seg. Sakene avgjøres med alminnelig flertall. Nemnda kan beslutte at enkelte sakstyper kan avgjøres av nemndas leder eller av sekretariatet.</article><article class="legalP" id="kapittel-5-paragraf-7-ledd-4">Departementet kan gi forskrift om kvalifikasjonskrav for nemndmedlemmene, når et medlem kan løses fra vervet, og organisering og saksbehandling i nemnda.</article></article><article class="legalArticle" data-lovdata-URL="NL/lov/2022-03-18-12/§31" data-name="§31" id="kapittel-5-paragraf-8"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Uavhengighet</span></h3><article class="legalP" id="kapittel-5-paragraf-8-ledd-1">Lotteritilsynet og Lotterinemnda kan ikke instrueres i enkeltsaker.</article></article></section><section class="section" data-name="kap6" id="kapittel-6" data-lovdata-URL="NL/lov/2022-03-18-12/KAPITTEL_6"><h2>Kapittel 6. Håndheving og straff</h2><article class="legalArticle" data-lovdata-URL="NL/lov/2022-03-18-12/§32" data-name="§32" id="kapittel-6-paragraf-1"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Pålegg om retting av ulovlig forhold og stenging av ulovlig virksomhet</span></h3><article class="legalP" id="kapittel-6-paragraf-1-ledd-1">Ved brudd på denne loven eller vedtak fastsatt med hjemmel i loven, kan Lotteritilsynet pålegge den ansvarlige å rette det ulovlige forholdet eller fastsette at den ulovlige virksomheten skal opphøre eller stenge.</article></article><article class="legalArticle" data-lovdata-URL="NL/lov/2022-03-18-12/§32a" data-name="§32a" id="kapittel-6-paragraf-2"><h3 class="legalArticleHeader"><span class="legalArticleValue">§ 32 a</span>. <span class="legalArticleTitle">Pålegg om DNS-blokkering av nettsteder som tilbyr pengespill uten tillatelse</span></h3><article class="legalP" id="kapittel-6-paragraf-2-ledd-1">Dersom et nettsted tilbyr pengespill rettet mot det norske markedet uten tillatelse etter <a href="lov/2022-03-18-12/§4">§ 4</a>, kan Lotteritilsynet pålegge internettilbydere å gjennomføre DNS-blokkering av nettstedet. Pålegget kan fastsette innholdet i og formen på landingssiden som driftes av internettilbydere.</article><article class="legalP" id="kapittel-6-paragraf-2-ledd-2">Det kan bare gis pålegg etter første ledd dersom hensynene som taler for å gi pålegg, veier tyngre enn ulempene pålegget vil medføre. Ved vurderingen skal interessene som tilsier DNS-blokkering, avveies mot interessene til internettilbydere pålegget retter seg mot, og til innehaveren av nettstedet, hensynet til informasjons- og ytringsfriheten og andre berørte interesser.</article><article class="legalP" id="kapittel-6-paragraf-2-ledd-3">Dersom grunnlaget for et pålegg etter første ledd ikke lenger er til stede, skal Lotteritilsynet oppheve pålegget dersom innehaveren av nettstedet krever det.</article><article class="legalP" id="kapittel-6-paragraf-2-ledd-4">Departementet kan gi forskrift om pålegg om og gjennomføringen av DNS-blokkering.</article><article class="changesToParent">Tilføyd ved <a href="lov/2024-05-14-22">lov 14 mai 2024 nr. 22</a> (i kraft 1 jan 2025 iflg. <a href="forskrift/2024-05-14-771">res. 14 mai 2024 nr. 771</a>).</article></article><article class="legalArticle" data-lovdata-URL="NL/lov/2022-03-18-12/§33" data-name="§33" id="kapittel-6-paragraf-3"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Tvangsmulkt</span></h3><article class="legalP" id="kapittel-6-paragraf-3-ledd-1">Lotteritilsynet kan treffe vedtak om tvangsmulkt for å sikre at pålegg etter <a href="lov/2022-03-18-12/§26">§§ 26</a>, <a href="lov/2022-03-18-12/§32">32</a>, <a href="lov/2022-03-18-12/§32a">32 a</a> og <a href="lov/2022-03-18-12/§35">35</a> andre ledd blir oppfylt.</article><article class="legalP" id="kapittel-6-paragraf-3-ledd-2">Har Lotteritilsynet særlig grunn til å tro at den som har brutt loven, eller vedtak fastsatt med hjemmel i loven, vil begå nye brudd av samme art, kan Lotteritilsynet på forhånd fastsette en tvangsmulkt som løper fra tidspunktet for en ny overtredelse. Slik forhåndsfastsatt tvangsmulkt kan fastsettes for inntil ett år.</article><article class="legalP" id="kapittel-6-paragraf-3-ledd-3">Et endelig vedtak om tvangsmulkt er tvangsgrunnlag for utlegg.</article><article class="changesToParent">Endret ved <a href="lov/2024-05-14-22">lov 14 mai 2024 nr. 22</a> (i kraft 1 jan 2025 iflg. <a href="forskrift/2024-05-14-771">res. 14 mai 2024 nr. 771</a>).</article></article><article class="legalArticle" data-lovdata-URL="NL/lov/2022-03-18-12/§34" data-name="§34" id="kapittel-6-paragraf-4"><h3 class="legalArticleHeader"><span class="legalArticleValue">§ 34</span>. <span class="legalArticleTitle">Tilbakekall av tillatelse eller godkjenning</span></h3><article class="legalP" id="kapittel-6-paragraf-4-ledd-1">Ved gjentatte eller vesentlige brudd på bestemmelser gitt i eller med hjemmel i denne loven, kan Lotteritilsynet sette vilkår for fortsatt drift eller kalle en tillatelse eller godkjenning tilbake. Er tillatelsen gitt av Kongen etter <a href="lov/2022-03-18-12/§14">§ 14</a>, skal Kongen bekrefte et tilbakekall før det gjennomføres. En tillatelse eller godkjenning kan kalles tilbake for maksimalt to år.</article><article class="legalP" id="kapittel-6-paragraf-4-ledd-2">Første ledd gjelder også dersom offentlige myndigheter dokumenterer gjentatte eller alvorlige brudd på bestemmelser som nevnt i <a href="lov/2018-06-01-23/§49">hvitvaskingsloven § 49</a> første ledd.</article><article class="legalP" id="kapittel-6-paragraf-4-ledd-3">Lotteritilsynet kan kalle tilbake en tillatelse eller godkjenning etter <a href="lov/2022-03-18-12/§18">§§ 18</a>, <a href="lov/2022-03-18-12/§20">20</a> eller <a href="lov/2022-03-18-12/§21">21</a> dersom en tilbyder eller medhjelper ikke lenger oppfyller vilkårene for en tillatelse eller godkjenning, eller dersom en tilbyders eller medhjelpers bo tas under konkursbehandling.</article><article class="legalP" id="kapittel-6-paragraf-4-ledd-4">Kalles en tillatelse eller godkjenning tilbake, skal Lotteritilsynet bestemme hvordan berørte pengespill skal avvikles.</article></article><article class="legalArticle" data-lovdata-URL="NL/lov/2022-03-18-12/§35" data-name="§35" id="kapittel-6-paragraf-5"><h3 class="legalArticleHeader"><span class="legalArticleValue">§ 35</span>. <span class="legalArticleTitle">Stans av utbetalinger og tilbakebetaling</span></h3><article class="legalP" id="kapittel-6-paragraf-5-ledd-1">Dersom en organisasjon benytter midler fra pengespill i strid med bestemmelser gitt i eller med hjemmel i denne loven, eller for øvrig ikke oppfyller lovens vilkår, kan Lotteritilsynet stanse utbetaling av midler fra pengespill til<ol class="defaultList" type="a"><li data-name="a." value="1"><article class="listArticle" id="kapittel-6-paragraf-5-ledd-1-punkt-1"><article class="legalP" id="kapittel-6-paragraf-5-ledd-1-punkt-1-ledd-1">organisasjoner som mottar en andel av overskuddet fra Norsk Tipping etter <a href="lov/2022-03-18-12/§12">§ 12</a> første ledd nr. 1</article></article></li><li data-name="b." value="2"><article class="listArticle" id="kapittel-6-paragraf-5-ledd-1-punkt-2"><article class="legalP" id="kapittel-6-paragraf-5-ledd-1-punkt-2-ledd-1">organisasjoner som mottar grasrotandel etter <a href="lov/2022-03-18-12/§13">§ 13</a></article></article></li><li data-name="c." value="3"><article class="listArticle" id="kapittel-6-paragraf-5-ledd-1-punkt-3"><article class="legalP" id="kapittel-6-paragraf-5-ledd-1-punkt-3-ledd-1">organisasjoner med tillatelse etter <a href="lov/2022-03-18-12/§18">§ 18</a>.</article></article></li></ol></article><article class="legalP" id="kapittel-6-paragraf-5-ledd-2">Er vilkårene etter første ledd oppfylt, kan utbetalinger også helt eller delvis kreves tilbakebetalt. Et endelig vedtak om tilbakebetaling er tvangsgrunnlag for utlegg.</article><article class="legalP" id="kapittel-6-paragraf-5-ledd-3">Departementet kan gi forskrift om stansing av utbetalinger og bruken av inndratte pengespillmidler.</article></article><article class="legalArticle" data-lovdata-URL="NL/lov/2022-03-18-12/§36" data-name="§36" id="kapittel-6-paragraf-6"><h3 class="legalArticleHeader"><span class="legalArticleValue">§ 36</span>. <span class="legalArticleTitle">Overtredelsesgebyr</span></h3><article class="legalP" id="kapittel-6-paragraf-6-ledd-1">Lotteritilsynet kan ilegge overtredelsesgebyr mot den som forsettlig eller uaktsomt overtrer <a href="lov/2022-03-18-12/§4">§ 4</a>, <a href="lov/2022-03-18-12/§5">§ 5</a>, <a href="lov/2022-03-18-12/§6">§ 6</a> andre ledd, <a href="lov/2022-03-18-12/§7">§ 7</a> første eller tredje ledd, <a href="lov/2022-03-18-12/§8">§ 8</a> eller <a href="lov/2022-03-18-12/§26">§ 26</a>, dersom overtredelsen er vesentlig eller har skjedd gjentatte ganger. Dersom en bestemmelse er overtrådt av noen som har handlet på vegne av et foretak, kan overtredelsesgebyret ilegges foretaket.</article><article class="legalP" id="kapittel-6-paragraf-6-ledd-2">Et endelig vedtak om overtredelsesgebyr er tvangsgrunnlag for utlegg. Adgangen til å ilegge overtredelsesgebyr foreldes tre år etter at overtredelsen er opphørt. Foreldelsesfristen avbrytes når Lotteritilsynet gir forhåndsvarsel om vedtak om overtredelsesgebyr.</article><article class="legalP" id="kapittel-6-paragraf-6-ledd-3">Departementet gir forskrift om overtredelsesgebyr, inkludert om gebyrets maksimale størrelse.</article></article><article class="legalArticle" data-lovdata-URL="NL/lov/2022-03-18-12/§37" data-name="§37" id="kapittel-6-paragraf-7"><h3 class="legalArticleHeader"><span class="legalArticleValue" data-legalArea="31.16 19.07">§ 37</span>. <span class="legalArticleTitle">Straff</span></h3><article class="legalP" id="kapittel-6-paragraf-7-ledd-1">Med bøter eller fengsel inntil ett år straffes den som forsettlig eller grovt uaktsomt vesentlig overtrer forbudet i <a href="lov/2022-03-18-12/§4">§ 4</a> mot å tilby eller medvirke til å tilby pengespill uten tillatelse eller forbudet i <a href="lov/2022-03-18-12/§6">§ 6</a> andre ledd mot å markedsføre eller medvirke til å markedsføre pengespill.</article><article class="legalP" id="kapittel-6-paragraf-7-ledd-2">Grove overtredelser straffes med bøter eller fengsel inntil tre år. Ved avgjørelsen av om overtredelsen skal regnes som grov, skal det særlig legges vekt på om handlingen gjelder et betydelig beløp, er rettet mot barn, er begått ved flere anledninger eller over lengre tid, eller av andre grunner må anses som særlig skadelig.</article></article></section><section class="section" data-name="kap7" id="kapittel-7" data-lovdata-URL="NL/lov/2022-03-18-12/KAPITTEL_7"><h2>Kapittel 7. Ikrafttredelse, overgangsregler og endringer i andre lover</h2><article class="legalArticle" data-lovdata-URL="NL/lov/2022-03-18-12/§38" data-name="§38" id="kapittel-7-paragraf-1"><h3 class="legalArticleHeader"><span class="legalArticleValue">§ 38</span>. <span class="legalArticleTitle">Ikrafttredelse og overgangsregler</span></h3><article class="legalP" id="kapittel-7-paragraf-1-ledd-1">Loven gjelder fra den tiden<sup class="footnotereference" data-footnotereferencevalue="1" data-unique-footnote-counter="1">1</sup> Kongen bestemmer. Fra samme tid oppheves følgende lover:<ol class="defaultList" type="1"><li data-name="1." value="1"><article class="listArticle" id="kapittel-7-paragraf-1-ledd-1-punkt-1"><article class="legalP" id="kapittel-7-paragraf-1-ledd-1-punkt-1-ledd-1"><a href="lov/1927-07-01-3">lov 1. juli 1927 nr. 3 om veddemål ved totalisator</a></article></article></li><li data-name="2." value="2"><article class="listArticle" id="kapittel-7-paragraf-1-ledd-1-punkt-2"><article class="legalP" id="kapittel-7-paragraf-1-ledd-1-punkt-2-ledd-1"><a href="lov/1992-08-28-103">lov 28. august 1992 nr. 103 om pengespill m.v</a>.</article></article></li><li data-name="3." value="3"><article class="listArticle" id="kapittel-7-paragraf-1-ledd-1-punkt-3"><article class="legalP" id="kapittel-7-paragraf-1-ledd-1-punkt-3-ledd-1"><a href="lov/1995-02-24-11">lov 24. februar 1995 nr. 11 om lotterier m.v</a>.</article></article></li></ol></article><article class="legalP" id="kapittel-7-paragraf-1-ledd-2">Forskrifter fastsatt med hjemmel i lovene nevnt i første ledd gjelder også etter at denne loven trer i kraft.</article><article class="legalP" id="kapittel-7-paragraf-1-ledd-3">Departementet kan gi forskrift om overgangsordninger for tillatelser og godkjenninger som er fastsatt i eller med hjemmel i lovene nevnt i første ledd.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1 jan 2023 iflg. <a href="forskrift/2022-03-18-414">res. 18 mars 2022 nr. 414</a>.</article></footer></article><article class="legalArticle" data-lovdata-URL="NL/lov/2022-03-18-12/§39" data-name="§39" id="kapittel-7-paragraf-2"><h3 class="legalArticleHeader"><span class="legalArticleValue">§ 39</span>. <span class="legalArticleTitle">Endringer i andre lover</span></h3><article class="legalP" id="kapittel-7-paragraf-2-ledd-1">Fra den tiden denne loven trer i kraft, gjøres følgende endringer i andre lover: – – –</article></article></section></main></body></html>