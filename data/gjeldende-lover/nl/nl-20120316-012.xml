<!DOCTYPE html><html lang="nn"><head><title>Lov om kommunale vass- og avløpsanlegg (vass- og avløpsanleggslova)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2012-03-16-12</dd><dt class="dokid">DokumentID</dt><dd class="dokid">NL/lov/2012-03-16-12</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="dateInForce">I kraft frå</dt><dd class="dateInForce">2012-07-01</dd><dt class="lastChangeInForce">Ikrafttreding av siste endring</dt><dd class="lastChangeInForce">2020-11-01</dd><dt class="lastChangedBy">Sist endra ved</dt><dd class="lastChangedBy"><a href="lov/2019-12-20-99">lov/2019-12-20-99</a> fra 2020-11-01</dd><dt class="changesToDocuments">Endrar</dt><dd class="changesToDocuments"><ul><li><a href="lov/1974-05-31-17">lov/1974-05-31-17</a></li></ul></dd><dt class="legalArea">Rettsområde</dt><dd class="legalArea"><ul><li><a href="legal-areas/11" title="Forvaltnings- og kommunalrett">Forvaltnings- og kommunalrett</a> &gt; <a href="legal-areas/11.01" title="Kommuner og fylkeskommuner">Kommuner og fylkeskommuner</a></li></ul></dd><dt class="dateOfPublication">Kunngjort</dt><dd class="dateOfPublication">2012-03-16 14:05</dd><dt class="lastupdated">Rettet</dt><dd class="lastupdated">2021-09-09 (faglige fotnoter fjernet)</dd><dt class="titleShort">Korttittel</dt><dd class="titleShort">Vass- og avløpsanleggslova</dd><dt class="title">Tittel</dt><dd class="title">Lov om kommunale vass- og avløpsanlegg (vass- og avløpsanleggslova)</dd><dt class="miscInformation">Anna om dokumentet</dt><dd class="miscInformation">Lovens tittel endra med lov <a href="lov/2019-03-08-5">8 mars 2019 nr. 5</a> (ikr. 8 mars 2019 iflg. <a href="forskrift/2019-03-08-195">res. 8 mars 2019 nr. 195</a>). – Jf. <i>tidlegare</i> <a href="lov/1974-05-31-17">lov 31 mai 1974 nr. 17</a> om kommunale vass- og kloakkavgifter. – Sjå òg <a href="lov/1981-03-13-6/kap2">lover 13 mars 1981 nr. 6 kap. 2</a> til 4, <a href="lov/2000-11-24-82/kap2">24 nov 2000 nr. 82 kap. 2</a> til 4 og 8, <a href="lov/2008-06-27-71/kap27">pbl. kap. 27</a>. <br /> <strong>Vert oppheva</strong> ved lov <a href="lov/2025-06-06-26">6 juni 2025 nr. 26</a> (i kraft 1 jan 2026 iflg. <a href="forskrift/2025-06-06-988">res. 6 juni 2025 nr. 988</a>).</dd><dt class="refid">RefID</dt><dd class="refid">lov/2012-03-16-12</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om kommunale vass- og avløpsanlegg (vass- og avløpsanleggslova)</a><ul class="tocSubUl"><li><a href="#paragraf-1">§ 1. Kommunalt eigarskap til vass- og avløpsanlegg</a></li><li><a href="#paragraf-2">§ 2. Kommunalt løyve til privat vass- og avløpsanlegg</a></li><li><a href="#paragraf-3">§ 3. Kommunale vass- og avløpsgebyr</a></li><li><a href="#paragraf-4">§ 4. Ramma for kommunalt eigarskap til vass- og avløpsanlegg og hovudreglane for fastsetjing av vass- og avløpsgebyr</a></li><li><a href="#paragraf-5">§ 5. Lokale forskrifter</a></li><li><a href="#paragraf-6">§ 6. Lovpant og tvangsgrunnlag for utlegg</a></li><li><a href="#paragraf-7">§ 7. Ikraftsetjing</a></li></ul></li></ul></dd></dl></header><main class="documentBody" data-lovdata-URL="NL/lov/2012-03-16-12" id="dokument"><h1>Lov om kommunale vass- og avløpsanlegg (vass- og avløpsanleggslova)</h1><article class="legalArticle" data-lovdata-URL="NL/lov/2012-03-16-12/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Kommunalt eigarskap til vass- og avløpsanlegg</span></h2><article class="legalP" id="paragraf-1-ledd-1">Nye vass- og avløpsanlegg skal vere eigd av kommunar. Eksisterande vass- og avløpsanlegg kan berre seljast eller på annan måte overdragast til kommunar. Vesentleg utviding eller samanslåing av eksisterande private anlegg kan berre skje med løyve frå kommunen etter <a href="lov/2012-03-16-12/§2">§ 2</a>.</article><article class="legalP" id="paragraf-1-ledd-2">Fyrste ledd gjeld ikkje for overvassanlegg.</article><article class="legalP" id="paragraf-1-ledd-3">I lova her er det med vass- og avløpsanlegg meint hovudleidningar for vatn og avløp, pumpestasjonar, høgdebasseng, anlegg for handtering og reinsing av vatn og avløp m.m.</article><article class="legalP" id="paragraf-1-ledd-4">Lova her gjeld ikkje for mindre vass- og avløpsanlegg.</article><article class="legalP" id="paragraf-1-ledd-5">Lova gjeld heller ikkje for vass- og avløpsanlegg eigd av anna offentleg organ eller for næringsverksemd o.l. som ikkje er knytt til kommunale anlegg.</article><article class="changesToParent">Endra med <a href="lov/2019-03-08-5">lov 8 mars 2019 nr. 5</a> (ikr. 8 mars 2019 iflg. <a href="forskrift/2019-03-08-195">res. 8 mars 2019 nr. 195</a>).</article></article><article class="legalArticle" data-lovdata-URL="NL/lov/2012-03-16-12/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Kommunalt løyve til privat vass- og avløpsanlegg</span></h2><article class="legalP" id="paragraf-2-ledd-1">Kommunen kan etter søknad gi løyve til samanslåing eller vesentleg utviding av eksisterande privat vass- og avløpsanlegg eller til etablering av nytt anlegg dersom<ul class="defaultList"><li data-li-identifier="-" data-name="-"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">det private anlegget ligg så langt frå kommunalt vass- og avløpsanlegg at kommunen ikkje kan krevje at busetnaden som det private anlegget tener eller skal tene skal knytast til det kommunale anlegget med heimel i plan- og <a href="lov/2008-06-27-71/§27-1">bygningslova § 27-1</a> og <a href="lov/2008-06-27-71/§27-2">§ 27-2</a>, eller</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">kostnadene ved å knyte seg til det kommunale anlegget vil vere uhøveleg store eller andre særlege omsyn talar for det.</article></article></li></ul></article><article class="legalP" id="paragraf-2-ledd-2">Nye anlegg etter første ledd skal organiserast som andelslag eigd av brukarane. Kommunen avgjer om det elles skal stillast særlege vilkår for løyvet.</article><article class="legalP" id="paragraf-2-ledd-3">Ved samanslåing eller vesentleg utviding av eksisterande anlegg avgjer kommunen om det skal stillast særlege vilkår for løyvet. Når særlege omsyn talar for det, kan kommunen krevje at anlegget skal organiserast som andelslag eigd av brukarane.</article></article><article class="legalArticle" data-lovdata-URL="NL/lov/2012-03-16-12/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kommunale vass- og avløpsgebyr</span></h2><article class="legalP" id="paragraf-3-ledd-1">Når ein fast eigedom har tilknyting til kommunal vass- eller avløpsleidning, anten beinveges eller gjennom privat samleidning, har eigaren skyldnad til å svare vass- og avløpsgebyr til kommunen. Det same gjeld når kommunen med heimel i plan- og <a href="lov/2008-06-27-71/§27-1">bygningslova §§ 27-1</a> eller <a href="lov/2008-06-27-71/§27-2">27-2</a> har kravd at eigedomen skal ha slik tilknyting. Gebyr kan krevjast jamvel av eigedom som det ikkje er hus på, når kommunen kunne kravd tilknyting til slike leidningar om det hadde vore hus på eigedomen. Er det ikkje bygd på eigedomen av di det, i lov eller i vedtak av offentleg styresmakt, er sett forbod mot bygging, kan det ikkje krevjast gebyr så lenge forbodet gjeld. Det same gjeld når byggjehindringa er annan serleg grunn som eigaren ikkje har ansvaret for.</article><article class="legalP" id="paragraf-3-ledd-2">Gebyr kan òg krevjast for eigedom som slepp ut avløpsvatn i vassdrag når kommunen legg vassdraget i lukka leidning.</article><article class="legalP" id="paragraf-3-ledd-3">Når ikkje anna er avtala, skal gebyr for bortfest grunn svarast av festaren og ikkje av eigaren, i fall festaren har arvefeste eller festerett for så lang tid at det er att minst 30 år av festetida rekna frå den tid gebyrskyldnaden kom opp. Det same gjeld når avtala gjev festaren rett til å krevja festetida lengd så mykje at det vert att ei festetid på minst 30 år som nemnt, om festaren gjer bruk av retten sin.</article><article class="legalP" id="paragraf-3-ledd-4">Kommunen kan ta bort alt eller noko av gebyret for eigedom som det ikkje er hus på.</article></article><article class="legalArticle" data-lovdata-URL="NL/lov/2012-03-16-12/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ramma for kommunalt eigarskap til vass- og avløpsanlegg og hovudreglane for fastsetjing av vass- og avløpsgebyr</span></h2><article class="legalP" id="paragraf-4-ledd-1">Gebyra skal vera eingongsgebyr for tilknyting og årlege gebyr.</article><article class="legalP" id="paragraf-4-ledd-2">Departementet fastset i forskrift ramma for gebyra og hovudreglane om utrekning og innkrevjing. Likeeins kan departementet fastsetje andre føresegner til gjennomføring av lova.</article></article><article class="legalArticle" data-lovdata-URL="NL/lov/2012-03-16-12/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Lokale forskrifter</span></h2><article class="legalP" id="paragraf-5-ledd-1">Kommunen fastset i forskrift storleiken på gebyra i kommunen og gjev nærare reglar om gjennomføring av gebyrvedtaket og innkrevjing av gebyra.</article></article><article class="legalArticle" data-lovdata-URL="NL/lov/2012-03-16-12/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Lovpant og tvangsgrunnlag for utlegg</span></h2><article class="legalP" id="paragraf-6-ledd-1">Forfalt krav på årsgebyr etter denne lova er sikra med lovpant i eigedomen etter <a href="lov/1980-02-08-2/§6-1">pantelova § 6-1</a>. Både årsgebyr og eingongsgebyr for tilknyting er elles tvangsgrunnlag for utlegg. Gebyra kan krevjast inn av kommunen etter reglane for innkrevjing av skatt.</article><article class="changesToParent">Endra med <a href="lov/2019-12-20-99">lov 20 des 2019 nr. 99</a> (ikr. 1 nov 2020 iflg. <a href="forskrift/2020-10-30-2181">res. 30 okt 2020 nr. 2181</a>). <strong>Vert endra</strong> med lov <a href="lov/2025-04-25-12">25 april 2025 nr. 12</a> (i kraft 1 jan 2026 iflg. <a href="forskrift/2025-06-10-967">res. 10 juni 2025 nr. 967</a>, med unntak i saker om utlegg, se <a href="forskrift/2025-06-10-967">ikrafttredelsesvedtaket</a> bokstav a).</article></article><article class="legalArticle" data-lovdata-URL="NL/lov/2012-03-16-12/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikraftsetjing</span></h2><article class="legalP" id="paragraf-7-ledd-1">Lova tek til å gjelde frå den tid Kongen fastset.<sup class="footnotereference" data-footnotereferencevalue="1" data-unique-footnote-counter="1">1</sup> Frå same tid opphevast <a href="lov/1974-05-31-17">lov 31. mai 1974 nr. 17</a> om kommunale vass- og kloakkavgifter.</article><article class="legalP" id="paragraf-7-ledd-2">Forskrifter gjevne i medhald av <a href="lov/1974-05-31-17">lov 31. mai 1974 nr. 17</a> om kommunale vass- og kloakkavgifter gjeld òg etter at lova her tek til å gjelde.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Frå 1 juli 2012 iflg. <a href="forskrift/2012-03-16-239">res. 16 mars 2012 nr. 239</a>.</article></footer></article></main></body></html>