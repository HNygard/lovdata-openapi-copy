<!DOCTYPE html><html lang="nb"><head><title>Lov om omdanning av Opplysningsvesenets fond til aksjeselskap</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2024-06-25-58</dd><dt class="dokid">DokumentID</dt><dd class="dokid">NL/lov/2024-06-25-58</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">2024-06-25, 2025-01-01</dd><dt class="changesToDocuments">Endrer</dt><dd class="changesToDocuments"><ul><li><a href="lov/2021-06-18-98">lov/2021-06-18-98</a></li></ul></dd><dt class="legalArea">Rettsområde</dt><dd class="legalArea"><ul><li><a href="legal-areas/26" title="Selskaper, fond og foreninger">Selskaper, fond og foreninger</a> &gt; <a href="legal-areas/26.03" title="Fond">Fond</a></li> <li><a href="legal-areas/26" title="Selskaper, fond og foreninger">Selskaper, fond og foreninger</a> &gt; <a href="legal-areas/26.01" title="Aksjeselskaper og allmennaksjeselskaper">Aksjeselskaper og allmennaksjeselskaper</a></li> <li><a href="legal-areas/07" title="Familie-, person- og barnerett">Familie-, person- og barnerett</a> &gt; <a href="legal-areas/07.09" title="Trossamfunn. Kirken">Trossamfunn. Kirken</a></li></ul></dd><dt class="dateOfPublication">Kunngjort</dt><dd class="dateOfPublication">2024-06-25 12:05</dd><dt class="lastupdated">Rettet</dt><dd class="lastupdated">2024-11-01 (departement)</dd><dt class="titleShort">Korttittel</dt><dd class="titleShort">Lov om omdanning av Opplysningsvesenets fond til aksjeselskap</dd><dt class="title">Tittel</dt><dd class="title">Lov om omdanning av Opplysningsvesenets fond til aksjeselskap</dd><dt class="miscInformation">Annet om dokumentet</dt><dd class="miscInformation"><a href="forarbeid/prop-82-l-202324">Prop. 82 L (2023–2024)</a>, <a href="forarbeid/inns-359-l-202324">Innst. 359 L (2023–2024)</a>, <a href="forarbeid/lovvedtak-89-202324">Lovvedtak 89 (2023–2024)</a>. Stortingets første og andre gangs behandling hhv. 12. og 17. juni 2024. Fremmet av Barne- og familiedepartementet.</dd><dt class="refid">RefID</dt><dd class="refid">lov/2024-06-25-58</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om omdanning av Opplysningsvesenets fond til aksjeselskap</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Omdanning av Opplysningsvesenets fond</a></li><li><a href="#paragraf-3">§ 3. Overføring av eiendeler, rettigheter og forpliktelser i omdanningen</a></li><li><a href="#paragraf-4">§ 4. Overføring av eiendommer med særlige hjemmelsforhold</a></li><li><a href="#paragraf-5">§ 5. Omregistreringer</a></li><li><a href="#paragraf-6">§ 6. Ikrafttredelse</a></li><li><a href="#paragraf-7">§ 7. Endring i andre lover</a></li></ul></li></ul></dd></dl></header><main class="documentBody" data-lovdata-URL="NL/lov/2024-06-25-58" id="dokument"><h1>Lov om omdanning av Opplysningsvesenets fond til aksjeselskap</h1><article class="legalArticle" data-lovdata-URL="NL/lov/2024-06-25-58/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne loven er å regulere overgangsspørsmål i forbindelse med omdanning av Opplysningsvesenets fond til aksjeselskap og deling av fondets eiendeler med Den norske kirke.</article></article><article class="legalArticle" data-lovdata-URL="NL/lov/2024-06-25-58/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Omdanning av Opplysningsvesenets fond</span></h2><article class="legalP" id="paragraf-2-ledd-1">Opplysningsvesenets fond omdannes til aksjeselskap ved at fondets eiendeler, rettigheter og forpliktelser i sin helhet overføres til et aksjeselskap mot at staten tegner samtlige aksjer i selskapet. <a href="lov/1997-06-13-44">Aksjeloven</a> gjelder med mindre annet følger av loven her.</article><article class="legalP" id="paragraf-2-ledd-2">Omdanningen trer i kraft fra det tidspunktet Kongen bestemmer.</article></article><article class="legalArticle" data-lovdata-URL="NL/lov/2024-06-25-58/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Overføring av eiendeler, rettigheter og forpliktelser i omdanningen</span></h2><article class="legalP" id="paragraf-3-ledd-1">Konsesjoner og andre offentlige rettigheter og tillatelser som gjelder for Opplysningsvesenets fond, blir på omdanningstidspunktet overført til aksjeselskapet. Det samme gjelder ved senere overdragelse av eiendeler, rettigheter og forpliktelser til heleide datterselskaper av aksjeselskapet.</article><article class="legalP" id="paragraf-3-ledd-2">Fordringshavere og øvrige rettighetshavere kan ikke motsette seg overføringen etter <a href="lov/2024-06-25-58/§2">§ 2</a> eller gjøre gjeldende at den utgjør en bortfallsgrunn for rettsforholdet.</article><article class="legalP" id="paragraf-3-ledd-3">Eiendommer og rettigheter som overføres etter <a href="lov/2024-06-25-58/§2">§ 2</a>, er unntatt fra konsesjonsplikt etter <a href="lov/2003-11-28-98/§2">konsesjonsloven §§ 2</a> og <a href="lov/2003-11-28-98/§3">3</a>. Det samme gjelder ved senere overdragelse av eiendeler og rettigheter til heleide datterselskaper av aksjeselskapet.</article><article class="legalP" id="paragraf-3-ledd-4">Omdanningen utløser ikke konsesjonsplikt etter <a href="lov/1917-12-14-16">vannfallrettighetsloven</a>.</article></article><article class="legalArticle" data-lovdata-URL="NL/lov/2024-06-25-58/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Overføring av eiendommer med særlige hjemmelsforhold</span></h2><article class="legalP" id="paragraf-4-ledd-1">Aksjeselskapet overtar på omdanningstidspunktet eiendomsretten til fast eiendom med særlige hjemmelsforhold som forvaltes av Opplysningsvesenets fond på omdanningstidspunktet.</article><article class="legalP" id="paragraf-4-ledd-2"><a href="lov/1984-04-06-17">Lov om vederlag ved oreigning av fast eigedom</a> gjelder for fast eiendom som overdras etter første ledd og som Opplysningsvesenets fond ikke alene var eier av på omdanningstidspunktet. Skjønn for fastsetting av erstatning etter første punktum holdes etter reglene i <a href="lov/1917-06-01-1">lov om skjønn og ekspropriasjonssaker</a> og kan innledes av den som oppgir å være forrige rettighetshaver. Dersom retten fastslår at det for en part har skjedd en ekspropriasjon etter første ledd, har denne parten krav på erstatning av staten for nødvendige utgifter i sakens anledning.</article></article><article class="legalArticle" data-lovdata-URL="NL/lov/2024-06-25-58/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Omregistreringer</span></h2><article class="legalP" id="paragraf-5-ledd-1">Omregistrering av eiendeler, rettigheter og heftelser i grunnboken og andre offentlige registre i forbindelse med omdanningen og ved etterfølgende overdragelse til heleide datterselskaper skjer ved navneendring.</article></article><article class="legalArticle" data-lovdata-URL="NL/lov/2024-06-25-58/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Loven trer i kraft straks, med unntak av <a href="lov/2024-06-25-58/§7/nummer/1">§ 7 nr. 1</a>, som gjelder fra den tid<sup class="footnotereference" data-footnotereferencevalue="1" data-unique-footnote-counter="1">1</sup> Kongen bestemmer.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1. januar 2025 iflg. <a href="forskrift/2024-06-25-1216">res. 25 juni 2024 nr. 1216</a>.</article></footer></article><article class="legalArticle" data-lovdata-URL="NL/lov/2024-06-25-58/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Endring i andre lover</span></h2><article class="legalP" id="paragraf-7-ledd-1">Fra det tidspunkt som følger av <a href="lov/2024-06-25-58/§6">§ 6</a> gjøres følgende endringer i andre lover:</article> <article class="document-change" data-document="lov/2021-06-18-98" id="paragraf-7-dokumentendring-1"><article class="change" data-repeal-part="lov/2021-06-18-98" id="paragraf-7-dokumentendring-1-endring-1"><article class="defaultP"><strong>1.</strong> <a href="lov/2021-06-18-98">Lov 18. juni 2021 nr. 98 om Opplysningsvesenets fond</a> oppheves.</article></article></article> <article class="document-change" data-document="lov/2020-04-24-31" id="paragraf-7-dokumentendring-2"><article class="change" data-add-new-part="lov/2020-04-24-31/§14/ledd/8" id="paragraf-7-dokumentendring-2-endring-1"><article class="defaultP"><strong>2.</strong> I <a href="lov/2020-04-24-31">lov 24. april 2020 nr. 31 om tros- og livssynssamfunn</a> skal <a href="lov/2020-04-24-31/§14">§ 14</a> nytt åttende ledd lyde: – – –</article></article></article></article></main></body></html>