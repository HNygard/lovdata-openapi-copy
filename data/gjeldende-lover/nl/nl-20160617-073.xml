<!DOCTYPE html><html lang="no"><head><title>Lov om offentlige anskaffelser (anskaffelsesloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2016-06-17-73</dd><dt class="dokid">DokumentID</dt><dd class="dokid">NL/lov/2016-06-17-73</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">2017-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-07-01</dd><dt class="lastChangedBy">Sist endret ved</dt><dd class="lastChangedBy"><a href="lov/2025-06-20-34">lov/2025-06-20-34</a> fra 2025-07-01</dd><dt class="changesToDocuments">Endrer</dt><dd class="changesToDocuments"><ul><li><a href="lov/1999-07-16-69">lov/1999-07-16-69</a></li></ul></dd><dt class="legalArea">Rettsområde</dt><dd class="legalArea"><ul><li><a href="legal-areas/01" title="Anskaffelser, avtaler, bygg og entrepriser">Anskaffelser, avtaler, bygg og entrepriser</a> &gt; <a href="legal-areas/01.01" title="Anskaffelser">Anskaffelser</a></li> <li><a href="legal-areas/11" title="Forvaltnings- og kommunalrett">Forvaltnings- og kommunalrett</a> &gt; <a href="legal-areas/11.03" title="Offentlig forvaltning">Offentlig forvaltning</a></li></ul></dd><dt class="dateOfPublication">Kunngjort</dt><dd class="dateOfPublication">2016-06-17 16:30</dd><dt class="lastupdated">Rettet</dt><dd class="lastupdated">2023-06-15 (EØS-informasjon)</dd><dt class="eeaReferences">EØS-henvisning</dt><dd class="eeaReferences"><a href="avtale/avt-1992-05-02-1-v16">EØS-avtalen vedlegg XVI</a> <br />nr. 2 (direktiv <a href="eu/32014l0024">2014/24/EU</a>), <br />nr. 4 (direktiv <a href="eu/32014l0025">2014/25/EU</a>), <br />nr. 5 (direktiv <a href="eu/31989l0665">89/665/EØF</a>), <br />nr. 6f (direktiv <a href="eu/32014l0023">2014/23/EU</a>).</dd><dt class="titleShort">Korttittel</dt><dd class="titleShort">Anskaffelsesloven</dd><dt class="title">Tittel</dt><dd class="title">Lov om offentlige anskaffelser (anskaffelsesloven)</dd><dt class="refid">RefID</dt><dd class="refid">lov/2016-06-17-73</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om offentlige anskaffelser (anskaffelsesloven)</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Rettighetshavere</a></li><li><a href="#paragraf-4">§ 4. Grunnleggende prinsipper</a></li><li><a href="#paragraf-5">§ 5. Miljø, menneskerettigheter og andre samfunnshensyn</a></li><li><a href="#paragraf-6">§ 5a. Forskrifter om arbeidsforhold, sosiale forhold og arbeidslivskriminalitet</a></li><li><a href="#paragraf-7">§ 6. Forskrift om lønns- og arbeidsvilkår mv. i offentlige kontrakter</a></li><li><a href="#paragraf-8">§ 7. Krav om bruk av lærlinger</a></li><li><a href="#paragraf-9">§ 7a. Regler om anskaffelser av helse- og sosialtjenester</a></li><li><a href="#paragraf-10">§ 8. Søksmål</a></li><li><a href="#paragraf-11">§ 9. Midlertidig forføyning</a></li><li><a href="#paragraf-12">§ 10. Erstatning</a></li><li><a href="#paragraf-13">§ 11. Tvisteløsningsorgan</a></li><li><a href="#paragraf-14">§ 12. Overtredelsesgebyr</a></li><li><a href="#paragraf-15">§ 13. Søksmål om å kjenne en kontrakt uten virkning</a></li><li><a href="#paragraf-16">§ 14. Søksmål om å avkorte en kontrakts varighet eller idømme oppdragsgiver overtredelsesgebyr</a></li><li><a href="#paragraf-17">§ 15. Prosessuelle særregler og tidsfrister ved søksmål etter §§ 13 og 14</a></li><li><a href="#paragraf-18">§ 16. Forskrifter</a></li><li><a href="#paragraf-19">§ 17. Pålegg</a></li><li><a href="#paragraf-20">§ 18. Ikrafttredelse og overgangsregler</a></li></ul></li></ul></dd></dl></header><main class="documentBody" data-lovdata-URL="NL/lov/2016-06-17-73" id="dokument"><h1>Lov om offentlige anskaffelser (anskaffelsesloven)</h1><article class="legalArticle" data-lovdata-URL="NL/lov/2016-06-17-73/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Loven skal fremme effektiv bruk av samfunnets ressurser. Den skal også bidra til at det offentlige opptrer med integritet, slik at allmennheten har tillit til at offentlige anskaffelser skjer på en samfunnstjenlig måte.</article></article><article class="legalArticle" data-lovdata-URL="NL/lov/2016-06-17-73/§2" data-name="§2" id="paragraf-2"><h2 class="legalArticleHeader"><span class="legalArticleValue" data-legalArea="06.17">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Loven gjelder når oppdragsgivere som nevnt i annet ledd inngår vare-, tjeneste- eller bygge- og anleggskontrakter, herunder konsesjonskontrakter, eller gjennomfører plan- og designkonkurranser, med en anslått verdi som er lik eller overstiger 100&#xa0;000 kroner ekskl. merverdiavgift.</article><article class="legalP" id="paragraf-2-ledd-2">Loven gjelder for følgende oppdragsgivere:<ol class="defaultList" type="a"><li data-name="a." value="1"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">statlige myndigheter,</article></article></li><li data-name="b." value="2"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">fylkeskommunale og kommunale myndigheter,</article></article></li><li data-name="c." value="3"><article class="listArticle" id="paragraf-2-ledd-2-punkt-3"><article class="legalP" id="paragraf-2-ledd-2-punkt-3-ledd-1">offentligrettslige organer,</article></article></li><li data-name="d." value="4"><article class="listArticle" id="paragraf-2-ledd-2-punkt-4"><article class="legalP" id="paragraf-2-ledd-2-punkt-4-ledd-1">sammenslutninger med en eller flere oppdragsgivere som nevnt i bokstav a til c,</article></article></li><li data-name="e." value="5"><article class="listArticle" id="paragraf-2-ledd-2-punkt-5"><article class="legalP" id="paragraf-2-ledd-2-punkt-5-ledd-1">offentlige foretak som utøver forsyningsaktivitet som definert i internasjonale avtaler som Norge er forpliktet av og</article></article></li><li data-name="f." value="6"><article class="listArticle" id="paragraf-2-ledd-2-punkt-6"><article class="legalP" id="paragraf-2-ledd-2-punkt-6-ledd-1">andre virksomheter som utøver forsyningsaktivitet på grunnlag av enerett eller særrett som definert i internasjonale avtaler som Norge er forpliktet av.</article></article></li></ol></article><article class="legalP" id="paragraf-2-ledd-3">Loven gjelder ikke for anskaffelser som kan unntas etter <a href="lov/1992-11-27-109/eøsl/a123">EØS-avtalen artikkel 123</a>. Departementet kan i forskrift fastsette ytterligere unntak fra lovens virkeområde.</article><article class="legalP" id="paragraf-2-ledd-4">Departementet kan i forskrift fastsette at loven skal gjelde for bygge- og anleggskontrakter og tilknyttede tjenestekontrakter som oppdragsgivere som nevnt i annet ledd bokstav a til d ikke selv inngår, men yter direkte tilskudd til med mer enn 50 prosent.</article><article class="legalP" id="paragraf-2-ledd-5">Departementet kan i forskrift fastsette at loven skal gjelde for Svalbard, og fastsette særlige regler av hensyn til de stedlige forholdene.</article><article class="changesToParent">Endret ved <a href="lov/2017-01-13-2">lov 13 jan 2017 nr. 2</a> (ikr. 14 feb 2017).</article></article><article class="legalArticle" data-lovdata-URL="NL/lov/2016-06-17-73/§3" data-name="§3" id="paragraf-3"><h2 class="legalArticleHeader"><span class="legalArticleValue" data-legalArea="06.17">§ 3</span>. <span class="legalArticleTitle">Rettighetshavere</span></h2><article class="legalP" id="paragraf-3-ledd-1">Rettighetshavere etter loven er virksomheter som er opprettet i samsvar med lovgivningen i en EØS-stat og har sitt sete, hovedadministrasjon eller hovedforetak i en slik stat. Det samme gjelder virksomheter som er gitt rettigheter etter WTO-avtalen om offentlige innkjøp eller andre internasjonale avtaler som Norge er forpliktet av, i det omfang som følger av slike avtaler.</article></article><article class="legalArticle" data-lovdata-URL="NL/lov/2016-06-17-73/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Grunnleggende prinsipper</span></h2><article class="legalP" id="paragraf-4-ledd-1">Oppdragsgiveren skal opptre i samsvar med grunnleggende prinsipper om konkurranse, likebehandling, forutberegnelighet, etterprøvbarhet og forholdsmessighet.</article></article><article class="legalArticle" data-lovdata-URL="NL/lov/2016-06-17-73/§5" data-name="§5" id="paragraf-5"><h2 class="legalArticleHeader"><span class="legalArticleValue" data-legalArea="21 22">§ 5</span>. <span class="legalArticleTitle">Miljø, menneskerettigheter og andre samfunnshensyn</span></h2><article class="legalP" id="paragraf-5-ledd-1">Statlige, fylkeskommunale og kommunale myndigheter og offentligrettslige organer skal innrette sin anskaffelsespraksis slik at den bidrar til å redusere skadelig miljøpåvirkning, og fremme klimavennlige løsninger der dette er relevant. Dette skal blant annet skje ved at oppdragsgiveren tar hensyn til livssykluskostnader. Disse oppdragsgiverne skal også ha egnede rutiner for å fremme respekt for grunnleggende menneskerettigheter ved offentlige anskaffelser der det er en risiko for brudd på slike rettigheter. Departementet kan gi forskrift om det nærmere innholdet av bestemmelsen.</article><article class="legalP" id="paragraf-5-ledd-2">Oppdragsgiveren kan stille egnede krav og kriterier knyttet til ulike trinn i anskaffelsesprosessen, slik at offentlige kontrakter gjennomføres på en måte som fremmer hensyn til miljø, innovasjon, arbeidsforhold og sosiale forhold, forutsatt at kravene og kriteriene har tilknytning til leveransen.</article><article class="legalP" id="paragraf-5-ledd-3">Oppdragsgiveren skal stille krav til universell utforming i offentlige kontrakter i samsvar med regler som fastsettes i forskrift.</article><article class="changesToParent">Endret ved lover <a href="lov/2017-01-13-2">13 jan 2017 nr. 2</a> (ikr. 14 feb 2017), <a href="lov/2023-06-16-68">16 juni 2023 nr. 68</a>.</article></article><article class="legalArticle" data-lovdata-URL="NL/lov/2016-06-17-73/§5a" data-name="§5a" id="paragraf-6"><h2 class="legalArticleHeader"><span class="legalArticleValue">§ 5a</span>. <span class="legalArticleTitle">Forskrifter om arbeidsforhold, sosiale forhold og arbeidslivskriminalitet</span></h2><article class="legalP" id="paragraf-6-ledd-1">For å fremme hensynet til arbeidsforhold og sosiale forhold, jf. <a href="lov/2016-06-17-73/§5">§ 5</a>, og motarbeide arbeidslivskriminalitet, kan departementet gi forskrift som pålegger statlige, fylkeskommunale og kommunale myndigheter og offentligrettslige organer en plikt til å:<ol class="defaultList" type="a"><li data-name="a." value="1"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">stille kontraktsvilkår om betalingsform ved utførelsen av offentlige kontrakter for å bekjempe arbeidslivskriminalitet,</article></article></li><li data-name="b." value="2"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">sette begrensninger i antallet ledd i leverandørkjeden ved utførelsen av kontrakter i bransjer med særlige utfordringer knyttet til arbeidslivskriminalitet og</article></article></li><li data-name="c." value="3"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">kontrollere at kontraktsvilkår og begrensninger i ledd i leverandørkjeden blir overholdt, og iverksette tiltak overfor leverandøren ved manglende overholdelse.</article></article></li></ol></article><article class="changesToParent">Tilføyd ved lov <a href="lov/2023-06-16-68">16 juni 2023 nr. 68</a>.</article></article><article class="legalArticle" data-lovdata-URL="NL/lov/2016-06-17-73/§6" data-name="§6" id="paragraf-7"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Forskrift om lønns- og arbeidsvilkår mv. i offentlige kontrakter</span></h2><article class="legalP" id="paragraf-7-ledd-1">Departementet kan i forskrift pålegge statlige, fylkeskommunale og kommunale myndigheter og offentligrettslige organer å ta inn kontraktsvilkår i tjeneste- og bygge- og anleggskontrakter som skal<ol class="defaultList" type="a"><li data-name="a." value="1"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">sikre lønns- og arbeidsvilkår som ikke er dårligere enn det som følger av gjeldende forskrifter om allmenngjorte tariffavtaler eller landsomfattende tariffavtaler for de aktuelle bransjene,</article></article></li><li data-name="b." value="2"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">sikre at <a href="lov/2005-06-17-62">arbeidsmiljølovens</a> bestemmelser om ansettelser og lønns- og arbeidsvilkår overholdes,</article></article></li><li data-name="c." value="3"><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">sikre at <a href="lov/2005-12-21-124">lov om obligatorisk tjenestepensjon</a> overholdes og</article></article></li><li data-name="d." value="4"><article class="listArticle" id="paragraf-7-ledd-1-punkt-4"><article class="legalP" id="paragraf-7-ledd-1-punkt-4-ledd-1">sikre at helse, miljø og sikkerhet ivaretas på den enkelte arbeidsplass.</article></article></li></ol></article><article class="legalP" id="paragraf-7-ledd-2">Departementet kan i forskrift pålegge oppdragsgivere å kontrollere at kontraktsvilkårene blir overholdt, og å iverksette tiltak overfor leverandøren ved manglende overholdelse av kontraktsvilkårene. Departementet kan i forskrift pålegge leverandører og underleverandører å utlevere nødvendig dokumentasjon for at en oppdragsgiver kan oppfylle plikten til å kontrollere at kontraktsvilkårene blir overholdt.</article><article class="legalP" id="paragraf-7-ledd-3">Arbeidstilsynet fører tilsyn med at forskrift gitt med hjemmel i første og annet ledd blir overholdt. Tilsynet gir de pålegg og treffer de enkeltvedtak som er nødvendige for gjennomføring av forskriften. <a href="lov/2005-06-17-62">Arbeidsmiljøloven</a> <a href="lov/2005-06-17-62/§18-4">§ 18-4</a>, <a href="lov/2005-06-17-62/§18-5">§ 18-5</a>, <a href="lov/2005-06-17-62/§18-6">§ 18-6</a> første, annet, sjette, sjuende og åttende ledd samt <a href="lov/2005-06-17-62/§18-7">§§ 18-7</a>, <a href="lov/2005-06-17-62/§18-8">18-8</a>, <a href="lov/2005-06-17-62/§18-10">18-10</a>, <a href="lov/2005-06-17-62/§18-10a">18-10 a</a>, <a href="lov/2005-06-17-62/§18-12">18-12</a> og <a href="lov/2005-06-17-62/§18-13">18-13</a> får tilsvarende anvendelse.</article><article class="legalP" id="paragraf-7-ledd-4">Havindustritilsynet har innenfor sitt myndighetsområde tilsvarende tilsynsansvar og myndighet som nevnt i tredje ledd.</article><article class="changesToParent">Endret ved lover <a href="lov/2017-04-21-18">21 apr 2017 nr. 18</a>, <a href="lov/2023-06-16-68">16 juni 2023 nr. 68</a>, <a href="lov/2024-03-22-11">22 mars 2024 nr. 11</a> (i kraft 1 april 2024 iflg. <a href="forskrift/2024-03-22-516">res. 22 mars 2024 nr. 516</a>), <a href="lov/2025-06-20-34">20 juni 2025 nr. 34</a> (i kraft 1 juli 2025 iflg. <a href="forskrift/2025-06-20-1099">res. 20 juni 2025 nr. 1099</a>).</article></article><article class="legalArticle" data-lovdata-URL="NL/lov/2016-06-17-73/§7" data-name="§7" id="paragraf-8"><h2 class="legalArticleHeader"><span class="legalArticleValue" data-legalArea="28.05">§ 7</span>. <span class="legalArticleTitle">Krav om bruk av lærlinger</span></h2><article class="legalP" id="paragraf-8-ledd-1">Statlige, fylkeskommunale og kommunale myndigheter og offentligrettslige organer skal stille krav om at leverandører er tilknyttet en lærlingordning, og at en eller flere lærlinger deltar i arbeidet med gjennomføringen av kontrakten. Kravet gjelder i bransjer hvor departementet i forskrift har definert at det er særlig behov for læreplasser. Departementet kan i forskrift fastsette nærmere regler om krav om bruk av lærlinger, herunder bestemme at kravet bare skal gjelde for kontrakter over en bestemt verdi og varighet.</article><article class="legalP" id="paragraf-8-ledd-2">I den enkelte anskaffelsen må krav etter første ledd stå i forhold til kontraktens art og omfang.</article></article><article class="legalArticle" data-lovdata-URL="NL/lov/2016-06-17-73/§7a" data-name="§7a" id="paragraf-9"><h2 class="legalArticleHeader"><span class="legalArticleValue">§ 7a</span>. <span class="legalArticleTitle">Regler om anskaffelser av helse- og sosialtjenester</span></h2><article class="legalP" id="paragraf-9-ledd-1">Departementet skal ved forskrift gi særskilte regler om anskaffelser av helse- og sosialtjenester.</article><article class="legalP" id="paragraf-9-ledd-2">Departementet skal ved utformingen av forskriften særlig legge vekt på særtrekkene ved helse- og sosialtjenester. Forskriften skal bidra til å fremme viktige hensyn som mangfold, kvalitet, kontinuitet og brukermedvirkning innenfor dette tjenesteområdet.</article></article><article class="legalArticle" data-lovdata-URL="NL/lov/2016-06-17-73/§8" data-name="§8" id="paragraf-10"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Søksmål</span></h2><article class="legalP" id="paragraf-10-ledd-1">Søksmål om brudd på loven eller forskrift gitt i medhold av loven reises for tingretten uten forliksmekling.</article><article class="legalP" id="paragraf-10-ledd-2">Inntil kontrakt er inngått, kan retten sette til side beslutninger som oppdragsgiveren har truffet i strid med loven eller forskrift gitt i medhold av loven.</article><article class="legalP" id="paragraf-10-ledd-3">Departementet kan gi forskrift om tvungent verneting.</article></article><article class="legalArticle" data-lovdata-URL="NL/lov/2016-06-17-73/§9" data-name="§9" id="paragraf-11"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Midlertidig forføyning</span></h2><article class="legalP" id="paragraf-11-ledd-1"><a href="lov/2005-06-17-90">Tvisteloven</a> gjelder for behandlingen av begjæringer om midlertidig forføyning med mindre annet er bestemt i denne loven eller forskrift gitt i medhold av loven. Etter at kontrakt er inngått, kan retten ikke beslutte midlertidig forføyning mot oppdragsgiveren for brudd på loven eller forskrift gitt i medhold av loven.</article><article class="legalP" id="paragraf-11-ledd-2">Departementet kan gi forskrift om at oppdragsgiverens adgang til å inngå kontrakt suspenderes dersom begjæring om midlertidig forføyning fremsettes i en fastsatt karensperiode.</article><article class="legalP" id="paragraf-11-ledd-3">Departementet kan gi forskrift om begjæringer om midlertidige forføyninger, herunder fastsette at oppdragsgiveren kan sette en frist for fremsettelse av begjæring om midlertidig forføyning mot beslutninger om å avvise eller forkaste en forespørsel om å delta i konkurransen.</article></article><article class="legalArticle" data-lovdata-URL="NL/lov/2016-06-17-73/§10" data-name="§10" id="paragraf-12"><h2 class="legalArticleHeader"><span class="legalArticleValue" data-legalArea="05.06">§ 10</span>. <span class="legalArticleTitle">Erstatning</span></h2><article class="legalP" id="paragraf-12-ledd-1">Leverandøren har krav på erstatning for tap han har lidt som følge av brudd på loven eller forskrift gitt i medhold av loven.</article></article><article class="legalArticle" data-lovdata-URL="NL/lov/2016-06-17-73/§11" data-name="§11" id="paragraf-13"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Tvisteløsningsorgan</span></h2><article class="legalP" id="paragraf-13-ledd-1">Kongen kan opprette et organ for løsning av tvister om rettigheter og plikter etter loven og forskrifter gitt i medhold av loven. Oppdragsgivere som er omfattet av loven, har plikt til å delta i prosessen for organet.</article><article class="legalP" id="paragraf-13-ledd-2">Departementet kan gi forskrift om saksbehandlingen i organet.</article><article class="legalP" id="paragraf-13-ledd-3"><a href="lov/2006-05-19-16">Offentleglova</a> gjelder for tvisteløsningsorganets virksomhet.</article></article><article class="legalArticle" data-lovdata-URL="NL/lov/2016-06-17-73/§12" data-name="§12" id="paragraf-14"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Overtredelsesgebyr</span></h2><article class="legalP" id="paragraf-14-ledd-1">Dersom tvisteløsningsorganet kommer til at oppdragsgiveren eller noen som handler på dennes vegne forsettlig eller grovt uaktsomt har foretatt en ulovlig direkte anskaffelse, skal organet ilegge oppdragsgiveren et overtredelsesgebyr. Dersom organet kommer til at oppdragsgiveren eller noen som handler på dennes vegne uaktsomt har foretatt en ulovlig direkte anskaffelse, kan organet ilegge oppdragsgiveren et overtredelsesgebyr.</article><article class="legalP" id="paragraf-14-ledd-2">Overtredelsesgebyr etter første ledd kan ikke ilegges dersom oppdragsgiveren har publisert en intensjonskunngjøring etter regler fastsatt i forskrift, og tidligst inngått kontrakten etter utløpet av ti dager regnet fra dagen etter datoen for kunngjøringen.</article><article class="legalP" id="paragraf-14-ledd-3">Ved avgjørelsen av om overtredelsesgebyr skal ilegges etter <a href="lov/2016-06-17-73/§12">§ 12</a> første ledd annet punktum og ved fastsettelsen av gebyrets størrelse, skal det særlig legges vekt på bruddets grovhet, størrelsen på anskaffelsen, om oppdragsgiveren har foretatt gjentatte ulovlige direkte anskaffelser og den preventive virkningen. Gebyret kan ikke settes høyere enn 15 prosent av anskaffelsens verdi.</article><article class="legalP" id="paragraf-14-ledd-4">Vedtak om å ilegge overtredelsesgebyr kan ikke påklages. Gebyret forfaller til betaling to måneder etter at vedtaket er fattet. Adgangen til å ilegge gebyr bortfaller to år etter at kontrakten er inngått. Fristen avbrytes ved at tvisteløsningsorganet sender oppdragsgiveren en meddelelse om at det har mottatt en klage med påstand om ulovlig direkte anskaffelse.</article><article class="legalP" id="paragraf-14-ledd-5">Vedtak om å ilegge overtredelsesgebyr er tvangsgrunnlag for utlegg med de begrensninger som følger av <a href="lov/1992-06-26-86/§1-2">tvangsfullbyrdelsesloven § 1-2</a>.</article><article class="legalP" id="paragraf-14-ledd-6">Søksmål om organets vedtak må reises innen to måneder etter at partene mottok vedtaket. Retten kan prøve alle sider av saken. Adgangen til å reise søksmål gjelder også for statlige myndigheter og organer.</article><article class="legalP" id="paragraf-14-ledd-7">Dersom tvisteløsningsorganet treffer vedtak om å ilegge overtredelsesgebyr, og retten senere avsier dom om den samme kontrakten etter <a href="lov/2016-06-17-73/§13">§§ 13</a> og 14, skal organet oppheve vedtaket og tilbakebetale gebyret.</article></article><article class="legalArticle" data-lovdata-URL="NL/lov/2016-06-17-73/§13" data-name="§13" id="paragraf-15"><h2 class="legalArticleHeader"><span class="legalArticleValue" data-legalArea="06.17">§ 13</span>. <span class="legalArticleTitle">Søksmål om å kjenne en kontrakt uten virkning</span></h2><article class="legalP" id="paragraf-15-ledd-1">Retten skal kjenne en kontrakt med en verdi som er lik eller overstiger EØS-terskelverdiene, uten virkning<ol class="defaultList" type="a"><li data-name="a." value="1"><article class="listArticle" id="paragraf-15-ledd-1-punkt-1"><article class="legalP" id="paragraf-15-ledd-1-punkt-1-ledd-1">når oppdragsgiveren har foretatt en ulovlig direkte anskaffelse,</article></article></li><li data-name="b." value="2"><article class="listArticle" id="paragraf-15-ledd-1-punkt-2"><article class="legalP" id="paragraf-15-ledd-1-punkt-2-ledd-1">når kontrakten tildeles under en rammeavtale med flere leverandører i strid med regler om gjenåpning av konkurransen fastsatt i forskrift eller tildeles under en dynamisk innkjøpsordning i strid med forskrift, eller</article></article></li><li data-name="c." value="3"><article class="listArticle" id="paragraf-15-ledd-1-punkt-3"><article class="legalP" id="paragraf-15-ledd-1-punkt-3-ledd-1">når oppdragsgiveren har brutt lov eller forskrift som har påvirket leverandørens mulighet til å bli tildelt kontrakten, og samtidig foretatt brudd på regler om karensperiode eller suspensjon fastsatt i forskrift som har fratatt leverandøren muligheten til å iverksette rettslige skritt før kontraktsinngåelsen.</article></article></li></ol></article><article class="legalP" id="paragraf-15-ledd-2">Retten kan ikke kjenne en kontrakt uten virkning etter første ledd bokstav a dersom oppdragsgiveren har publisert en intensjonskunngjøring etter regler fastsatt i forskrift og tidligst inngått kontrakten etter utløpet av ti dager regnet fra dagen etter datoen for kunngjøringen.</article><article class="legalP" id="paragraf-15-ledd-3">Retten kan ikke kjenne en kontrakt uten virkning etter første ledd bokstav b dersom oppdragsgiveren har sendt meddelelse om valget av leverandør til berørte leverandører etter regler i forskrift og tidligst inngått kontrakten etter utløpet av en frivillig karensperiode i samsvar med regler om karensperiode fastsatt i forskrift.</article><article class="legalP" id="paragraf-15-ledd-4">Dersom vesentlige hensyn til allmennhetens interesser gjør det nødvendig å opprettholde kontrakten, kan retten unnlate å kjenne kontrakten uten virkning. Dersom konsekvensen av å kjenne en kontrakt uten virkning i alvorlig grad vil kunne true et større forsvars- eller sikkerhetsprogram som er avgjørende for Norges sikkerhetsinteresser, kan retten ikke kjenne kontrakten uten virkning. I slike tilfeller skal retten fastsette sanksjoner etter <a href="lov/2016-06-17-73/§14">§ 14</a> første ledd bokstav a nr. 1.</article><article class="legalP" id="paragraf-15-ledd-5">En kontrakt kan kjennes uten virkning for fremtidig kontraktsoppfyllelse. Dersom kontraktsytelsen kan tilbakeføres i vesentlig samme stand og mengde, kan kontrakten kjennes uten virkning fra tidspunktet for kontraktsinngåelsen. Dersom kontrakten kjennes uten virkning for fremtidig kontraktsoppfyllelse, skal retten i tillegg idømme oppdragsgiver et overtredelsesgebyr etter <a href="lov/2016-06-17-73/§14">§ 14</a> annet ledd.</article></article><article class="legalArticle" data-lovdata-URL="NL/lov/2016-06-17-73/§14" data-name="§14" id="paragraf-16"><h2 class="legalArticleHeader"><span class="legalArticleValue" data-legalArea="06.17">§ 14</span>. <span class="legalArticleTitle">Søksmål om å avkorte en kontrakts varighet eller idømme oppdragsgiver overtredelsesgebyr</span></h2><article class="legalP" id="paragraf-16-ledd-1">Retten skal avkorte en kontrakts varighet eller idømme oppdragsgiveren et overtredelsesgebyr<ol class="defaultList" type="a"><li data-name="a." value="1"><article class="listArticle" id="paragraf-16-ledd-1-punkt-1"><article class="legalP" id="paragraf-16-ledd-1-punkt-1-ledd-1">når kontraktens verdi er lik eller overstiger EØS-terskelverdiene og <ol class="defaultList" type="1"><li data-name="1." value="1"><article class="listArticle" id="paragraf-16-ledd-1-punkt-1-ledd-1-punkt-1"><article class="legalP" id="paragraf-16-ledd-1-punkt-1-ledd-1-punkt-1-ledd-1">retten unnlater å kjenne en kontrakt uten virkning etter <a href="lov/2016-06-17-73/§13">§ 13</a> fjerde ledd, eller</article></article></li><li data-name="2." value="2"><article class="listArticle" id="paragraf-16-ledd-1-punkt-1-ledd-1-punkt-2"><article class="legalP" id="paragraf-16-ledd-1-punkt-1-ledd-1-punkt-2-ledd-1">oppdragsgiveren har foretatt andre brudd på reglene om karensperiode eller suspensjon enn dem som er omfattet av <a href="lov/2016-06-17-73/§13">§ 13</a> første ledd bokstav c, eller</article></article></li></ol></article></article></li><li data-name="b." value="2"><article class="listArticle" id="paragraf-16-ledd-1-punkt-2"><article class="legalP" id="paragraf-16-ledd-1-punkt-2-ledd-1">når kontraktens verdi er lik eller overstiger en nasjonal terskelverdi fastsatt i forskrift, men ikke EØS-terskelverdiene, og oppdragsgiveren har foretatt en ulovlig direkte anskaffelse.</article></article></li></ol></article><article class="legalP" id="paragraf-16-ledd-2">Retten skal idømme oppdragsgiveren et overtredelsesgebyr når kontrakten kjennes uten virkning for fremtidig kontraktsoppfyllelse etter <a href="lov/2016-06-17-73/§13">§ 13</a>.</article><article class="legalP" id="paragraf-16-ledd-3">Retten kan idømme sanksjoner som nevnt i første ledd for kontrakter med en verdi som er lik eller overstiger en nasjonal terskelverdi fastsatt i forskrift, men ikke EØS-terskelverdiene, når oppdragsgiveren har foretatt brudd på lov eller forskrift som har påvirket leverandørens mulighet til å bli tildelt kontrakten. Dette forutsetter at oppdragsgiveren samtidig har foretatt brudd på regler om karensperiode i forskrift som har fratatt leverandøren muligheten til å iverksette rettslige skritt før kontraktsinngåelse.</article><article class="legalP" id="paragraf-16-ledd-4">Retten kan ikke idømme sanksjoner etter første ledd bokstav b dersom oppdragsgiveren har publisert en intensjonskunngjøring etter regler i forskrift og tidligst inngått kontrakten etter utløpet av ti dager regnet fra dagen etter datoen for kunngjøringen.</article><article class="legalP" id="paragraf-16-ledd-5">Ved fastsettelse av sanksjoner skal det særlig legges vekt på bruddets grovhet, størrelsen på anskaffelsen, om oppdragsgiveren har foretatt gjentatte brudd, muligheten for å gjenopprette konkurransen og den preventive virkningen. Retten kan kombinere sanksjonene. Overtredelsesgebyret kan ikke settes høyere enn 15 prosent av anskaffelsens verdi.</article></article><article class="legalArticle" data-lovdata-URL="NL/lov/2016-06-17-73/§15" data-name="§15" id="paragraf-17"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Prosessuelle særregler og tidsfrister ved søksmål etter <a href="lov/2016-06-17-73/§13">§§ 13</a> og 14</span></h2><article class="legalP" id="paragraf-17-ledd-1">Ved søksmål om brudd som omfattet av <a href="lov/2016-06-17-73/§13">§§ 13</a> og 14 plikter saksøkeren å varsle oppdragsgivers medkontrahent om søksmålet. Varslet gis ved oversendelse av kopi av stevningen.</article><article class="legalP" id="paragraf-17-ledd-2">Retten skal, uavhengig av partenes påstander, idømme sanksjoner etter <a href="lov/2016-06-17-73/§13">§§ 13</a> og 14 dersom vilkårene for det er oppfylt.</article><article class="legalP" id="paragraf-17-ledd-3">En rettskraftig dom som går ut på at en kontrakt kjennes uten virkning, eller at en kontrakts varighet avkortes, er bindende for alle og enhver og skal legges til grunn i alle forhold.</article><article class="legalP" id="paragraf-17-ledd-4">Sanksjoner etter <a href="lov/2016-06-17-73/§13">§§ 13</a> og 14 kan bare idømmes når søksmål reises innen to år etter at kontrakt er inngått. Dersom tvisteløsningsorganet mottar en klage med påstand om ulovlig direkte anskaffelse, avbrytes fristen.</article><article class="legalP" id="paragraf-17-ledd-5">Dersom oppdragsgiveren har inngått en kontrakt uten kunngjøring av konkurransen, men kunngjort kontraktsinngåelsen etter regler fastsatt i forskrift, kan sanksjoner etter <a href="lov/2016-06-17-73/§13">§ 13</a> første ledd bokstav a eller <a href="lov/2016-06-17-73/§14">§ 14</a> første ledd bokstav b bare idømmes når søksmål reises innen 30 dager regnet fra dagen etter datoen for kunngjøringen. Dersom tvisteløsningsorganet mottar en klage med påstand om ulovlig direkte anskaffelse, avbrytes fristen.</article><article class="legalP" id="paragraf-17-ledd-6">Dersom oppdragsgiveren har kunngjort konkurransen og gitt berørte leverandører en meddelelse om at kontrakt er inngått, kan sanksjoner etter <a href="lov/2016-06-17-73/§13">§ 13</a> første ledd bokstav b og c, <a href="lov/2016-06-17-73/§14">§ 14</a> første ledd bokstav a nr. 2 og <a href="lov/2016-06-17-73/§14">§ 14</a> tredje ledd bare idømmes når søksmål reises innen 30 dager regnet fra dagen etter at meddelelsen er sendt.</article><article class="legalP" id="paragraf-17-ledd-7">Når tvisteløsningsorganet treffer avgjørelse i en sak om en ulovlig direkte anskaffelse og søksmålsfristen i fjerde eller femte ledd løper ut innen 30 dager fra avgjørelsen, gjelder en ny frist på 30 dager regnet fra dagen etter datoen for tvisteløsningsorganets avgjørelse.</article></article><article class="legalArticle" data-lovdata-URL="NL/lov/2016-06-17-73/§16" data-name="§16" id="paragraf-18"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Forskrifter</span></h2><article class="legalP" id="paragraf-18-ledd-1">Departementet kan gi forskrift til utfylling og gjennomføring av loven.</article><article class="legalP" id="paragraf-18-ledd-2">Departementet kan gi forskrift om oppdragsgiverens adgang til å si opp en kontrakt.</article><article class="legalP" id="paragraf-18-ledd-3">Departementet kan gi forskrift om bruk av elektronisk faktura i offentlige anskaffelser.</article><article class="legalP" id="paragraf-18-ledd-4">Departementet kan gi forskrift om at oppdragsgiveren skal stille nærmere bestemte energi- og miljøkrav som har sitt utspring i EØS-avtalen, WTO-avtalen om offentlige innkjøp eller andre internasjonale avtaler som Norge er forpliktet av.</article><article class="changesToParent">Endret ved <a href="lov/2017-04-21-18">lov 21 apr 2017 nr. 18</a>.</article></article><article class="legalArticle" data-lovdata-URL="NL/lov/2016-06-17-73/§17" data-name="§17" id="paragraf-19"><h2 class="legalArticleHeader"><span class="legalArticleValue" data-legalArea="06.17">§ 17</span>. <span class="legalArticleTitle">Pålegg</span></h2><article class="legalP" id="paragraf-19-ledd-1">Departementet kan gi oppdragsgiveren pålegg som er nødvendige for å sikre oppfyllelse av Norges forpliktelser etter EØS-avtalen, WTO-avtalen om offentlige innkjøp eller andre internasjonale avtaler som Norge er forpliktet av. For å sikre at plikten etter et slikt pålegg blir oppfylt, kan departementet ilegge oppdragsgiveren en løpende tvangsmulkt etter utløpet av den frist som er satt for oppfylling av pålegget, inntil pålegget er oppfylt. Departementet kan gi forskrift om tvangsmulkt.</article></article><article class="legalArticle" data-lovdata-URL="NL/lov/2016-06-17-73/§18" data-name="§18" id="paragraf-20"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Ikrafttredelse og overgangsregler</span></h2><article class="legalP" id="paragraf-20-ledd-1">Loven gjelder fra den tid<sup class="footnotereference" data-footnotereferencevalue="1" data-unique-footnote-counter="1">1</sup> Kongen bestemmer. Fra samme tid oppheves <a href="lov/1999-07-16-69">lov 16. juli 1999 nr. 69</a> om offentlige anskaffelser.</article><article class="legalP" id="paragraf-20-ledd-2">Departementet kan gi forskrift om overgangsregler.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1 jan 2017 iflg. <a href="forskrift/2016-12-09-1459">res. 9 des 2016 nr. 1459</a>.</article></footer></article></main></body></html>