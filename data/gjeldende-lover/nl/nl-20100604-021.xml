<!DOCTYPE html><html lang="nn"><head><title>Lov om fornybar energiproduksjon til havs (havenergilova)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2010-06-04-21</dd><dt class="dokid">DokumentID</dt><dd class="dokid">NL/lov/2010-06-04-21</dd><dt class="ministry">Departement</dt><dd class="ministry"><ul><li>Energidepartementet</li></ul></dd><dt class="dateInForce">I kraft frå</dt><dd class="dateInForce">2010-07-01</dd><dt class="lastChangeInForce">Ikrafttreding av siste endring</dt><dd class="lastChangeInForce">2023-01-01</dd><dt class="lastChangedBy">Sist endra ved</dt><dd class="lastChangedBy"><a href="lov/2022-12-16-96">lov/2022-12-16-96</a> fra 2023-01-01</dd><dt class="changesToDocuments">Endrar</dt><dd class="changesToDocuments"><ul><li><a href="lov/1990-06-29-50">lov/1990-06-29-50</a></li></ul></dd><dt class="legalArea">Rettsområde</dt><dd class="legalArea"><ul><li><a href="legal-areas/04" title="Energirett">Energirett</a> &gt; <a href="legal-areas/04.03" title="Fornybar energi">Fornybar energi</a></li></ul></dd><dt class="dateOfPublication">Kunngjort</dt><dd class="dateOfPublication">2010-06-04 14:15</dd><dt class="lastupdated">Rettet</dt><dd class="lastupdated">2024-01-01 (ansvarlig departement)</dd><dt class="titleShort">Korttittel</dt><dd class="titleShort">Havenergilova – havenl</dd><dt class="title">Tittel</dt><dd class="title">Lov om fornybar energiproduksjon til havs (havenergilova)</dd><dt class="refid">RefID</dt><dd class="refid">lov/2010-06-04-21</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om fornybar energiproduksjon til havs (havenergilova)</a><ul class="tocSubUl"><li><a href="#kapittel-1" data-child-interval="§§ 1-1 – 1-5">Kapittel 1. Innleiande føresegner</a><ul class="tocSubUl"><li><a href="#kapittel-1-paragraf-1">§ 1-1. (Formål)</a></li><li><a href="#kapittel-1-paragraf-2">§ 1-2. (Verkeområde)</a></li><li><a href="#kapittel-1-paragraf-3">§ 1-3. (Retten til energiproduksjon til havs)</a></li><li><a href="#kapittel-1-paragraf-4">§ 1-4. (Definisjonar)</a></li><li><a href="#kapittel-1-paragraf-5">§ 1-5. (Vektlegging av samiske interesser)</a></li></ul></li><li><a href="#kapittel-2" data-child-interval="§§ 2-1 – 2-3">Kapittel 2. Planlegging</a><ul class="tocSubUl"><li><a href="#kapittel-2-paragraf-1">§ 2-1. (Forundersøkingar)</a></li><li><a href="#kapittel-2-paragraf-2">§ 2-2. (Opning av areal)</a></li><li><a href="#kapittel-2-paragraf-3">§ 2-3. Utlysing og tildeling av areal</a></li></ul></li><li><a href="#kapittel-3" data-child-interval="§§ 3-1 – 3-5">Kapittel 3. Konsesjonar</a><ul class="tocSubUl"><li><a href="#kapittel-3-paragraf-1">§ 3-1. (Produksjonsanlegg)</a></li><li><a href="#kapittel-3-paragraf-2">§ 3-2. (Nettanlegg)</a></li><li><a href="#kapittel-3-paragraf-3">§ 3-3. (Søknad og handsaming av konsesjonssøknad og detaljplan)</a></li><li><a href="#kapittel-3-paragraf-4">§ 3-4. (Vilkår)</a></li><li><a href="#kapittel-3-paragraf-5">§ 3-5. (Konsesjonsvedtak mv.)</a></li></ul></li><li><a href="#kapittel-4" data-child-interval="§§ 4-1 – 4-2">Kapittel 4. Sakshandsaming ved konsekvensutgreiingar</a><ul class="tocSubUl"><li><a href="#kapittel-4-paragraf-1">§ 4-1. (Sakshandsaming)</a></li><li><a href="#kapittel-4-paragraf-2">§ 4-2. (Konsekvensutgreiingar ved grenseoverskridande verknader)</a></li></ul></li><li><a href="#kapittel-5" data-child-interval="§§ 5-1 – 5-2">Kapittel 5. Tryggleik mv.</a><ul class="tocSubUl"><li><a href="#kapittel-5-paragraf-1">§ 5-1. (Beredskap, tryggleik og arbeidsmiljø)</a></li><li><a href="#kapittel-5-paragraf-2">§ 5-2. (Tryggleikssoner og merking)</a></li></ul></li><li><a href="#kapittel-6" data-child-interval="§§ 6-1 – 6-2">Kapittel 6. Nedlegging og oreigning</a><ul class="tocSubUl"><li><a href="#kapittel-6-paragraf-1">§ 6-1. (Nedlegging)</a></li><li><a href="#kapittel-6-paragraf-2">§ 6-2. (Oreigning)</a></li></ul></li><li><a href="#kapittel-7" data-child-interval="§ 7-1">Kapittel 7. Systemansvar</a><ul class="tocSubUl"><li><a href="#kapittel-7-paragraf-1">§ 7-1. (Systemansvar)</a></li></ul></li><li><a href="#kapittel-8" data-child-interval="§ 8-1">Kapittel 8. Utførsel og innførsel av elektrisk energi</a><ul class="tocSubUl"><li><a href="#kapittel-8-paragraf-1">§ 8-1. (Utførsel og innførsel av elektrisk energi)</a></li></ul></li><li><a href="#kapittel-9" data-child-interval="§§ 9-1 – 9-5">Kapittel 9. Skadebot til fiskarar i Noreg</a><ul class="tocSubUl"><li><a href="#kapittel-9-paragraf-1">§ 9-1. (Sakleg verkeområde og definisjonar)</a></li><li><a href="#kapittel-9-paragraf-2">§ 9-2. (Beslaglegging)</a></li><li><a href="#kapittel-9-paragraf-3">§ 9-3. (Ansvar for forureining og avfall)</a></li><li><a href="#kapittel-9-paragraf-4">§ 9-4. (Innretning som valdar skade)</a></li><li><a href="#kapittel-9-paragraf-5">§ 9-5. (Nemnd)</a></li></ul></li><li><a href="#kapittel-10" data-child-interval="§§ 10-1 – 10-13">Kapittel 10. Ymse føresegner</a><ul class="tocSubUl"><li><a href="#kapittel-10-paragraf-1">§ 10-1. (Handsamingsgebyr)</a></li><li><a href="#kapittel-10-paragraf-2">§ 10-2. (Arealavgift)</a></li><li><a href="#kapittel-10-paragraf-3">§ 10-3. (Garanti)</a></li><li><a href="#kapittel-10-paragraf-4">§ 10-4. (Opplysningsplikt)</a></li><li><a href="#kapittel-10-paragraf-5">§ 10-5. (Kontroll)</a></li><li><a href="#kapittel-10-paragraf-6">§ 10-6. (Tvangsmulkt)</a></li><li><a href="#kapittel-10-paragraf-7">§ 10-7. (Tilbaketrekking av konsesjon)</a></li><li><a href="#kapittel-10-paragraf-8">§ 10-8. (Omgjering)</a></li><li><a href="#kapittel-10-paragraf-9">§ 10-9. (Lovbrotsgebyr)</a></li><li><a href="#kapittel-10-paragraf-10">§ 10-10. (Administrativ inndraging av utbyte)</a></li><li><a href="#kapittel-10-paragraf-11">§ 10-11. (Forelding)</a></li><li><a href="#kapittel-10-paragraf-12">§ 10-12. (Straff)</a></li><li><a href="#kapittel-10-paragraf-13">§ 10-13. (Forskrifter)</a></li></ul></li><li><a href="#kapittel-11" data-child-interval="§ 11-1">Kapittel 11. Ikraftsetjing</a><ul class="tocSubUl"><li><a href="#kapittel-11-paragraf-1">§ 11-1. (Ikraftsetjing)</a></li></ul></li><li><a href="#kapittel-12" data-child-interval="§ 12-1">Kapittel 12. Endringar i anna lovverk</a><ul class="tocSubUl"><li><a href="#kapittel-12-paragraf-1">§ 12-1. (Endringar i anna lovverk)</a></li></ul></li></ul></li></ul></dd></dl></header><main class="documentBody" data-lovdata-URL="NL/lov/2010-06-04-21" id="dokument"><h1>Lov om fornybar energiproduksjon til havs (havenergilova)</h1><section class="section" data-name="kap1" id="kapittel-1" data-lovdata-URL="NL/lov/2010-06-04-21/KAPITTEL_1"><h2>Kapittel 1. Innleiande føresegner</h2><article class="legalArticle" data-lovdata-URL="NL/lov/2010-06-04-21/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">(Formål)</span></h3><article class="legalP" id="kapittel-1-paragraf-1-ledd-1">Denne lova skal leggje til rette for utnytting av fornybare energiressursar til havs i samsvar med samfunnsmessige målsetjingar, og for at energianlegg blir planlagde, bygde og disponerte slik at omsynet til energiforsyning, miljø, tryggleik, næringsverksemd og andre interesser blir tekne vare på.</article></article><article class="legalArticle" data-lovdata-URL="NL/lov/2010-06-04-21/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue" data-legalArea="32.04">§ 1-2</span>. <span class="legalArticleTitle">(Verkeområde)</span></h3><article class="legalP" id="kapittel-1-paragraf-2-ledd-1">Lova gjeld fornybar energiproduksjon og omforming og overføring av elektrisk energi til havs.</article><article class="legalP" id="kapittel-1-paragraf-2-ledd-2">Lova gjeld på norsk sjøterritorium utanfor grunnlinjene og på kontinentalsokkelen.</article><article class="legalP" id="kapittel-1-paragraf-2-ledd-3">Lova gjeld med dei avgrensingane som følgjer av folkeretten.</article><article class="legalP" id="kapittel-1-paragraf-2-ledd-4">Kongen kan bestemme at føresegner i lova skal gjelde i jurisdiksjonsområder oppretta i medhald av <a href="lov/1976-12-17-91">lov 17. desember 1976 nr. 91</a> om Norges økonomiske sone (økonomisk soneloven).</article><article class="legalP" id="kapittel-1-paragraf-2-ledd-5">Kongen kan i forskrift eller i det einskilde høve bestemme at føresegner i lova skal gjelde for sjøterritoriet og indre farvatn ved Svalbard og Jan Mayen, og kan fastsetje særlege reglar av omsyn til tilhøve der.</article><article class="legalP" id="kapittel-1-paragraf-2-ledd-6">Kongen kan i forskrift eller i det einskilde høve avgrense bruken av heile eller delar av denne lova når det gjeld innretningar, formål eller verksemder til havs omfatta av anna lov.</article><article class="legalP" id="kapittel-1-paragraf-2-ledd-7">Kongen kan i forskrift eller i det einskilde høve utvide verkeområdet for einskilde føresegner i denne lova til indre farvatn.</article><article class="legalP" id="kapittel-1-paragraf-2-ledd-8">Kongen kan bestemme at lova skal gjerast gjeldande på andre produksjonsanlegg enn dei som er omfatta av <a href="lov/2010-06-04-21/§1-4">§ 1-4</a> andre ledd.</article></article><article class="legalArticle" data-lovdata-URL="NL/lov/2010-06-04-21/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">(Retten til energiproduksjon til havs)</span></h3><article class="legalP" id="kapittel-1-paragraf-3-ledd-1">Retten til å utnytte fornybare energiressursar til havs tilhøyrer staten.</article></article><article class="legalArticle" data-lovdata-URL="NL/lov/2010-06-04-21/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">(Definisjonar)</span></h3><article class="legalP" id="kapittel-1-paragraf-4-ledd-1">Med fornybar energiproduksjon er meint produksjon av elektrisk energi ved utnytting av fornybare energiressursar, til dømes vind, bølgjer og tidvatn.</article><article class="legalP" id="kapittel-1-paragraf-4-ledd-2">Med produksjonsanlegg er meint utrusting og tilhøyrande bygningstekniske konstruksjonar for utnytting av fornybare energiressursar til produksjon av elektrisk energi.</article><article class="legalP" id="kapittel-1-paragraf-4-ledd-3">Med nettanlegg er meint elektrisk utrusting og tilhøyrande bygningstekniske konstruksjonar for omforming og overføring av elektrisk energi.</article><article class="legalP" id="kapittel-1-paragraf-4-ledd-4">Med energianlegg er meint både produksjonsanlegg og nettanlegg.</article><article class="legalP" id="kapittel-1-paragraf-4-ledd-5">Med konsesjonær er meint den som er gjeven konsesjon eller andre rettar i eller i medhald av denne lova. Er konsesjon eller andre rettar gjeven til fleire slike personar saman, kan omgrepet konsesjonær omfatte både personane samla og den einskilde.</article></article><article class="legalArticle" data-lovdata-URL="NL/lov/2010-06-04-21/§1-5" data-name="§1-5" id="kapittel-1-paragraf-5"><h3 class="legalArticleHeader"><span class="legalArticleValue" data-legalArea="25">§ 1-5</span>. <span class="legalArticleTitle">(Vektlegging av samiske interesser)</span></h3><article class="legalP" id="kapittel-1-paragraf-5-ledd-1">Ved vedtak i medhald av lova som direkte rører ved samiske interesser, skal det innanfor dei rammene som gjeld for den einskilde føresegna leggjast tilbørleg vekt på omsynet til naturgrunnlaget for samisk kultur.</article></article></section><section class="section" data-name="kap2" id="kapittel-2" data-lovdata-URL="NL/lov/2010-06-04-21/KAPITTEL_2"><h2>Kapittel 2. Planlegging</h2><article class="legalArticle" data-lovdata-URL="NL/lov/2010-06-04-21/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">(Forundersøkingar)</span></h3><article class="legalP" id="kapittel-2-paragraf-1-ledd-1">Departementet kan gje forskrifter om forundersøkingar, så som om bruken av måleinnretningar og undersøkingar av botntilhøve.</article></article><article class="legalArticle" data-lovdata-URL="NL/lov/2010-06-04-21/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">(Opning av areal)</span></h3><article class="legalP" id="kapittel-2-paragraf-2-ledd-1">Kongen i statsråd kan fastsetje at eit nærare stadleg avgrensa område som er omfatta av <a href="lov/2010-06-04-21/§1-2">§ 1-2</a> skal opnast med sikte på tildeling av konsesjon etter <a href="lov/2010-06-04-21/§3-1">§ 3-1</a>.</article><article class="legalP" id="kapittel-2-paragraf-2-ledd-2">Før opning av område etter første ledd kan skje skal det utarbeidast konsekvensutgreiingar. Konsekvensutgreiingane skal inkludere vurderingar av miljømessige og samfunnsmessige konsekvensar av fornybar energiproduksjon, så som konsekvensar for andre næringsinteresser.</article><article class="legalP" id="kapittel-2-paragraf-2-ledd-3">Framlegg til opning av område med gjennomførte konsekvensutgreiingar skal sendast på høyring og leggjast ut til offentleg ettersyn.</article><article class="legalP" id="kapittel-2-paragraf-2-ledd-4">Departementet kan gjere unntak frå reglane om opning av areal i særskilte tilfelle.</article><article class="legalP" id="kapittel-2-paragraf-2-ledd-5">Departementet kan gje forskrifter om opning av areal.</article></article><article class="legalArticle" data-lovdata-URL="NL/lov/2010-06-04-21/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Utlysing og tildeling av areal</span></h3><article class="legalP" id="kapittel-2-paragraf-3-ledd-1">Eitt eller fleire område innanfor eit område som er opna etter <a href="lov/2010-06-04-21/§2-2">§ 2-2</a>, skal som hovudregel lysast ut og tildelast gjennom konkurranse. Departementet kan i særlege tilfelle tildele eit område etter søknad utan utlysing og konkurranse. Det kan bli kravd vederlag for tildelinga.</article><article class="legalP" id="kapittel-2-paragraf-3-ledd-2">Ved utlysinga skal departementet avgjere om tildelinga av eit område skal skje ved auksjon, ved ei vurdering av søkarane på grunnlag av objektive og ikkje-diskriminerande vilkår eller ved ein kombinasjon. Ved tildeling på ein annan måte enn ved auksjon, fastset departementet storleiken på det eventuelle vederlaget.</article><article class="legalP" id="kapittel-2-paragraf-3-ledd-3">Ved tildeling av areal må søkarar ha tilfredsstillande teknisk kompetanse og finansiell styrke, og oppfylle relevante krav til helse, miljø og sikkerheit. Departementet kan krevje at aktørane som vil delta i ein konkurranse om tildeling av areal skal prekvalifiserast før deltakinga. Ved utlysing kan departementet også sette andre objektive og ikkje-diskriminerande vilkår.</article><article class="legalP" id="kapittel-2-paragraf-3-ledd-4">Den som får tildelt eit område får ein tidsavgrensa einerett til å gjennomføre ei prosjektspesifikk konsekvensutgreiing og å søke om konsesjon etter <a href="lov/2010-06-04-21/§3-1">§ 3-1</a> for produksjonsanlegg innanfor området.</article><article class="legalP" id="kapittel-2-paragraf-3-ledd-5">Departementet kan gi forskrift om vilkår for tildeling av område etter denne paragrafen.</article><article class="changesToParent">Føyd til med lov <a href="lov/2022-12-16-96">16 des 2022 nr. 96</a> (i kraft 1 jan 2023 iflg. <a href="forskrift/2022-12-16-2246">res. 16 des 2022 nr. 2246</a>).</article></article></section><section class="section" data-name="kap3" id="kapittel-3" data-lovdata-URL="NL/lov/2010-06-04-21/KAPITTEL_3"><h2>Kapittel 3. Konsesjonar</h2><article class="legalArticle" data-lovdata-URL="NL/lov/2010-06-04-21/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">(Produksjonsanlegg)</span></h3><article class="legalP" id="kapittel-3-paragraf-1-ledd-1">Produksjonsanlegg kan ikkje byggjast, eigast eller drivast utan etter konsesjon frå departementet. Det same gjeld ombygging eller utviding av eksisterande anlegg.</article><article class="legalP" id="kapittel-3-paragraf-1-ledd-2">Før bygging av produksjonsanlegg med konsesjon etter første ledd kan ta til, skal konsesjonæren leggje fram ein detaljplan for utbygging og drift for departementet til godkjenning. Detaljplanen skal gjere greie for dei tekniske, tryggleiksmessige og miljømessige tilhøva og elles utfylle konsesjonen så langt det er fastsett. Departementet kan i særlege tilfelle fråfalle krav om detaljplan.</article><article class="legalP" id="kapittel-3-paragraf-1-ledd-3">Før godkjenning av detaljplan etter andre ledd, skal konsekvensutgreiing av utbyggingstiltaket vere godkjent med mindre anna er fastsett i medhald av <a href="lov/2010-06-04-21/§4-1">§ 4-1</a> tredje ledd.</article></article><article class="legalArticle" data-lovdata-URL="NL/lov/2010-06-04-21/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">(Nettanlegg)</span></h3><article class="legalP" id="kapittel-3-paragraf-2-ledd-1">Nettanlegg kan ikkje byggjast, eigast eller drivast utan etter konsesjon frå departementet. Det same gjeld ombygging eller utviding av eksisterande anlegg.</article><article class="legalP" id="kapittel-3-paragraf-2-ledd-2">Før bygging av nettanlegg med konsesjon etter første ledd kan ta til, skal konsesjonæren leggje fram ein detaljplan for utbygging og drift for departementet til godkjenning. Detaljplanen skal gjere greie for dei tekniske, tryggleiksmessige og miljømessige tilhøva og elles utfylle konsesjonen så langt det er fastsett. Departementet kan i særlege tilfelle fråfalle krav om detaljplan.</article><article class="legalP" id="kapittel-3-paragraf-2-ledd-3">Konsekvensutgreiingar skal leggjast ved søknader om konsesjon til nettanlegg med mindre anna er fastsett i medhald av <a href="lov/2010-06-04-21/§4-1">§ 4-1</a> tredje ledd.</article></article><article class="legalArticle" data-lovdata-URL="NL/lov/2010-06-04-21/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">(Søknad og handsaming av konsesjonssøknad og detaljplan)</span></h3><article class="legalP" id="kapittel-3-paragraf-3-ledd-1">Konsesjonssøknad og detaljplan etter <a href="lov/2010-06-04-21/§3-1">§§ 3-1</a> og <a href="lov/2010-06-04-21/§3-2">3-2</a> skal sendast til departementet. Departementet kan gje forskrifter om konsesjonssøknad og detaljplan, mellom anna om:<ol class="defaultList" type="1"><li data-name="1." value="1"><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">rett til å søke om og få konsesjon, inklusive prekvalifiseringsføresegner,</article></article></li><li data-name="2." value="2"><article class="listArticle" id="kapittel-3-paragraf-3-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1">kva slag opplysningar ein søknad skal innehalde,</article></article></li><li data-name="3." value="3"><article class="listArticle" id="kapittel-3-paragraf-3-ledd-1-punkt-3"><article class="legalP" id="kapittel-3-paragraf-3-ledd-1-punkt-3-ledd-1">kva slag opplysningar ein detaljplan skal innehalde,</article></article></li><li data-name="4." value="4"><article class="listArticle" id="kapittel-3-paragraf-3-ledd-1-punkt-4"><article class="legalP" id="kapittel-3-paragraf-3-ledd-1-punkt-4-ledd-1">kva slag undersøkingar søkjaren må syte for og</article></article></li><li data-name="5." value="5"><article class="listArticle" id="kapittel-3-paragraf-3-ledd-1-punkt-5"><article class="legalP" id="kapittel-3-paragraf-3-ledd-1-punkt-5-ledd-1">krav til kunngjering, offentleg ettersyn, høyring og medverknad frå relevante styresmaktar og interesser.</article></article></li></ol></article></article><article class="legalArticle" data-lovdata-URL="NL/lov/2010-06-04-21/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">(Vilkår)</span></h3><article class="legalP" id="kapittel-3-paragraf-4-ledd-1">For konsesjonar eller godkjenning av detaljplan etter <a href="lov/2010-06-04-21/§3-1">§§ 3-1</a> og <a href="lov/2010-06-04-21/§3-2">3-2</a> kan departementet gje forskrifter og fastsetje vilkår:<ol class="defaultList" type="1"><li data-name="1." value="1"><article class="listArticle" id="kapittel-3-paragraf-4-ledd-1-punkt-1"><article class="legalP" id="kapittel-3-paragraf-4-ledd-1-punkt-1-ledd-1">om påbyrjing, bygging, utføring, vedlikehald, drift og nedlegging av energianlegg,</article></article></li><li data-name="2." value="2"><article class="listArticle" id="kapittel-3-paragraf-4-ledd-1-punkt-2"><article class="legalP" id="kapittel-3-paragraf-4-ledd-1-punkt-2-ledd-1">om tidsfristar for utarbeiding av detaljplan ved tildelt konsesjon, for oppstart av anleggsarbeid og for å setje i drift anlegget eller delar av dette,</article></article></li><li data-name="3." value="3"><article class="listArticle" id="kapittel-3-paragraf-4-ledd-1-punkt-3"><article class="legalP" id="kapittel-3-paragraf-4-ledd-1-punkt-3-ledd-1">om beredskap og tryggleik,</article></article></li><li data-name="4." value="4"><article class="listArticle" id="kapittel-3-paragraf-4-ledd-1-punkt-4"><article class="legalP" id="kapittel-3-paragraf-4-ledd-1-punkt-4-ledd-1">om tilrettelegging for eller tilkopling til andre anlegg eller system,</article></article></li><li data-name="5." value="5"><article class="listArticle" id="kapittel-3-paragraf-4-ledd-1-punkt-5"><article class="legalP" id="kapittel-3-paragraf-4-ledd-1-punkt-5-ledd-1">om tiltak for å unngå eller avgrense skade eller ulempe for miljø, mangfaldet i naturen, kulturminne og annan arealbruk,</article></article></li><li data-name="6." value="6"><article class="listArticle" id="kapittel-3-paragraf-4-ledd-1-punkt-6"><article class="legalP" id="kapittel-3-paragraf-4-ledd-1-punkt-6-ledd-1">om for- og etterundersøkingar,</article></article></li><li data-name="7." value="7"><article class="listArticle" id="kapittel-3-paragraf-4-ledd-1-punkt-7"><article class="legalP" id="kapittel-3-paragraf-4-ledd-1-punkt-7-ledd-1">av omsyn til ei rasjonell energiforsyning,</article></article></li><li data-name="8." value="8"><article class="listArticle" id="kapittel-3-paragraf-4-ledd-1-punkt-8"><article class="legalP" id="kapittel-3-paragraf-4-ledd-1-punkt-8-ledd-1">av omsyn til andre næringsinteresser og</article></article></li><li data-name="9." value="9"><article class="listArticle" id="kapittel-3-paragraf-4-ledd-1-punkt-9"><article class="legalP" id="kapittel-3-paragraf-4-ledd-1-punkt-9-ledd-1">om bruk av eksterne oppdragstakarar og konsesjonærens ansvar for desse.</article></article></li></ol></article><article class="legalP" id="kapittel-3-paragraf-4-ledd-2">Departementet kan i samband med den einskilde konsesjon fastsetje ytterlegare vilkår dersom omsyn til allmenne eller private interesser krev det.</article></article><article class="legalArticle" data-lovdata-URL="NL/lov/2010-06-04-21/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue" data-legalArea="17.02">§ 3-5</span>. <span class="legalArticleTitle">(Konsesjonsvedtak mv.)</span></h3><article class="legalP" id="kapittel-3-paragraf-5-ledd-1">Konsesjon blir gjeven til juridisk person som er stifta i medhald av norsk lovgiving og er registrert i Føretaksregisteret, når anna ikkje følgjer av internasjonale avtaler.</article><article class="legalP" id="kapittel-3-paragraf-5-ledd-2">Konsesjonar etter <a href="lov/2010-06-04-21/§3-1">§§ 3-1</a> og <a href="lov/2010-06-04-21/§3-2">3-2</a> blir gjeven for inntil 30 år frå anlegget er sett i drift. Konsesjonstida kan forlengast etter søknad frå konsesjonæren.</article><article class="legalP" id="kapittel-3-paragraf-5-ledd-3">Departementet kan gje forskrifter og fastsetje vilkår om påbyrjing og forlenging av konsesjonstida.</article></article></section><section class="section" data-name="kap4" id="kapittel-4" data-lovdata-URL="NL/lov/2010-06-04-21/KAPITTEL_4"><h2>Kapittel 4. Sakshandsaming ved konsekvensutgreiingar</h2><article class="legalArticle" data-lovdata-URL="NL/lov/2010-06-04-21/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">(Sakshandsaming)</span></h3><article class="legalP" id="kapittel-4-paragraf-1-ledd-1">Før oppstart av konsekvensutgreiingar skal det utarbeidast melding med framlegg til utgreiingsprogram. Framlegg til utgreiingsprogram skal sendast på høyring og leggjast ut til offentleg ettersyn før program blir fastsett.</article><article class="legalP" id="kapittel-4-paragraf-1-ledd-2">Ved opning av areal etter <a href="lov/2010-06-04-21/§2-2">§ 2-2</a>, og ved konsesjon eller godkjenning av detaljplan etter <a href="lov/2010-06-04-21/§3-1">§§ 3-1</a> og <a href="lov/2010-06-04-21/§3-2">3-2</a>, skal det i saksframlegget eller i vedtaket gå fram korleis konsekvensutgreiingane og innkomne fråsegner er vurderte, og kva dei har hatt å seie for avgjerda.</article><article class="legalP" id="kapittel-4-paragraf-1-ledd-3">Departementet kan gje forskrifter om konsekvensutgreiingar etter denne lova, så som nærare føresegner om harmonisering av utgreiingskrav for dei ulike planstadia og konsesjonane, og om kva slag tiltak og planar som er omfatta av krav om konsekvensutgreiingar.</article></article><article class="legalArticle" data-lovdata-URL="NL/lov/2010-06-04-21/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">(Konsekvensutgreiingar ved grenseoverskridande verknader)</span></h3><article class="legalP" id="kapittel-4-paragraf-2-ledd-1">Dersom tiltak eller planar som blir handsama etter denne lova kan få vesentlege negative miljøverknader i ein annan stat, skal departementet varsle relevante styresmakter i vedkommande stat, og gje høve til å medverke i plan- eller utgreiingsprosessen etter denne lova.</article></article></section><section class="section" data-name="kap5" id="kapittel-5" data-lovdata-URL="NL/lov/2010-06-04-21/KAPITTEL_5"><h2>Kapittel 5. Tryggleik mv.</h2><article class="legalArticle" data-lovdata-URL="NL/lov/2010-06-04-21/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue" data-legalArea="13">§ 5-1</span>. <span class="legalArticleTitle">(Beredskap, tryggleik og arbeidsmiljø)</span></h3><article class="legalP" id="kapittel-5-paragraf-1-ledd-1">Bygging, drift og nedlegging av energianlegg i medhald av denne lova skal gå føre seg slik at eit høgt tryggleiksnivå kan haldast ved lag og utviklast i takt med den teknologiske utviklinga.</article><article class="legalP" id="kapittel-5-paragraf-1-ledd-2">Departementet kan gje forskrifter om krav til beredskap og tryggleik knytt til bygging, drift, ombygging og nedlegging av energianlegg som er omfatta av denne lova, under dette krav til tekniske konstruksjonar, arbeidstilhøve og kvalifikasjonar.</article></article><article class="legalArticle" data-lovdata-URL="NL/lov/2010-06-04-21/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue" data-legalArea="13">§ 5-2</span>. <span class="legalArticleTitle">(Tryggleikssoner og merking)</span></h3><article class="legalP" id="kapittel-5-paragraf-2-ledd-1">Departementet kan gje forskrifter om tryggleikssoner med forbod mot aktivitet i eit nærare bestemt område i og rundt energianlegg som er omfatta av denne lova. Departementet kan gje forskrifter om merking og andre tiltak av omsyn til navigering.</article></article></section><section class="section" data-name="kap6" id="kapittel-6" data-lovdata-URL="NL/lov/2010-06-04-21/KAPITTEL_6"><h2>Kapittel 6. Nedlegging og oreigning</h2><article class="legalArticle" data-lovdata-URL="NL/lov/2010-06-04-21/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">(Nedlegging)</span></h3><article class="legalP" id="kapittel-6-paragraf-1-ledd-1">Ved nedlegging av energianlegg skal anlegget fjernast, med mindre departementet fastset noko anna.</article><article class="legalP" id="kapittel-6-paragraf-1-ledd-2">Den som har konsesjon for energianlegg skal i god tid før utløpet av konsesjonen leggje fram ein avslutningsplan for departementet. Departementet kan fråfalle krav om avslutningsplan dersom det blir søkt om forlenga konsesjon.</article><article class="legalP" id="kapittel-6-paragraf-1-ledd-3">Departementet kan gje forskrifter om nedlegging av energianlegg.</article></article><article class="legalArticle" data-lovdata-URL="NL/lov/2010-06-04-21/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">(Oreigning)</span></h3><article class="legalP" id="kapittel-6-paragraf-2-ledd-1">Departementet kan gjere vedtak om oreigning av nettanlegg.</article><article class="legalP" id="kapittel-6-paragraf-2-ledd-2">Det kan gjevast løyve til oreigning dersom omsynet til samfunnsmessig rasjonell produksjon, omforming og overføring av elektrisk energi eller allmenne interesser elles tilseier det.</article></article></section><section class="section" data-name="kap7" id="kapittel-7" data-lovdata-URL="NL/lov/2010-06-04-21/KAPITTEL_7"><h2>Kapittel 7. Systemansvar</h2><article class="legalArticle" data-lovdata-URL="NL/lov/2010-06-04-21/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">(Systemansvar)</span></h3><article class="legalP" id="kapittel-7-paragraf-1-ledd-1">Departementet kan tildele mynde til å utøve systemansvar innan det stadlege verkeområdet for lova på nærare fastsette vilkår.</article><article class="legalP" id="kapittel-7-paragraf-1-ledd-2">Den systemansvarlege skal syte for at det til kvar tid er balanse i kraftsystemet og kan gje dei pålegg som er nødvendige under utøvinga av dette ansvaret.</article><article class="legalP" id="kapittel-7-paragraf-1-ledd-3">Departementet kan gje forskrifter og fastsetje vilkår om systemansvar innanfor verkeområdet for denne lova. Dette kan mellom anna omfatte samordning av systemansvar etter denne <a href="lov/1990-06-29-50">lova og etter lov 29. juni 1990 nr. 50</a> (energiloven) <a href="lov/1990-06-29-50/kap6">kapittel 6</a>, og energianlegg etter denne lova som ikkje er knytt til kraftsystemet på land.</article></article></section><section class="section" data-name="kap8" id="kapittel-8" data-lovdata-URL="NL/lov/2010-06-04-21/KAPITTEL_8"><h2>Kapittel 8. Utførsel og innførsel av elektrisk energi</h2><article class="legalArticle" data-lovdata-URL="NL/lov/2010-06-04-21/§8-1" data-name="§8-1" id="kapittel-8-paragraf-1"><h3 class="legalArticleHeader"><span class="legalArticleValue">§ 8-1</span>. <span class="legalArticleTitle">(Utførsel og innførsel av elektrisk energi)</span></h3><article class="legalP" id="kapittel-8-paragraf-1-ledd-1">Utførsel og innførsel av elektrisk energi til og frå framand stat kan ikkje skje utan konsesjon frå departementet.</article><article class="legalP" id="kapittel-8-paragraf-1-ledd-2">I konsesjonen kan det setjast vilkår dersom allmenne omsyn krev det.</article><article class="legalP" id="kapittel-8-paragraf-1-ledd-3">Departementet kan i særlege tilfelle gje fritak for konsesjonsplikt.</article></article></section><section class="section" data-name="kap9" id="kapittel-9" data-lovdata-URL="NL/lov/2010-06-04-21/KAPITTEL_9"><h2>Kapittel 9. Skadebot til fiskarar i Noreg</h2><article class="legalArticle" data-lovdata-URL="NL/lov/2010-06-04-21/§9-1" data-name="§9-1" id="kapittel-9-paragraf-1"><h3 class="legalArticleHeader"><span class="legalArticleValue">§ 9-1</span>. <span class="legalArticleTitle">(Sakleg verkeområde og definisjonar)</span></h3><article class="legalP" id="kapittel-9-paragraf-1-ledd-1">Økonomisk tap som vert påført fiskarar i Noreg som følgje av at verksemda legg beslag på fiskefelt, medfører forureining og avfall eller ved at energianlegg eller tiltak i samanheng med energianlegg valdar skade, kan dekkjast etter kapitlet her.</article><article class="legalP" id="kapittel-9-paragraf-1-ledd-2">Med forureining og med avfall er i dette kapitlet meint forureining og avfall som nemnt i <a href="lov/1981-03-13-6">lov 13. mars 1981 nr. 6</a> om vern mot forurensninger og om avfall (forurensningsloven) <a href="lov/1981-03-13-6/§6">§ 6</a> første ledd nr. 1 og 2 og <a href="lov/1981-03-13-6/§27">§ 27</a> første ledd.</article><article class="legalP" id="kapittel-9-paragraf-1-ledd-3">Med fiskarar i Noreg er i dette kapitlet meint personar registrerte i fiskarmanntalet og eigarar av fartøy innført i registeret over merkepliktige norske fiskefarkostar.</article></article><article class="legalArticle" data-lovdata-URL="NL/lov/2010-06-04-21/§9-2" data-name="§9-2" id="kapittel-9-paragraf-2"><h3 class="legalArticleHeader"><span class="legalArticleValue">§ 9-2</span>. <span class="legalArticleTitle">(Beslaglegging)</span></h3><article class="legalP" id="kapittel-9-paragraf-2-ledd-1">Dersom verksemda etter denne lova i eit område heilt eller delvis legg beslag på eit fiskefelt, pliktar staten i den utstrekninga fisket blir gjort umogleg eller vesentleg vanskelegare å gje skadebot for det økonomiske tapet dette medfører.</article><article class="legalP" id="kapittel-9-paragraf-2-ledd-2">Skadebota kan fastsetjast heilt eller delvis som ein eingongssum eller som faste årlege summar. Tap som er oppstått meir enn sju år etter beslaglegginga, kan normalt ikkje krevjast stetta.</article><article class="legalP" id="kapittel-9-paragraf-2-ledd-3">Staten kan krevje regress av konsesjonær dersom konsesjonæren burde ha avverja tapet.</article></article><article class="legalArticle" data-lovdata-URL="NL/lov/2010-06-04-21/§9-3" data-name="§9-3" id="kapittel-9-paragraf-3"><h3 class="legalArticleHeader"><span class="legalArticleValue">§ 9-3</span>. <span class="legalArticleTitle">(Ansvar for forureining og avfall)</span></h3><article class="legalP" id="kapittel-9-paragraf-3-ledd-1">Konsesjonær er utan omsyn til skuld ansvarleg for økonomisk tap som følgje av forureining og avfall frå verksemd omfatta av denne lova, og for utgifter til rimelege tiltak for å avverje eller avgrense slik skade eller slikt tap.</article><article class="legalP" id="kapittel-9-paragraf-3-ledd-2">Ansvar etter første ledd gjeld òg for forureining og avfall frå forsynings- eller hjelpefartøy og for transport eller bygging av energianlegg.</article><article class="legalP" id="kapittel-9-paragraf-3-ledd-3">For at skadebot skal kunne krevjast for tapt fangsttid i samband med lokalisering, merking, opptak eller ilandføring av gjenstandar, må gjenstandane merkjast forsvarleg eller førast i land og visast fram for den departementet gjev mynde, med mindre det ligg føre absolutte hindringar. Posisjonen må i alle fall meldast.</article><article class="legalP" id="kapittel-9-paragraf-3-ledd-4">Det som er nemnt i tredje ledd gjeld òg ved skadebot for anna tap for så vidt det er rimeleg å krevje slik merking, posisjonsoppgiving eller ilandføring.</article><article class="legalP" id="kapittel-9-paragraf-3-ledd-5">Ansvaret omfattar òg andre fartøy som hjelper eit fiskefartøy med å bringe gjenstandar til land.</article><article class="legalP" id="kapittel-9-paragraf-3-ledd-6">Dersom det er valda skade omfatta av denne føresegna utan at skadevaldar kan identifiserast, skal konsesjonærar vere solidarisk ansvarlege i den utstrekninga skaden kan tenkjast å vere forårsaka av verksemd i tilknyting til vedkommande sin konsesjon.</article></article><article class="legalArticle" data-lovdata-URL="NL/lov/2010-06-04-21/§9-4" data-name="§9-4" id="kapittel-9-paragraf-4"><h3 class="legalArticleHeader"><span class="legalArticleValue">§ 9-4</span>. <span class="legalArticleTitle">(Innretning som valdar skade)</span></h3><article class="legalP" id="kapittel-9-paragraf-4-ledd-1">Dersom innretning eller tiltak i samband med plassering av innretning valdar skade som ikkje er dekt av reglane i <a href="lov/2010-06-04-21/§9-2">§ 9-2</a>, er konsesjonær ansvarleg utan omsyn til skuld for det økonomiske tapet som fiskarane lir som følgje av skaden.</article></article><article class="legalArticle" data-lovdata-URL="NL/lov/2010-06-04-21/§9-5" data-name="§9-5" id="kapittel-9-paragraf-5"><h3 class="legalArticleHeader"><span class="legalArticleValue">§ 9-5</span>. <span class="legalArticleTitle">(Nemnd)</span></h3><article class="legalP" id="kapittel-9-paragraf-5-ledd-1">Krav som blir fremja i medhald av dette kapitlet skal avgjerast av ei nemnd. Departementet kan gje nærare forskrifter om samansetjinga av nemnda og sakshandsaming, og reglar om klagehandsaming.</article><article class="legalP" id="kapittel-9-paragraf-5-ledd-2">Vedtak i klageinstansen kan innan to månader etter at vedkommande part har fått melding om vedtaket ved stemning bringast direkte inn for tingretten.</article><article class="legalP" id="kapittel-9-paragraf-5-ledd-3">Krav fastsett av nemnda eller av klageinstansen er tvangsgrunnlag for utlegg etter at klagefristen eller fristen som nemnt i andre ledd har gått ut.</article><article class="legalP" id="kapittel-9-paragraf-5-ledd-4">Ved oversitjing av fristen i andre ledd kan klageinstansen etter reglane i <a href="lov/1967-02-10">lov 10. februar 1967</a> om behandlingsmåten i forvaltningssaker (forvaltningsloven) <a href="lov/1967-02-10/§31">§ 31</a> vedta at tingretten tek saka til handsaming. Vedtak om fristoversitjing kan ankast til tingretten.</article></article></section><section class="section" data-name="kap10" id="kapittel-10" data-lovdata-URL="NL/lov/2010-06-04-21/KAPITTEL_10"><h2>Kapittel 10. Ymse føresegner</h2><article class="legalArticle" data-lovdata-URL="NL/lov/2010-06-04-21/§10-1" data-name="§10-1" id="kapittel-10-paragraf-1"><h3 class="legalArticleHeader"><span class="legalArticleValue">§ 10-1</span>. <span class="legalArticleTitle">(Handsamingsgebyr)</span></h3><article class="legalP" id="kapittel-10-paragraf-1-ledd-1">Det kan krevjast gebyr for handsaming av søknader, godkjenningar og kontroll etter denne lova.</article></article><article class="legalArticle" data-lovdata-URL="NL/lov/2010-06-04-21/§10-2" data-name="§10-2" id="kapittel-10-paragraf-2"><h3 class="legalArticleHeader"><span class="legalArticleValue">§ 10-2</span>. <span class="legalArticleTitle">(Arealavgift)</span></h3><article class="legalP" id="kapittel-10-paragraf-2-ledd-1">For bruk av areal til fornybar energiproduksjon kan konsesjonær ved tildeling av konsesjon eller seinare påleggjast å betale arealavgift til staten.</article><article class="legalP" id="kapittel-10-paragraf-2-ledd-2">Departementet kan gje forskrifter om betaling av arealavgift, mellom anna om storleiken på og grunnlaget for avgifta.</article><article class="legalP" id="kapittel-10-paragraf-2-ledd-3">Avgiftskrav med tillegg av renter og kostnader er tvangsgrunnlag for utlegg.</article></article><article class="legalArticle" data-lovdata-URL="NL/lov/2010-06-04-21/§10-3" data-name="§10-3" id="kapittel-10-paragraf-3"><h3 class="legalArticleHeader"><span class="legalArticleValue">§ 10-3</span>. <span class="legalArticleTitle">(Garanti)</span></h3><article class="legalP" id="kapittel-10-paragraf-3-ledd-1">Departementet kan ved tildeling av konsesjon eller seinare bestemme at konsesjonæren skal stille slik garanti som departementet godkjenner for oppfylling av dei pliktene konsesjonæren har påteke seg, og for mogleg ansvar i samband med energianlegg etter denne lova.</article></article><article class="legalArticle" data-lovdata-URL="NL/lov/2010-06-04-21/§10-4" data-name="§10-4" id="kapittel-10-paragraf-4"><h3 class="legalArticleHeader"><span class="legalArticleValue">§ 10-4</span>. <span class="legalArticleTitle">(Opplysningsplikt)</span></h3><article class="legalP" id="kapittel-10-paragraf-4-ledd-1">Alle som eig eller driv verksemd omfatta av denne lova pliktar uavhengig av reglar om teieplikt å gje departementet dei opplysningane som er nødvendige for å utøve mynde etter denne lova, og for å ta vare på Noreg sine internasjonale plikter.</article><article class="legalP" id="kapittel-10-paragraf-4-ledd-2">Informasjonsplikta omfattar òg opplysningar og statistikk av teknisk karakter knytt til utbygging, drift og produksjon, og ressurs- eller miljøtilhøve av interesse for departementet.</article><article class="legalP" id="kapittel-10-paragraf-4-ledd-3">Departementet kan gje forskrifter om opplysningsplikt, teieplikt og om utlevering av opplysningar. Det gjeld òg forskrifter om kva slag opplysningar ansvarlege etter denne føresegna pliktar å innhente og å sitje inne med.</article></article><article class="legalArticle" data-lovdata-URL="NL/lov/2010-06-04-21/§10-5" data-name="§10-5" id="kapittel-10-paragraf-5"><h3 class="legalArticleHeader"><span class="legalArticleValue">§ 10-5</span>. <span class="legalArticleTitle">(Kontroll)</span></h3><article class="legalP" id="kapittel-10-paragraf-5-ledd-1">Departementet fører kontroll med at føresegner gjevne i eller i medhald av denne lova blir overhaldne.</article><article class="legalP" id="kapittel-10-paragraf-5-ledd-2">Departementet kan gje dei pålegga som er nødvendige for gjennomføringa av føresegner fastsette i eller i medhald av denne lova.</article></article><article class="legalArticle" data-lovdata-URL="NL/lov/2010-06-04-21/§10-6" data-name="§10-6" id="kapittel-10-paragraf-6"><h3 class="legalArticleHeader"><span class="legalArticleValue">§ 10-6</span>. <span class="legalArticleTitle">(Tvangsmulkt)</span></h3><article class="legalP" id="kapittel-10-paragraf-6-ledd-1">Departementet kan gjere vedtak om tvangsmulkt i medhald av <a href="lov/1967-02-10/§51">forvaltningsloven § 51</a> for å sikre at ei plikt som følgjer av eller i medhald av denne lova eller vilkår som er sette for konsesjon eller vedtak i eller i medhald av denne lova, blir oppfylte. Vedtak om tvangsmulkt kan òg gjerast ved oversitjing av fristar for detaljplan, byggjestart eller andre fristar knytt til framdrift av tiltaket.</article><article class="changesToParent">Endra med lov <a href="lov/2020-12-18-157">18 des 2020 nr. 157</a> (ikr. 1 juli 2021 iflg. <a href="forskrift/2021-06-04-1778">res. 4 juni 2021 nr. 1778</a>).</article></article><article class="legalArticle" data-lovdata-URL="NL/lov/2010-06-04-21/§10-7" data-name="§10-7" id="kapittel-10-paragraf-7"><h3 class="legalArticleHeader"><span class="legalArticleValue">§ 10-7</span>. <span class="legalArticleTitle">(Tilbaketrekking av konsesjon)</span></h3><article class="legalP" id="kapittel-10-paragraf-7-ledd-1">Dersom konsesjon er gjeven på grunnlag av urette eller ufullstendige opplysningar om vesentlege omstende kan konsesjonen trekkjast tilbake. Det same gjeld dersom konsesjonæren ikkje lenger kan reknast for å vere skikka til å drive verksemda etter grovt eller gjentekne brot på lova eller føresegner eller pålegg gjevne i medhald av lova.</article><article class="legalP" id="kapittel-10-paragraf-7-ledd-2">Konsesjon kan òg trekkjast tilbake dersom dette følgjer av konsesjonsvedtaket, ved oversitjing av fristar for detaljplan, byggjestart eller andre fristar knytt til framdrift av tiltaket.</article><article class="legalP" id="kapittel-10-paragraf-7-ledd-3">Blir konsesjon for eit etablert anlegg trekt tilbake, skal det fastsetjast ein frist til å syte for at anlegget blir overteke av andre som lovleg kan drive det. Føresegnene i <a href="lov/2003-11-28-98">lov 28. november 2003 nr. 98 om konsesjon ved erverv av fast eiendom</a> mv. <a href="lov/2003-11-28-98/§19">(konsesjonsloven) § 19</a> gjeld tilsvarande dersom fristen ikkje er overhalden.</article><article class="legalP" id="kapittel-10-paragraf-7-ledd-4">Blir konsesjon etter andre ledd trekt tilbake kan departementet lyse ut konsesjonen for innhenting av søknader frå andre interesserte, eller påleggje frist for overdraging etter tredje ledd. Ved utlysing gjeld <a href="lov/2010-06-04-21/kap3">kapittel 3</a> for handsaming av søknader så langt det passar.</article><article class="changesToParent">Endra med lover <a href="lov/2019-06-14-21">14 juni 2019 nr. 21</a> (ikr. 1 jan 2021 iflg. <a href="forskrift/2020-02-28-200">res. 28 feb 2020 nr. 200</a>) som endra med lov <a href="lov/2020-12-18-149">18 des 2020 nr. 149</a>, <a href="lov/2020-12-18-157">18 des 2020 nr. 157</a> (ikr. 1 juli 2021 iflg. <a href="forskrift/2021-06-04-1778">res. 4 juni 2021 nr. 1778</a>).</article></article><article class="legalArticle" data-lovdata-URL="NL/lov/2010-06-04-21/§10-8" data-name="§10-8" id="kapittel-10-paragraf-8"><h3 class="legalArticleHeader"><span class="legalArticleValue">§ 10-8</span>. <span class="legalArticleTitle">(Omgjering)</span></h3><article class="legalP" id="kapittel-10-paragraf-8-ledd-1">I særlege tilfelle kan dei fastsette vilkåra endrast av omsyn til allmenne interesser. Ved avgjerda skal det takast omsyn til kostnadene ei endring vil påføre konsesjonæren og dei fordelane og ulempene endringa elles vil medføre.</article><article class="legalP" id="kapittel-10-paragraf-8-ledd-2">Endringar i vilkåra kan òg gjerast etter søknad frå konsesjonæren. Føresegnene i <a href="lov/2010-06-04-21/kap3">kapittel 3</a>, jf. <a href="lov/2010-06-04-21/kap4">kapittel 4</a>, gjeld for søknader etter denne føresegna så langt dei høver.</article></article><article class="legalArticle" data-lovdata-URL="NL/lov/2010-06-04-21/§10-9" data-name="§10-9" id="kapittel-10-paragraf-9"><h3 class="legalArticleHeader"><span class="legalArticleValue">§ 10-9</span>. <span class="legalArticleTitle">(Lovbrotsgebyr)</span></h3><article class="legalP" id="kapittel-10-paragraf-9-ledd-1">Departementet kan påleggje gebyr etter <a href="lov/1967-02-10/§44">forvaltningsloven § 44</a> for den som forsettleg eller aktlaust bryt<ol class="defaultList" type="1"><li data-name="1." value="1"><article class="listArticle" id="kapittel-10-paragraf-9-ledd-1-punkt-1"><article class="legalP" id="kapittel-10-paragraf-9-ledd-1-punkt-1-ledd-1"><a href="lov/2010-06-04-21/§3-1">§ 3-1</a>, <a href="lov/2010-06-04-21/§3-2">§ 3-2</a>, <a href="lov/2010-06-04-21/§5-1">§ 5-1</a>, <a href="lov/2010-06-04-21/§6-1">§ 6-1</a>, <a href="lov/2010-06-04-21/§8-1">§ 8-1</a> fyrste ledd eller <a href="lov/2010-06-04-21/§10-4">§ 10-4</a></article></article></li><li data-name="2." value="2"><article class="listArticle" id="kapittel-10-paragraf-9-ledd-1-punkt-2"><article class="legalP" id="kapittel-10-paragraf-9-ledd-1-punkt-2-ledd-1">pålegg etter <a href="lov/2010-06-04-21/§10-5">§ 10-5</a></article></article></li><li data-name="3." value="3"><article class="listArticle" id="kapittel-10-paragraf-9-ledd-1-punkt-3"><article class="legalP" id="kapittel-10-paragraf-9-ledd-1-punkt-3-ledd-1">brot på konsesjon eller vedtak gjevne i medhald av <a href="lov/2010-06-04-21/§3-4">§ 3-4</a>, <a href="lov/2010-06-04-21/§7-1">§ 7-1</a>, <a href="lov/2010-06-04-21/§8-1">§ 8-1</a> andre ledd, <a href="lov/2010-06-04-21/§10-2">§ 10-2</a> eller <a href="lov/2010-06-04-21/§10-3">§ 10-3</a></article></article></li><li data-name="4." value="4"><article class="listArticle" id="kapittel-10-paragraf-9-ledd-1-punkt-4"><article class="legalP" id="kapittel-10-paragraf-9-ledd-1-punkt-4-ledd-1">forskrift, når det i forskrifta er særskilt bestemt at brot kan føre til lovbrotsgebyr.</article></article></li></ol></article><article class="legalP" id="kapittel-10-paragraf-9-ledd-2">Ved avgjerd av om gebyr skal påleggjast og ved individuell utmåling av gebyret skal det særleg leggjast vekt på momenta nemnde i <a href="lov/1967-02-10/§44">forvaltningsloven § 44</a> tredje ledd og om det er gjentaking. Det skal òg takast omsyn til om det er gjort vedtak om inndraging av utbyte frå det same lovbrotet.</article><article class="legalP" id="kapittel-10-paragraf-9-ledd-3">Når eit brot på føresegn nemnd i fyrste ledd er gjort av nokon som har handla på vegner av eit føretak, kan lovbrotsgebyr påleggjast føretaket etter <a href="lov/1967-02-10/§44">forvaltningsloven § 44</a>, jf. <a href="lov/1967-02-10/§46">§ 46</a>.</article><article class="legalP" id="kapittel-10-paragraf-9-ledd-4">Departementet kan gi forskrift om utmåling av lovbrotsgebyr.</article><article class="changesToParent">Endra med <a href="lov/2013-01-11-3">lover 11 jan 2013 nr. 3</a> (ikr. 1 juni 2013 iflg. <a href="forskrift/2013-05-24-533">res. 24 mai 2013 nr. 533</a>), <a href="lov/2014-06-20-56">20 juni 2014 nr. 56</a> (ikr. 1 juli 2014 iflg. <a href="forskrift/2014-06-20-782">res. 20 juni 2014 nr. 782</a>). <a href="lov/2020-12-18-157">18 des 2020 nr. 157</a> (ikr. 1 juli 2021 iflg. <a href="forskrift/2021-06-04-1778">res. 4 juni 2021 nr. 1778</a>).</article></article><article class="legalArticle" data-lovdata-URL="NL/lov/2010-06-04-21/§10-10" data-name="§10-10" id="kapittel-10-paragraf-10"><h3 class="legalArticleHeader"><span class="legalArticleValue">§ 10-10</span>. <span class="legalArticleTitle">(Administrativ inndraging av utbyte)</span></h3><article class="legalP" id="kapittel-10-paragraf-10-ledd-1">Departementet kan heilt eller delvis inndra utbyte frå brot på føresegn eller enkeltvedtak nemnd i <a href="lov/2010-06-04-21/§10-9">§ 10-9</a> fyrste ledd nr. 1 til 3, utan omsyn til om det er utvist skuld. Det same gjeld ved brot på forskrift, når det er særskilt fastsett i forskrift. Inndraging skjer overfor den som har stått for brotet, med mindre denne sannsynleggjer at utbytet er gått til ein annan. Inndraging kan berre skje så lenge det ikkje vil vere klart urimeleg.</article><article class="legalP" id="kapittel-10-paragraf-10-ledd-2">I staden for utbyte kan heile eller delar av verdien til utbytet verte drege inn. Med utbyte reknast òg formuesgode som kjem i staden for utbyte, avkasting og andre føremoner av utbytet. Det er nettoutbytet som kan dragast inn. Vert storleiken av nettoutbytet ikkje godtgjord, kan beløpet fastsettast etter skjøn.</article><article class="legalP" id="kapittel-10-paragraf-10-ledd-3">Oppfyllingsfristen er fire veker frå vedtaket blei gjort. Lengre frist kan fastsetjast i vedtaket eller seinare. Endeleg vedtak om inndraging av utbyte er tvangsgrunnlag for utlegg.</article><article class="legalP" id="kapittel-10-paragraf-10-ledd-4">Departementet kan gi forskrift om inndraging av utbyte, medrekna standardisert utmåling av utbyte eller utmåling etter skjøn og frådrag for utgifter.</article><article class="changesToParent">Føyd til med lov <a href="lov/2020-12-18-157">18 des 2020 nr. 157</a> (ikr. 1 juli 2021 iflg. <a href="forskrift/2021-06-04-1778">res. 4 juni 2021 nr. 1778</a>).</article></article><article class="legalArticle" data-lovdata-URL="NL/lov/2010-06-04-21/§10-11" data-name="§10-11" id="kapittel-10-paragraf-11"><h3 class="legalArticleHeader"><span class="legalArticleValue">§ 10-11</span>. <span class="legalArticleTitle">(Forelding)</span></h3><article class="legalP" id="kapittel-10-paragraf-11-ledd-1">Departementet kan ikkje gje lovbrotsgebyr eller gjere vedtak om inndraging av utbyte seinare enn fem år etter at lovbrotet tok slutt. Fristen vert avbroten ved at departementet gir skriftleg førehandsvarsel om vedtak om gebyr eller inndraging av ulovleg utbyte, eller på annan måte gir skriftleg varsel om at departementet legg til grunn at det er sannsynleg at vedkomande har brote regelverket.</article><article class="changesToParent">Føyd til med lov <a href="lov/2020-12-18-157">18 des 2020 nr. 157</a> (ikr. 1 juli 2021 iflg. <a href="forskrift/2021-06-04-1778">res. 4 juni 2021 nr. 1778</a>).</article></article><article class="legalArticle" data-lovdata-URL="NL/lov/2010-06-04-21/§10-12" data-name="§10-12" id="kapittel-10-paragraf-12"><h3 class="legalArticleHeader"><span class="legalArticleValue">§ 10-12</span>. <span class="legalArticleTitle">(Straff)</span></h3><article class="legalP" id="kapittel-10-paragraf-12-ledd-1">Den som forsettleg eller aktlaust bryt føresegn eller enkeltvedtak nemnd i <a href="lov/2010-06-04-21/§10-9">§ 10-9</a> fyrste ledd nr. 1 til 3, vert straffa med bøter eller fengsel inntil eitt år. Departementet kan gi forskrift om at forsettleg eller aktlaust brot på forskrifter skal straffast på same måte.</article><article class="legalP" id="kapittel-10-paragraf-12-ledd-2">Er det skapt fare for stor skade på menneske, miljø eller eigedom, eller det ligg føre andre skjerpande omstende, kan brotet straffast med fengsel inntil to år, om ikkje eit strengare straffebod gjeld.</article><article class="changesToParent">Føyd til med lov <a href="lov/2020-12-18-157">18 des 2020 nr. 157</a> (ikr. 1 juli 2021 iflg. <a href="forskrift/2021-06-04-1778">res. 4 juni 2021 nr. 1778</a>).</article></article><article class="legalArticle" data-lovdata-URL="NL/lov/2010-06-04-21/§10-13" data-name="§10-13" id="kapittel-10-paragraf-13"><h3 class="legalArticleHeader"><span class="legalArticleValue">§ 10-13</span>. <span class="legalArticleTitle">(Forskrifter)</span></h3><article class="legalP" id="kapittel-10-paragraf-13-ledd-1">Kongen kan gje forskrifter til gjennomføring og utfylling av lova og verkeområdet til lova, inklusive forskrifter som er nødvendige for å oppfylle Noreg sine internasjonale plikter.</article><article class="changesToParent">Endra med lov <a href="lov/2020-12-18-157">18 des 2020 nr. 157</a> (ikr. 1 juli 2021 iflg. <a href="forskrift/2021-06-04-1778">res. 4 juni 2021 nr. 1778</a>, tidlegare § 10-10). <strong>Vert endra</strong> med lov <a href="lov/2025-06-20-109">20 juni 2025 nr. 109</a> (i kraft 1 jan 2026).</article></article></section><section class="section" data-name="kap11" id="kapittel-11" data-lovdata-URL="NL/lov/2010-06-04-21/KAPITTEL_11"><h2>Kapittel 11. Ikraftsetjing</h2><article class="legalArticle" data-lovdata-URL="NL/lov/2010-06-04-21/§11-1" data-name="§11-1" id="kapittel-11-paragraf-1"><h3 class="legalArticleHeader"><span class="legalArticleValue">§ 11-1</span>. <span class="legalArticleTitle">(Ikraftsetjing)</span></h3><article class="legalP" id="kapittel-11-paragraf-1-ledd-1">Denne lova gjeld frå den tida<sup class="footnotereference" data-footnotereferencevalue="1" data-unique-footnote-counter="1">1</sup> Kongen fastset.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Frå 1 juli 2010 iflg. <a href="forskrift/2010-06-04-760">res. 4 juni 2010 nr. 760</a>.</article></footer></article></section><section class="section" data-name="kap12" id="kapittel-12" data-lovdata-URL="NL/lov/2010-06-04-21/KAPITTEL_12"><h2>Kapittel 12. Endringar i anna lovverk</h2><article class="legalArticle" data-lovdata-URL="NL/lov/2010-06-04-21/§12-1" data-name="§12-1" id="kapittel-12-paragraf-1"><h3 class="legalArticleHeader"><span class="legalArticleValue">§ 12-1</span>. <span class="legalArticleTitle">(Endringar i anna lovverk)</span></h3><article class="legalP" id="kapittel-12-paragraf-1-ledd-1">Frå den tid lova vert satt i kraft, vert det gjort følgjande endringar i andre lover: – – –</article></article></section></main></body></html>