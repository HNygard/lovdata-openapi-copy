<!DOCTYPE html><html lang="no"><head><title>Lov om motorferdsel i utmark og vassdrag (motorferdselloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1977-06-10-82</dd><dt class="dokid">DokumentID</dt><dd class="dokid">NL/lov/1977-06-10-82</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="dateInForce">I kraft fra</dt><dd class="dateInForce">1978-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-07-01</dd><dt class="lastChangedBy">Sist endret ved</dt><dd class="lastChangedBy"><a href="lov/2025-06-06-25">lov/2025-06-06-25</a> fra 2025-07-01</dd><dt class="legalArea">Rettsområde</dt><dd class="legalArea"><ul><li><a href="legal-areas/22" title="Miljøvern, natur og friluftsliv">Miljøvern, natur og friluftsliv</a> &gt; <a href="legal-areas/22.03" title="Motorferdsel">Motorferdsel</a></li> <li><a href="legal-areas/33" title="Transport og kommunikasjoner">Transport og kommunikasjoner</a> &gt; <a href="legal-areas/33.06" title="Transport">Transport</a></li></ul></dd><dt class="lastupdated">Rettet</dt><dd class="lastupdated">2022-04-25 (tegnsetting i lister tilpasset universell utforming)</dd><dt class="titleShort">Korttittel</dt><dd class="titleShort">Motorferdselloven</dd><dt class="title">Tittel</dt><dd class="title">Lov om motorferdsel i utmark og vassdrag (motorferdselloven)</dd><dt class="miscInformation">Annet om dokumentet</dt><dd class="miscInformation">Korttittel tilføyd ved <a href="lov/2015-06-19-67">lov 19 juni 2015 nr. 67</a>. – Jf. <a href="lov/1957-06-28-16/§2">lover 28 juni 1957 nr. 16 §§ 2</a> og 6, <a href="lov/1965-06-18-4">18 juni 1965 nr. 4</a>, <a href="lov/2000-11-24-82/kap2">24 nov 2000 nr. 82 kap. 2</a>.</dd><dt class="refid">RefID</dt><dd class="refid">lov/1977-06-10-82</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om motorferdsel i utmark og vassdrag (motorferdselloven)</a><ul class="tocSubUl"><li><a href="#paragraf-1">§ 1. (formål).</a></li><li><a href="#paragraf-2">§ 2. (virkeområde).</a></li><li><a href="#paragraf-3">§ 3. (forbud mot motorferdsel i utmark og vassdrag).</a></li><li><a href="#paragraf-4">§ 4. (tillatelser med hjemmel direkte i loven).</a></li><li><a href="#paragraf-5">§ 4 a. (forskrifter om bruk av motorkjøretøyer i utmark og på islagte vassdrag)</a></li><li><a href="#paragraf-6">§ 4 b. (Opphevet)</a></li><li><a href="#paragraf-7">§ 5. (tillatelser etter vedtak)</a></li><li><a href="#paragraf-8">§ 6. (tillatelser etter søknad når særlige grunner foreligger)</a></li><li><a href="#paragraf-9">§ 7. (myndighet for departementet til å gi særlige bestemmelser for viktige natur- og friluftsområder og til begrensning av kommunens myndighet etter §§ 5 og 6 og statsforvalterens myndighet etter § 5).</a></li><li><a href="#paragraf-10">§ 8. (alminnelige bestemmelser for utøvelse av motorferdsel i utmark og vassdrag).</a></li><li><a href="#paragraf-11">§ 9. (samarbeidsordninger).</a></li><li><a href="#paragraf-12">§ 10. (forholdet til grunneiere o.a.).</a></li><li><a href="#paragraf-13">§ 11. (Svalbard og Jan Mayen).</a></li><li><a href="#paragraf-14">§ 12. (straffeansvar).</a></li><li><a href="#paragraf-15">§ 12 a. (tilsyn og kontroll)</a></li><li><a href="#paragraf-16">§ 12 b. (overtredelsesgebyr)</a></li><li><a href="#paragraf-17">§ 13. (forskrifter).</a></li><li><a href="#paragraf-18">§ 14. (ikrafttreden og endringer i andre lover).</a></li><li><a href="#paragraf-19">§ 14 a. (opphevelse av midlertidig bestemmelse)</a></li></ul></li></ul></dd></dl></header><main class="documentBody" data-lovdata-URL="NL/lov/1977-06-10-82" id="dokument"><h1>Lov om motorferdsel i utmark og vassdrag (motorferdselloven)</h1><article class="legalArticle" data-lovdata-URL="NL/lov/1977-06-10-82/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">(formål).</span></h2><article class="legalP" id="paragraf-1-ledd-1">Formålet med denne lov er ut fra et samfunnsmessig helhetssyn å regulere motorferdselen i utmark og vassdrag med sikte på å verne om naturmiljøet og fremme trivselen.</article></article><article class="legalArticle" data-lovdata-URL="NL/lov/1977-06-10-82/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">(virkeområde).</span></h2><article class="legalP" id="paragraf-2-ledd-1">Med motorferdsel menes i denne lov bruk av kjøretøy (bil, traktor, motorsykkel, beltebil, snøscooter o.l.) og båt eller annet flytende eller svevende fartøy drevet med motor, samt landing og start med motordrevet luftfartøy.</article><article class="legalP" id="paragraf-2-ledd-2">Med utmark menes udyrket mark som etter lov om friluftslivet <a href="lov/1957-06-28-16/§1a">§ 1 a</a> første ledd ikke regnes som innmark eller like med innmark. Setervoll, hustomt, engslått, kulturbeite og skogplantefelt som ligger i utmark, regnes i denne lov like med utmark.</article><article class="legalP" id="paragraf-2-ledd-3">Veg i utmark som ikke er opparbeidd for kjøring med bil, anses i denne lov som utmark. Det samme gjelder opparbeidd veg som ikke er brøytet for kjøring med bil.</article><article class="legalP" id="paragraf-2-ledd-4">Med vassdrag menes åpne og islagte elver, bekker og innsjøer.</article><article class="legalP" id="paragraf-2-ledd-5">Loven gjelder ikke landingsplass for luftfartøy når det er gitt konsesjon etter <a href="lov/1993-06-11-101">lov 11. juni 1993 nr. 101</a> om luftfart <a href="lov/1993-06-11-101/§7-5">§ 7-5</a>.</article><article class="legalP" id="paragraf-2-ledd-6">For områder som omfattes av <a href="lov/2009-06-05-35">markaloven</a>, gjelder <a href="lov/2009-06-05-35/§10">markaloven §§ 10</a> og <a href="lov/2009-06-05-35/§15">15</a> i stedet for loven her.</article><article class="changesToParent">Endret ved lover <a href="lov/2003-06-20-45">20 juni 2003 nr. 45</a> (ikr. 1 juli 2003 iflg. <a href="forskrift/2003-06-20-712">res. 20 juni 2003 nr. 712</a>), <a href="lov/2025-06-06-25">6 juni 2025 nr. 25</a> (i kraft 1 juli 2025 iflg. <a href="forskrift/2025-06-06-945">res. 6 juni 2025 nr. 945</a>).</article></article><article class="legalArticle" data-lovdata-URL="NL/lov/1977-06-10-82/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">(forbud mot motorferdsel i utmark og vassdrag).</span></h2><article class="legalP" id="paragraf-3-ledd-1">I utmark og vassdrag er motorferdsel ikke tillatt med mindre annet følger av denne lov eller vedtak med hjemmel i loven.</article></article><article class="legalArticle" data-lovdata-URL="NL/lov/1977-06-10-82/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">(tillatelser med hjemmel direkte i loven).</span></h2><article class="legalP" id="paragraf-4-ledd-1">Uten hinder av <a href="lov/1977-06-10-82/§3">§ 3</a> er motorferdsel tillatt i forbindelse med:<ol class="defaultList" type="a"><li data-name="a." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">politi-, ambulanse- og redningstjeneste og oppsyns- og tilsynstjeneste etablert med hjemmel i lov,</article></article></li><li data-name="b." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">offentlig post- og teletjenester,</article></article></li><li data-name="c." value="3"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">nødvendig person- og godstransport til og fra faste bosteder og i jordbruks-, skogbruks- og reindriftsnæring. Jakt, fangst, fiske og bærsanking reknes ikke som næring i denne forbindelse,</article></article></li><li data-name="d." value="4"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">forsvarets øvelser, forflytninger og transporter,</article></article></li><li data-name="e." value="5"><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">anlegg og drift av offentlige veger og anlegg,</article></article></li><li data-name="f." value="6"><article class="listArticle" id="paragraf-4-ledd-1-punkt-6"><article class="legalP" id="paragraf-4-ledd-1-punkt-6-ledd-1">rutetransport som drives med løyve i henhold til yrkestransportloven</article></article></li></ol></article><article class="legalP" id="paragraf-4-ledd-2">Departementet kan ved forskrift gi også andre tillatelser til motorferdsel.</article><article class="legalP" id="paragraf-4-ledd-3">Ferdsel med motorfartøy er tillatt på innsjøer som er 2 kvadratkilometer eller større, på elvestrekninger, og på innsjøer mindre enn 2 kvadratkilometer dersom disse inngår som en del av et farbart vassdrag. Kommunen kan likevel bestemme at ferdsel som nevnt helt eller delvis ikke skal være tillatt.</article><article class="changesToParent">Endret ved <a href="lov/2002-06-21-45">lov 21 juni 2002 nr. 45</a> (ikr. 1 jan 2003 iflg. <a href="forskrift/2002-12-20-1695">res. 20 des 2002 nr. 1695</a>).</article></article><article class="legalArticle" data-lovdata-URL="NL/lov/1977-06-10-82/§4a" data-name="§4a" id="paragraf-5"><h2 class="legalArticleHeader"><span class="legalArticleValue">§ 4 a</span>. <span class="legalArticleTitle">(forskrifter om bruk av motorkjøretøyer i utmark og på islagte vassdrag)</span></h2><article class="legalP" id="paragraf-5-ledd-1">Motorkjøretøyer kan i utmark og på islagte vassdrag bare brukes i samsvar med forskrift gitt av departementet.</article><article class="legalP" id="paragraf-5-ledd-2">Departementet kan gi kommunen myndighet til å gi forskrift om fastsetting av løyper for kjøring med snøscooter på vinterføre. I Finnmark og Nord-Troms (kommunene Kvænangen, Kåfjord, Lyngen, Nordreisa, Skjervøy og Storfjord) omfatter myndigheten også adgang til i forskrift å tillate kjøring ut av løypa på islagt vann for å raste.</article><article class="legalP" id="paragraf-5-ledd-3">Departementet kan i inntil seks kommuner gi kommunen myndighet til å gi forskrift om fastsetting av løyper for persontransport med beltekjøretøy på vinterføre til utgangspunkter for alpin skikjøring (catskiing) som et forsøk på inntil seks år. Forsøket kan ikke forlenges. Løypene skal ta utgangspunkt i eksisterende alpinanlegg.</article><article class="legalP" id="paragraf-5-ledd-4">Løyper som fastsettes etter annet og tredje ledd, skal ikke legges i verneområder, foreslåtte verneområder eller nasjonale villreinområder. Løypene skal ikke være til vesentlig skade eller ulempe for reindriften eller kreve terrenginngrep. Ved fastsetting av løypene skal kommunen ta særskilt hensyn til støy og andre ulemper for friluftslivet. Kommunen skal også ta hensyn til naturmangfold, bolig- og hytteområder, landskap, kulturminner og kulturmiljø og sikkerheten for dem som kjører og andre. Før fastsetting av løypene skal kommunen utrede virkningen løypene vil ha for friluftsliv og naturmangfold i influensområdet, samt kartlegge og verdsette friluftslivsområdene der løypene planlegges, og vurdere disse områdene opp mot øvrige friluftslivsområder i kommunen.</article><article class="legalP" id="paragraf-5-ledd-5">Departementet kan i forskrift gi nærmere regler om løypene og kommunens saksbehandling, herunder regler om klage på kommunens vedtak om fastsetting av løyper etter andre, tredje og fjerde ledd.</article><article class="changesToParent">Tilføyd ved <a href="lov/1988-01-15-4">lov 15 jan 1988 nr. 4</a>, endret ved <a href="lov/2015-06-19-67">lover 19 juni 2015 nr. 67</a>, <a href="lov/2017-06-16-61">16 juni 2017 nr. 61</a>, <a href="lov/2021-04-16-21">16 april 2021 nr. 21</a> (ikr. 16 april 2021 iflg. <a href="forskrift/2021-04-16-1183">res. 16 april 2021 nr. 1183</a>).</article></article><article class="legalArticle" data-lovdata-URL="NL/lov/1977-06-10-82/§4b" data-name="§4b" id="paragraf-6"><h2 class="legalArticleHeader"><span class="legalArticleValue">§ 4 b</span>. <span class="legalArticleTitle">(Opphevet)</span></h2><article class="changesToParent">Tilføyd ved <a href="lov/2015-02-13-11">lov 13 feb 2015 nr. 11</a>, endret ved <a href="lov/2015-03-20-13">lov 20 mars 2015 nr. 13</a>, opphevet ved lov <a href="lov/2015-02-13-11">13 feb 2015 nr. 11</a> (i kraft 1 juni 2015, se § 14 a).</article></article><article class="legalArticle" data-lovdata-URL="NL/lov/1977-06-10-82/§5" data-name="§5" id="paragraf-7"><h2 class="legalArticleHeader"><span class="legalArticleValue">§ 5</span>. <span class="legalArticleTitle">(tillatelser etter vedtak)</span></h2><article class="legalP" id="paragraf-7-ledd-1">Kommunen kan gi forskrift om adgang til:<ol class="defaultList" type="a"><li data-name="a." value="1"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">landing og start med luftfartøy på bestemte steder i utmark og vassdrag. Adgangen kan begrenses til landing og start til bestemte formål, til bestemte tider og til å gjelde selskaper eller enkeltpersoner som driver ervervsmessig luftfartsvirksomhet.</article></article></li><li data-name="b." value="2"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">bruk av motorfartøy på innsjøer mindre enn 2 kvadratkilometer når det foreligger særlige grunner som i tilfelle må angis i forskriften.</article></article></li></ol></article><article class="legalP" id="paragraf-7-ledd-2">Utkast til forskrift sendes fylkeskommunen og berørte statlige fagmyndigheter til uttalelse. Dersom noen av disse har hatt innsigelse som kommunen ikke har tatt hensyn til, skal kommunens vedtak sendes statsforvalteren til godkjennelse.</article><article class="legalP" id="paragraf-7-ledd-3">Kommunen kan gi forskrift eller fatte enkeltvedtak om adgang til bruk av motorfartøy med elektrisk motor med inngangseffekt opptil 800 watt på innsjøer mindre enn 2 kvadratkilometer. Ved vurderingen av om det skal åpnes for slik ferdsel, skal det legges vekt på hensynet til vannet som levested for viltarter og fugler, og særskilt vekt på hensynet til hekkeområder. Det kan ikke gis adgang til motorferdsel som innebærer vesentlig skade på fugleliv.</article><article class="changesToParent">Endret ved <a href="lov/1984-06-08-71">lover 8 juni 1984 nr. 71</a>, <a href="lov/1988-01-15-4">15 jan 1988 nr. 4</a>, <a href="lov/2021-04-16-21">16 april 2021 nr. 21</a> (ikr. 16 april 2021 iflg. <a href="forskrift/2021-04-16-1183">res. 16 april 2021 nr. 1183</a>), <a href="lov/2021-05-07-34">7 mai 2021 nr. 34</a> (ikr. 1 juni 2021 iflg. <a href="forskrift/2021-05-07-1416">res. 7 mai 2021 nr. 1416</a>), <a href="lov/2015-06-19-67">19 juni 2015 nr. 67</a> (ikr. 19 juni 2021).</article></article><article class="legalArticle" data-lovdata-URL="NL/lov/1977-06-10-82/§6" data-name="§6" id="paragraf-8"><h2 class="legalArticleHeader"><span class="legalArticleValue">§ 6</span>. <span class="legalArticleTitle">(tillatelser etter søknad når særlige grunner foreligger)</span></h2><article class="legalP" id="paragraf-8-ledd-1">Når særlige grunner foreligger, kan kommunen gi tillatelse til bruk av motorfartøy eller luftfartøy som ellers ikke kan finne sted etter denne lov eller med hjemmel i loven.</article><article class="legalP" id="paragraf-8-ledd-2">Tillatelse etter første ledd kan gis for bestemte høve eller for bestemte tidsrom. Kommunen kan sette vilkår for tillatelsen.</article><article class="legalP" id="paragraf-8-ledd-3">Kommunens vedtak kan påklages til statsforvalteren.</article><article class="changesToParent">Endret ved <a href="lov/1988-01-15-4">lover 15 jan 1988 nr. 4</a>, <a href="lov/1997-01-10-7">10 jan 1997 nr. 7</a> (ikr. 1 mars 1997), <a href="lov/2021-04-16-21">16 april 2021 nr. 21</a> (ikr. 16 april 2021 iflg. <a href="forskrift/2021-04-16-1183">res. 16 april 2021 nr. 1183</a>), <a href="lov/2021-05-07-34">7 mai 2021 nr. 34</a> (ikr. 1 juni 2021 iflg. <a href="forskrift/2021-05-07-1416">res. 7 mai 2021 nr. 1416</a>).</article></article><article class="legalArticle" data-lovdata-URL="NL/lov/1977-06-10-82/§7" data-name="§7" id="paragraf-9"><h2 class="legalArticleHeader"><span class="legalArticleValue">§ 7</span>. <span class="legalArticleTitle">(myndighet for departementet til å gi særlige bestemmelser for viktige natur- og friluftsområder og til begrensning av kommunens myndighet etter <a href="lov/1977-06-10-82/§5">§§ 5</a> og <a href="lov/1977-06-10-82/§6">6</a> og statsforvalterens myndighet etter <a href="lov/1977-06-10-82/§5">§ 5</a>).</span></h2><article class="legalP" id="paragraf-9-ledd-1">Departementet kan gi nærmere regler om kommunens bruk av myndigheten etter <a href="lov/1977-06-10-82/§5">§§ 5</a> og <a href="lov/1977-06-10-82/§6">6</a> og kan fastsette at det ikke skal kunne gis tillatelse til visse former for motorferdsel eller visse bruksformål. Departementet kan gi nærmere regler om statsforvalterens bruk av myndigheten etter <a href="lov/1977-06-10-82/§5">§ 5</a>.</article><article class="legalP" id="paragraf-9-ledd-2">Departementet kan for særlig verdifulle natur- og friluftsområder ved forskrift forby eller gi nærmere bestemmelser for motorferdsel som ikke er tillatt etter <a href="lov/1977-06-10-82/§4">§ 4</a> første ledd, herunder også for motorferdsel på privat veg.</article><article class="changesToParent">Endret ved <a href="lov/1984-06-08-71">lover 8 juni 1984 nr. 71</a>, <a href="lov/1988-01-15-4">15 jan 1988 nr. 4</a>, <a href="lov/2021-05-07-34">7 mai 2021 nr. 34</a> (ikr. 1 juni 2021 iflg. <a href="forskrift/2021-05-07-1416">res. 7 mai 2021 nr. 1416</a>).</article></article><article class="legalArticle" data-lovdata-URL="NL/lov/1977-06-10-82/§8" data-name="§8" id="paragraf-10"><h2 class="legalArticleHeader"><span class="legalArticleValue">§ 8</span>. <span class="legalArticleTitle">(alminnelige bestemmelser for utøvelse av motorferdsel i utmark og vassdrag).</span></h2><article class="legalP" id="paragraf-10-ledd-1">Motorferdsel i utmark og vassdrag skal foregå aktsomt og hensynsfullt for å unngå skade og ulempe for naturmiljø og mennesker.</article></article><article class="legalArticle" data-lovdata-URL="NL/lov/1977-06-10-82/§9" data-name="§9" id="paragraf-11"><h2 class="legalArticleHeader"><span class="legalArticleValue">§ 9</span>. <span class="legalArticleTitle">(samarbeidsordninger).</span></h2><article class="legalP" id="paragraf-11-ledd-1">Departementet kan gi bestemmelser om samarbeid mellom to eller flere kommuner om regulering av ferdsel som må samordnes over kommunegrensene.</article></article><article class="legalArticle" data-lovdata-URL="NL/lov/1977-06-10-82/§10" data-name="§10" id="paragraf-12"><h2 class="legalArticleHeader"><span class="legalArticleValue">§ 10</span>. <span class="legalArticleTitle">(forholdet til grunneiere o.a.).</span></h2><article class="legalP" id="paragraf-12-ledd-1">Denne lov innskrenker ikke den adgang grunneier og bruker har etter gjeldende rettsregler til å forby eller begrense motorferdsel på sin eiendom.</article></article><article class="legalArticle" data-lovdata-URL="NL/lov/1977-06-10-82/§11" data-name="§11" id="paragraf-13"><h2 class="legalArticleHeader"><span class="legalArticleValue" data-legalArea="32.04">§ 11</span>. <span class="legalArticleTitle">(Svalbard og Jan Mayen).</span></h2><article class="legalP" id="paragraf-13-ledd-1">På Svalbard og Jan Mayen gjelder loven bare i den utstrekning Kongen bestemmer det.</article></article><article class="legalArticle" data-lovdata-URL="NL/lov/1977-06-10-82/§12" data-name="§12" id="paragraf-14"><h2 class="legalArticleHeader"><span class="legalArticleValue" data-legalArea="31.16">§ 12</span>. <span class="legalArticleTitle">(straffeansvar).</span></h2><article class="legalP" id="paragraf-14-ledd-1">Den som forsettlig eller uaktsomt overtrer denne lov eller forskrifter, regler eller vilkår fastsatt i medhold av loven, straffes med bøter.</article><article class="changesToParent">Endret ved <a href="lov/2015-06-19-65">lov 19 juni 2015 nr. 65</a> (ikr. 1 okt 2015).</article></article><article class="legalArticle" data-lovdata-URL="NL/lov/1977-06-10-82/§12a" data-name="§12a" id="paragraf-15"><h2 class="legalArticleHeader"><span class="legalArticleValue">§ 12 a</span>. <span class="legalArticleTitle">(tilsyn og kontroll)</span></h2><article class="legalP" id="paragraf-15-ledd-1">Statens naturoppsyn fører kontroll med at bestemmelser gitt i eller i medhold av denne lov blir overholdt. Reglene i <a href="lov/1996-06-21-38/§3">naturoppsynsloven § 3</a> får anvendelse ved kontroll etter denne lov. I tillegg til fullmaktene i <a href="lov/1996-06-21-38/§3">naturoppsynsloven § 3</a> kan oppsynet kreve at fører av motorkjøretøy eller -fartøy viser fram dokumenter som det er påbudt å ha med under kjøringen.</article><article class="changesToParent">Tilføyd ved <a href="lov/2015-06-19-67">lov 19 juni 2015 nr. 67</a>, endret ved lov <a href="lov/2021-04-16-21">16 april 2021 nr. 21</a> (ikr. 16 april 2021 iflg. <a href="forskrift/2021-04-16-1183">res. 16 april 2021 nr. 1183</a>).</article></article><article class="legalArticle" data-lovdata-URL="NL/lov/1977-06-10-82/§12b" data-name="§12b" id="paragraf-16"><h2 class="legalArticleHeader"><span class="legalArticleValue">§ 12 b</span>. <span class="legalArticleTitle">(overtredelsesgebyr)</span></h2><article class="legalP" id="paragraf-16-ledd-1">Statens naturoppsyn kan ilegge fører av motorkjøretøy eller -fartøy overtredelsesgebyr hvis føreren ikke overholder bestemmelser gitt i eller i medhold av denne lov. Overtredelsesgebyr kan også ilegges ved brudd på plikter etter <a href="lov/1996-06-21-38/§3">naturoppsynsloven § 3</a> fjerde ledd, jf. andre ledd, ved kontroll etter denne lov.</article><article class="legalP" id="paragraf-16-ledd-2">Overtredelsesgebyret forfaller til betaling 2 måneder fra vedtak er fattet. Endelig vedtak om overtredelsesgebyr er tvangsgrunnlag for utlegg. Dersom fører går til søksmål mot staten for å prøve vedtaket, suspenderes tvangskraften.</article><article class="legalP" id="paragraf-16-ledd-3">Adgangen til å ilegge overtredelsesgebyr foreldes 2 år etter at overtredelsen er opphørt. Fristen avbrytes ved at tilsynsmyndigheten gir forhåndsvarsel eller fatter vedtak om overtredelsesgebyr.</article><article class="legalP" id="paragraf-16-ledd-4">Departementet gir i forskrift nærmere regler om overtredelsesgebyrets størrelse og saksbehandlingen.</article><article class="changesToParent">Tilføyd ved <a href="lov/2015-06-19-67">lov 19 juni 2015 nr. 67</a>, endret ved lov <a href="lov/2021-04-16-21">16 april 2021 nr. 21</a> (ikr. 16 april 2021 iflg. <a href="forskrift/2021-04-16-1183">res. 16 april 2021 nr. 1183</a>).</article></article><article class="legalArticle" data-lovdata-URL="NL/lov/1977-06-10-82/§13" data-name="§13" id="paragraf-17"><h2 class="legalArticleHeader"><span class="legalArticleValue">§ 13</span>. <span class="legalArticleTitle">(forskrifter).</span></h2><article class="legalP" id="paragraf-17-ledd-1">Departementet kan gi forskrifter til gjennomføring og utfylling av bestemmelsene i denne lov, herunder om begrensning i hastighet og motorstørrelse, og om at motorferdsel skal foregå i en viss avstand fra strandlinje.</article></article><article class="legalArticle" data-lovdata-URL="NL/lov/1977-06-10-82/§14" data-name="§14" id="paragraf-18"><h2 class="legalArticleHeader"><span class="legalArticleValue">§ 14</span>. <span class="legalArticleTitle">(ikrafttreden og endringer i andre lover).</span></h2><article class="legalP" id="paragraf-18-ledd-1">Denne lov trer i kraft fra den tid Kongen bestemmer.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" id="paragraf-18-ledd-2">Fra lovens ikrafttreden gjøres følgende endringer i andre lover: – – –</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1 jan 1978 iflg. res. 2 des 1977.</article></footer></article><article class="legalArticle" data-lovdata-URL="NL/lov/1977-06-10-82/§14a" data-name="§14a" id="paragraf-19"><h2 class="legalArticleHeader"><span class="legalArticleValue">§ 14 a</span>. <span class="legalArticleTitle">(opphevelse av midlertidig bestemmelse)</span></h2><article class="legalP" id="paragraf-19-ledd-1"><a href="lov/1977-06-10-82/§4b">§ 4 b</a> oppheves 1. juni 2015.</article><article class="changesToParent">Tilføyd ved <a href="lov/2015-02-13-11">lov 13 feb 2015 nr. 11</a>.</article></article></main></body></html>