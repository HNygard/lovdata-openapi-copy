<!DOCTYPE html><html lang="nn"><head><title>Lov om supplerande stønad til personar med kort butid i Noreg</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2005-04-29-21</dd><dt class="dokid">DokumentID</dt><dd class="dokid">NL/lov/2005-04-29-21</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="dateInForce">I kraft frå</dt><dd class="dateInForce">2006-01-01</dd><dt class="lastChangeInForce">Ikrafttreding av siste endring</dt><dd class="lastChangeInForce">2021-01-01</dd><dt class="lastChangedBy">Sist endra ved</dt><dd class="lastChangedBy"><a href="lov/2020-12-18-138">lov/2020-12-18-138</a> fra 2021-01-01</dd><dt class="legalArea">Rettsområde</dt><dd class="legalArea"><ul><li><a href="legal-areas/24" title="Pensjons- og trygderett">Pensjons- og trygderett</a> &gt; <a href="legal-areas/24.09" title="Utenfor folketrygdloven">Utenfor folketrygdloven</a></li> <li><a href="legal-areas/34" title="Utlendingsrett">Utlendingsrett</a></li></ul></dd><dt class="dateOfPublication">Kunngjort</dt><dd class="dateOfPublication">2005-04-29</dd><dt class="lastupdated">Rettet</dt><dd class="lastupdated">2022-03-28 (tegnsetting i lister tilpasset universell utforming)</dd><dt class="titleShort">Korttittel</dt><dd class="titleShort">Lov om supplerande stønad ved kort butid</dd><dt class="title">Tittel</dt><dd class="title">Lov om supplerande stønad til personar med kort butid i Noreg</dd><dt class="refid">RefID</dt><dd class="refid">lov/2005-04-29-21</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om supplerande stønad til personar med kort butid i Noreg</a><ul class="tocSubUl"><li><a href="#kapittel-1" data-child-interval="§§ 1 – 2">Kapittel 1. Formål – definisjonar</a><ul class="tocSubUl"><li><a href="#kapittel-1-paragraf-1">§ 1. Formålet med lova</a></li><li><a href="#kapittel-1-paragraf-2">§ 2. Definisjonar</a></li></ul></li><li><a href="#kapittel-2" data-child-interval="§§ 3 – 4">Kapittel 2. Personkrins – opphald i utlandet</a><ul class="tocSubUl"><li><a href="#kapittel-2-paragraf-1">§ 3. Kven som kan få stønad</a></li><li><a href="#kapittel-2-paragraf-2">§ 4. Opphald i utlandet</a></li></ul></li><li><a href="#kapittel-3" data-child-interval="§§ 5 – 14">Kapittel 3. Fastsetjing av ytingar</a><ul class="tocSubUl"><li><a href="#kapittel-3-paragraf-1">§ 5. Full supplerande stønad</a></li><li><a href="#kapittel-3-paragraf-2">§ 6. Inntekt som går til frådrag i supplerande stønad</a></li><li><a href="#kapittel-3-paragraf-3">§ 7. Utmåling av supplerande stønad</a></li><li><a href="#kapittel-3-paragraf-4">§ 8. Formue</a></li><li><a href="#kapittel-3-paragraf-5">§ 9. Låge stønadsbeløp</a></li><li><a href="#kapittel-3-paragraf-6">§ 10. Endringar</a></li><li><a href="#kapittel-3-paragraf-7">§ 11. Stønadsperiode og utbetaling</a></li><li><a href="#kapittel-3-paragraf-8">§ 12. Opphald i institusjon mv.</a></li><li><a href="#kapittel-3-paragraf-9">§ 13. Tilbakekrevjing</a></li><li><a href="#kapittel-3-paragraf-10">§ 14. Finansiering</a></li></ul></li><li><a href="#kapittel-4" data-child-interval="§§ 15 – 23">Kapittel 4. Saksbehandling mv.</a><ul class="tocSubUl"><li><a href="#kapittel-4-paragraf-1">§ 15. Tilhøvet til forvaltningslova</a></li><li><a href="#kapittel-4-paragraf-2">§ 16. Avgjerd etter lova</a></li><li><a href="#kapittel-4-paragraf-3">§ 17. Søknad</a></li><li><a href="#kapittel-4-paragraf-4">§ 18. Plikt til å gi opplysningar</a></li><li><a href="#kapittel-4-paragraf-5">§ 19. Henting av opplysningar mv.</a></li><li><a href="#kapittel-4-paragraf-6">§ 20. Opplysningar om ektemaken</a></li><li><a href="#kapittel-4-paragraf-7">§ 21. Kontroll</a></li><li><a href="#kapittel-4-paragraf-8">§ 22. Anke til Trygderetten</a></li><li><a href="#kapittel-4-paragraf-9">§ 23. Andre reglar om saksbehandling</a></li></ul></li><li><a href="#kapittel-5" data-child-interval="§ 24">Kapittel 5. Ikraftsetjing</a><ul class="tocSubUl"><li><a href="#kapittel-5-paragraf-1">§ 24. Når lova tek til å gjelde</a></li></ul></li></ul></li></ul></dd></dl></header><main class="documentBody" data-lovdata-URL="NL/lov/2005-04-29-21" id="dokument"><h1>Lov om supplerande stønad til personar med kort butid i Noreg</h1><section class="section" data-name="kap1" id="kapittel-1" data-lovdata-URL="NL/lov/2005-04-29-21/KAPITTEL_1"><h2>Kapittel 1. Formål – definisjonar</h2><article class="legalArticle" data-lovdata-URL="NL/lov/2005-04-29-21/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formålet med lova</span></h3><article class="legalP" id="kapittel-1-paragraf-1-ledd-1">Formålet med lova er å garantere ei minste samla inntekt for personar som har fylt 67 år og uføre flyktningar med låge eller ingen ytingar frå folketrygda på grunn av kort butid i Noreg.</article><article class="changesToParent">Endra med lov <a href="lov/2019-12-20-84">20 des 2019 nr. 84</a> (ikr. 1 jan 2021 iflg. <a href="forskrift/2020-12-18-2860">res. 18 des 2020 nr. 2860</a>, for bestemmingar sjå loven del V).</article></article><article class="legalArticle" data-lovdata-URL="NL/lov/2005-04-29-21/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjonar</span></h3><article class="legalP" id="kapittel-1-paragraf-2-ledd-1">Med flyktning meiner ein i lova her ein person som har opphaldsløyve etter <a href="lov/2008-05-15-35/§28">utlendingslova § 28</a>. Med ufør flyktning meiner ein i lova her ein flyktning som ikkje har fylt 67 år og som fyller vilkåra i <a href="lov/1997-02-28-19/§12-4">folketrygdlova §§ 12-4</a> til <a href="lov/1997-02-28-19/§12-7">12-7</a>.</article><article class="legalP" id="kapittel-1-paragraf-2-ledd-2">Med grunnbeløpet meiner ein i lova her grunnbeløpet etter <a href="lov/1997-02-28-19/§1-4">folketrygdlova § 1-4</a>.</article><article class="legalP" id="kapittel-1-paragraf-2-ledd-3">Med garantipensjonsnivå meiner ein i lova her satsene etter <a href="lov/1997-02-28-19/§20-9">folketrygdlova § 20-9</a>.</article><article class="legalP" id="kapittel-1-paragraf-2-ledd-4">Med ektemake meiner ein i lova her personar som er gifte etter ekteskapslova og som bur saman i eitt hushald, personar som bur saman som ektefolk utan å vere gifte med kvarandre, og registrerte partnarar som bur saman i eitt hushald.</article><article class="changesToParent">Endra med lover <a href="lov/2010-12-17-77">17 des 2010 nr. 77</a> (ikr. 1 jan 2011), <a href="lov/2019-12-20-84">20 des 2019 nr. 84</a> (ikr. 1 jan 2021 iflg. <a href="forskrift/2020-12-18-2860">res. 18 des 2020 nr. 2860</a>, for bestemmingar sjå loven del V), <a href="lov/2020-12-18-138">18 des 2020 nr. 138</a> (ikr. 1 jan 2021).</article></article></section><section class="section" data-name="kap2" id="kapittel-2" data-lovdata-URL="NL/lov/2005-04-29-21/KAPITTEL_2"><h2>Kapittel 2. Personkrins – opphald i utlandet</h2><article class="legalArticle" data-lovdata-URL="NL/lov/2005-04-29-21/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Kven som kan få stønad</span></h3><article class="legalP" id="kapittel-2-paragraf-1-ledd-1">Supplerande stønad vert gitt til personar som er busette i Noreg og som anten har fylt 67 år eller er uføre flyktningar. Ein person vert rekna som busett dersom han eller ho er registrert i folkeregisteret og har norsk statsborgarskap, eller med heimel i utlendingslova har fått permanent opphaldsløyve eller mellombels opphaldsløyve som gir grunnlag for permanent opphaldsløyve.</article><article class="legalP" id="kapittel-2-paragraf-1-ledd-2">Familiemedlemer i oppstigande linje, onkel eller tante til referansepersonen eller garantisten, som har fått opphaldsløyve i Noreg på grunnlag av familiesameining, har ikkje rett til supplerande stønad. Dette gjeld berre dersom det i det første vedtaket om søkjaren sitt opphaldsløyve vart stilt krav til referansepersonen eller garantisten sitt underhald.</article><article class="legalP" id="kapittel-2-paragraf-1-ledd-3">Med referansepersonen meiner ein den personen som søkjaren ønsker å bli sameint med att eller å etablere familieliv med. Med garantisten meiner ein den personen som stiller økonomisk garanti (tredjemannsgaranti) og legg fram skriftleg erklæring om at vedkommande tar på seg å garantere for underhald av søkjaren, og som er ein del av referansepersonen sitt hushald.</article><article class="legalP" id="kapittel-2-paragraf-1-ledd-4">Det er eit vilkår for rett til supplerande stønad at stønadstakaren og ein eventuell ektemake over 67 år fullt ut nyttar retten sin til pensjon frå folketrygda eller andre norske eller utanlandske ordningar.</article><article class="changesToParent">Endra med lover <a href="lov/2010-12-17-77">17 des 2010 nr. 77</a> (ikr. 1 jan 2011), <a href="lov/2015-12-18-103">18 des 2015 nr. 103</a> (ikr. 1 jan 2016), <a href="lov/2016-06-17-25">17 juni 2016 nr. 25</a>, <a href="lov/2019-12-20-84">20 des 2019 nr. 84</a> (ikr. 1 jan 2021 iflg. <a href="forskrift/2020-12-18-2860">res. 18 des 2020 nr. 2860</a>, for bestemmingar sjå loven del V).</article></article><article class="legalArticle" data-lovdata-URL="NL/lov/2005-04-29-21/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Opphald i utlandet</span></h3><article class="legalP" id="kapittel-2-paragraf-2-ledd-1">Retten til supplerande stønad fell bort når ein person oppheld seg eller har tenkt å opphalde seg i utlandet i meir enn 90 dagar i samanheng eller i meir enn 90 dagar i alt i ein stønadsperiode.</article><article class="legalP" id="kapittel-2-paragraf-2-ledd-2">Dersom opphaldet i utlandet er meint å vare i meir enn 90 dagar i samanheng, fell ytingane bort frå og med månaden etter den månaden då opphaldet i utlandet tok til. I andre tilfelle fell ytingane bort frå og med månaden etter den månaden då vedkomande hadde vore i utlandet i 90 dagar eller summen av utanlandsopphalda i ein stønadsperiode utgjer 90 dagar.</article><article class="legalP" id="kapittel-2-paragraf-2-ledd-3">I tilfelle som går inn under andre leddet andre punktumet kan ytingar bli gitt for lengre tid enn nemnd dersom stønadstakaren legg fram dokumentasjon på at han eller ho ikkje kunne vende attende til Noreg på grunn av eigen sjukdom.</article><article class="changesToParent">Endra med lov <a href="lov/2005-12-16-118">16 des 2005 nr. 118</a> (ikr. 1 jan 2006).</article></article></section><section class="section" data-name="kap3" id="kapittel-3" data-lovdata-URL="NL/lov/2005-04-29-21/KAPITTEL_3"><h2>Kapittel 3. Fastsetjing av ytingar</h2><article class="legalArticle" data-lovdata-URL="NL/lov/2005-04-29-21/§5" data-name="§5" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Full supplerande stønad</span></h3><article class="legalP" id="kapittel-3-paragraf-1-ledd-1">Full supplerande stønad til personar som har fylt 67 år, skal svare til<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">garantipensjonsnivå med høg sats for einslege stønadstakarar og for stønadstakarar med ektemake som ikkje har fylt 67 år, og som ikkje er ufør flyktning,</article></article></li><li data-name="b." value="2"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">garantipensjonsnivå med ordinær sats for stønadstakarar med ektemake som har fylt 67 år, eller som er ufør flyktning, og for stønadstakarar som deler bustad med sine vaksne barn eller andre vaksne, utan at forholdet mellom dei vert definert som ekteskapsliknande (bufellesskap).</article></article></li></ol></article><article class="legalP" id="kapittel-3-paragraf-1-ledd-2">Full supplerande stønad til uføre flyktningar skal svare til<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-ledd-2-punkt-1"><article class="legalP" id="kapittel-3-paragraf-1-ledd-2-punkt-1-ledd-1">minste årlege yting for uføretrygd med høg sats for einslege stønadstakarar og for stønadstakarar med ektemake som ikkje har fylt 67 år, og som ikkje er ufør flyktning,</article></article></li><li data-name="b." value="2"><article class="listArticle" id="kapittel-3-paragraf-1-ledd-2-punkt-2"><article class="legalP" id="kapittel-3-paragraf-1-ledd-2-punkt-2-ledd-1">minste årlege yting for uføretrygd med ordinær sats for stønadstakarar med ektemake som har fylt 67 år eller som er ufør flyktning. Det same gjeld for stønadstakarar som deler bustad med sine vaksne barn eller andre vaksne, utan at forholdet mellom dei vert definert som ekteskapsliknande (bufellesskap).</article></article></li></ol></article><article class="changesToParent">Endra med lover <a href="lov/2008-12-12-83">12 des 2008 nr. 83</a> (ikr. 1 mai 2008), <a href="lov/2009-06-19-40">19 juni 2009 nr. 40</a> (ikr. 1 mai 2009), <a href="lov/2010-06-25-30">25 juni 2010 nr. 30</a> (ikr. 1 mai 2010), <a href="lov/2010-12-17-77">17 des 2010 nr. 77</a> (ikr. 1 mai 2011), <a href="lov/2014-12-19-74">19 des 2014 nr. 74</a> (ikr. 1 jan 2015), <a href="lov/2015-12-18-103">18 des 2015 nr. 103</a> (ikr. 1 jan 2016), <a href="lov/2019-12-20-84">20 des 2019 nr. 84</a> (ikr. 1 jan 2021 iflg. <a href="forskrift/2020-12-18-2860">res. 18 des 2020 nr. 2860</a>, for bestemmingar sjå loven del V), <a href="lov/2020-12-18-138">18 des 2020 nr. 138</a> (ikr. 1 jan 2021).</article></article><article class="legalArticle" data-lovdata-URL="NL/lov/2005-04-29-21/§6" data-name="§6" id="kapittel-3-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Inntekt som går til frådrag i supplerande stønad</span></h3><article class="legalP" id="kapittel-3-paragraf-2-ledd-1">Full supplerande stønad skal setjast ned med inntekt hos stønadstakaren sjølv så vel som hos ektemaken.</article><article class="legalP" id="kapittel-3-paragraf-2-ledd-2">Dersom ektemaken har fylt 67 år, skal ektemaken si inntekt likevel berre inngå ved prøvinga av ytingane til stønadstakaren med den delen som overstig full supplerande stønad etter <a href="lov/2005-04-29-21/§5">§ 5</a> første leddet bokstav b. Dersom ektemaken er ufør flyktning, skal ektemaken si inntekt berre inngå ved prøvinga av ytingane til stønadstakaren med den delen som overstig full supplerande stønad etter <a href="lov/2005-04-29-21/§5">§ 5</a> andre leddet bokstav b.</article><article class="legalP" id="kapittel-3-paragraf-2-ledd-3">Som inntekt vert rekna<ol class="defaultList" type="a"><li data-name="a." value="1"><article class="listArticle" id="kapittel-3-paragraf-2-ledd-3-punkt-1"><article class="legalP" id="kapittel-3-paragraf-2-ledd-3-punkt-1-ledd-1">arbeidsinntekt</article></article></li><li data-name="b." value="2"><article class="listArticle" id="kapittel-3-paragraf-2-ledd-3-punkt-2"><article class="legalP" id="kapittel-3-paragraf-2-ledd-3-punkt-2-ledd-1">pensjon, uføretrygd og andre ytingar frå folketrygda til livsopphald, inkludert forsørgingstillegg</article></article></li><li data-name="c." value="3"><article class="listArticle" id="kapittel-3-paragraf-2-ledd-3-punkt-3"><article class="legalP" id="kapittel-3-paragraf-2-ledd-3-punkt-3-ledd-1">introduksjonsstønad for nykomne innvandrarar, kvalifiseringsstønad, kontantstøtte og bidrag etter ekteskapslova</article></article></li><li data-name="d." value="4"><article class="listArticle" id="kapittel-3-paragraf-2-ledd-3-punkt-4"><article class="legalP" id="kapittel-3-paragraf-2-ledd-3-punkt-4-ledd-1">andre norske offentlege eller private pensjonar, uføreytingar og andre ytingar til livsopphald, inkludert forsørgingstillegg</article></article></li><li data-name="e." value="5"><article class="listArticle" id="kapittel-3-paragraf-2-ledd-3-punkt-5"><article class="legalP" id="kapittel-3-paragraf-2-ledd-3-punkt-5-ledd-1">kapitalinntekter</article></article></li><li data-name="f." value="6"><article class="listArticle" id="kapittel-3-paragraf-2-ledd-3-punkt-6"><article class="legalP" id="kapittel-3-paragraf-2-ledd-3-punkt-6-ledd-1">tilsvarande inntekter eller ytingar som nemnde i bokstavane a til e frå utlandet.</article></article></li></ol></article><article class="legalP" id="kapittel-3-paragraf-2-ledd-4">For uføre flyktningar skal arbeidsinntekt ikkje setjast lågare enn forventa inntekt etter uførheit, sjå <a href="lov/1997-02-28-19/§12-9">folketrygdlova § 12-9</a> tredje leddet.</article><article class="changesToParent">Endra med lover <a href="lov/2014-06-20-24">20 juni 2014 nr. 24</a> (ikr. 1 jan 2015 iflg. <a href="forskrift/2014-06-20-799">res. 20 juni 2014 nr. 799</a>) som endra med lov <a href="lov/2014-12-19-74">19 des 2014 nr. 74</a>, <a href="lov/2016-06-17-25">17 juni 2016 nr. 25</a>, <a href="lov/2019-12-20-84">20 des 2019 nr. 84</a> (ikr. 1 jan 2021 iflg. <a href="forskrift/2020-12-18-2860">res. 18 des 2020 nr. 2860</a>, for bestemmingar sjå loven del V) som endra med lov <a href="lov/2020-12-18-138">18 des 2020 nr. 138</a>.</article></article><article class="legalArticle" data-lovdata-URL="NL/lov/2005-04-29-21/§7" data-name="§7" id="kapittel-3-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Utmåling av supplerande stønad</span></h3><article class="legalP" id="kapittel-3-paragraf-3-ledd-1">Supplerande stønad vert gitt dersom full supplerande stønad etter <a href="lov/2005-04-29-21/§5">§ 5</a> er høgare enn inntektsgrunnlaget etter <a href="lov/2005-04-29-21/§6">§ 6</a>. Stønaden skal utgjere differansen mellom desse beløpa.</article></article><article class="legalArticle" data-lovdata-URL="NL/lov/2005-04-29-21/§8" data-name="§8" id="kapittel-3-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Formue</span></h3><article class="legalP" id="kapittel-3-paragraf-4-ledd-1">Dersom ein søkjar eller ektemaken har formue over 0,5 ganger grunnbeløpet, skal ein gi avslag på søknaden. Som formue vert ikkje rekna vanleg bustad eller vanlege ting til dagleg bruk.</article><article class="legalP" id="kapittel-3-paragraf-4-ledd-2">Departementet kan gi forskrift til utfylling av reglane i paragrafen her.</article><article class="changesToParent">Endra med lov <a href="lov/2015-12-18-103">18 des 2015 nr. 103</a> (ikr. 1 jan 2016).</article></article><article class="legalArticle" data-lovdata-URL="NL/lov/2005-04-29-21/§9" data-name="§9" id="kapittel-3-paragraf-5"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Låge stønadsbeløp</span></h3><article class="legalP" id="kapittel-3-paragraf-5-ledd-1">Supplerande stønad vert ikkje gitt dersom ytinga ville utgjere eit mindre beløp enn to prosent av full supplerande stønad etter <a href="lov/2005-04-29-21/§5">§ 5</a> bokstav a.</article><article class="changesToParent">Endra med lov <a href="lov/2014-12-19-74">19 des 2014 nr. 74</a> (ikr. 1 jan 2015).</article></article><article class="legalArticle" data-lovdata-URL="NL/lov/2005-04-29-21/§10" data-name="§10" id="kapittel-3-paragraf-6"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Endringar</span></h3><article class="legalP" id="kapittel-3-paragraf-6-ledd-1">Fastsett stønad skal setjast opp eller ned dersom det skjer endringar i inntektene eller dei andre tilhøva som er lagt til grunn ved fastsetjinga av stønaden, og dette fører med seg ei endring av stønaden med minst 10 prosent.</article><article class="legalP" id="kapittel-3-paragraf-6-ledd-2">Ved endring i garantipensjonsnivå og grunnbeløpet skal supplerande stønad regulerast i tråd med desse endringane.</article><article class="legalP" id="kapittel-3-paragraf-6-ledd-3">Frådrag i stønaden etter <a href="lov/2005-04-29-21/§6">§ 6</a> på grunn av alderspensjon eller uføretrygd frå folketrygda, eller andre ytingar som er direkte knytte til grunnbeløpet eller blir regulerte etter tilsvarande reglar som for alderspensjon frå folketrygda, skal regulerast i tråd med endringa i desse ytingane.</article><article class="changesToParent">Endra med lover <a href="lov/2006-12-22-94">22 des 2006 nr. 94</a> (ikr. 1 jan 2007), <a href="lov/2010-12-17-77">17 des 2010 nr. 77</a> (ikr. 1 jan 2011), <a href="lov/2019-12-20-84">20 des 2019 nr. 84</a> (ikr. 1 jan 2021 iflg. <a href="forskrift/2020-12-18-2860">res. 18 des 2020 nr. 2860</a>, for bestemmingar sjå loven del V), <a href="lov/2020-12-18-138">18 des 2020 nr. 138</a> (ikr. 1 jan 2021).</article></article><article class="legalArticle" data-lovdata-URL="NL/lov/2005-04-29-21/§11" data-name="§11" id="kapittel-3-paragraf-7"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Stønadsperiode og utbetaling</span></h3><article class="legalP" id="kapittel-3-paragraf-7-ledd-1">Supplerande stønad vert gitt for ein periode på 12 månader. Stønadstakaren kan søkje om forlenging av ytingane med 12 månader om gongen.</article><article class="legalP" id="kapittel-3-paragraf-7-ledd-2">Stønad vert gitt frå og med månaden etter den månaden då vilkåra for ytinga var oppfylte, men ved forlenging av stønadsperioden som nemnd i første leddet tidlegast frå og med månaden etter utløpet av den siste stønadsperioden. Dersom retten til ytingar fell bort av andre grunnar enn at stønadsperioden løper ut, vert ytingar gitt til og med den månaden då retten fall bort.</article><article class="legalP" id="kapittel-3-paragraf-7-ledd-3">Dersom ei endring som nemnd i <a href="lov/2005-04-29-21/§10">§ 10</a> fører til at stønaden vert sett opp, gjeld dette frå og med den månaden då endringa skjedde. Dersom ytinga vert sett ned, får dette verknad frå og med månaden etter den månaden då endringa skjedde.</article><article class="legalP" id="kapittel-3-paragraf-7-ledd-4">Supplerande stønad vert ikkje gitt for lengre tid attende enn tre månader før den månaden då søknaden om ytingar vart sett fram. Renter vert ikkje gitt. Rentetap eller ytingar for tidlegare månader enn tre månader før søknadsmånaden kan heller ikkje krevjast erstatta med heimel i skadeserstatningslova eller i alminnelege erstatningsrettslege reglar.</article><article class="legalP" id="kapittel-3-paragraf-7-ledd-5">Dersom det er utbetalt økonomisk stønad etter kapittel 4 i <a href="lov/2009-12-18-131">lov 18. desember 2009 nr. 131</a> om sosiale tjenester i arbeids- og velferdsforvaltningen i periodar som det vert etterbetalt supplerande stønad for, skal det gjerast frådrag i etterbetalinga tilsvarande den økonomiske stønaden. Dette gjeld også for økonomisk stønad utbetalt den månaden da supplerende stønad kjem til utbetaling.</article><article class="legalP" id="kapittel-3-paragraf-7-ledd-6">Stønaden vert utbetalt i månadsbeløp før utgangen av den einskilde månaden. Månadsbeløpa vert avrunda til den næraste heile krona.</article><article class="changesToParent">Endra med lov <a href="lov/2015-12-18-103">18 des 2015 nr. 103</a> (ikr. 1 jan 2016).</article></article><article class="legalArticle" data-lovdata-URL="NL/lov/2005-04-29-21/§12" data-name="§12" id="kapittel-3-paragraf-8"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Opphald i institusjon mv.</span></h3><article class="legalP" id="kapittel-3-paragraf-8-ledd-1">Personar som er innlagde i institusjon der opphaldet heilt eller delvis vert dekt av det offentlege, har ikkje rett til supplerande stønad for tidsrom etter at opphaldet har vara i ein kalendermånad utover den månaden då han eller ho vart innlagt.</article><article class="legalP" id="kapittel-3-paragraf-8-ledd-2">Reglane i første leddet gjeld tilsvarande ved opphald i fengsel mv.</article><article class="changesToParent">Endra med lov <a href="lov/2015-12-18-103">18 des 2015 nr. 103</a> (ikr. 1 jan 2016).</article></article><article class="legalArticle" data-lovdata-URL="NL/lov/2005-04-29-21/§13" data-name="§13" id="kapittel-3-paragraf-9"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Tilbakekrevjing</span></h3><article class="legalP" id="kapittel-3-paragraf-9-ledd-1">Supplerande stønad som er utbetalt utan at vilkåra for det var oppfylte, skal krevjast attende dersom den som fekk utbetalinga forsto eller burde ha forstått at utbetalinga grunna seg på ein feil. Vedtak om å krevje tilbake slike beløp er tvangsgrunnlag for utlegg.</article><article class="legalP" id="kapittel-3-paragraf-9-ledd-2">Beløp som skal krevjast tilbake etter første leddet, kan avreknast i framtidige terminar av supplerande stønad eller andre ytingar til livsopphald som vert administrerte av Arbeids- og velferdsetaten. Avrekninga kan ikkje utgjere meir enn 10 prosent av dei aktuelle terminbeløpa.</article><article class="legalP" id="kapittel-3-paragraf-9-ledd-3">Beløp som ikkje vert innkravde etter andre leddet, kan innkrevjast etter reglane i bidragsinnkrevjingslova.</article><article class="legalP" id="kapittel-3-paragraf-9-ledd-4">Når supplerande stønad er utbetalt i utlandet i strid med reglane i <a href="lov/2005-04-29-21/§4">§ 4</a>, skal for mykje utbetalt stønad avreknast månad for månad i ein ny stønadsperiode utan omsyn til om vilkåra for tilbakekrevjing etter første leddet er oppfylte.</article><article class="changesToParent">Endra med lover <a href="lov/2005-12-16-118">16 des 2005 nr. 118</a> (ikr. 1 jan 2006), <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>), <a href="lov/2014-12-19-74">19 des 2014 nr. 74</a> (ikr. 1 jan 2015). <strong>Vert endra</strong> med lov <a href="lov/2025-04-25-12">25 april 2025 nr. 12</a> (i kraft 1 jan 2026 iflg. <a href="forskrift/2025-06-10-967">res. 10 juni 2025 nr. 967</a>).</article></article><article class="legalArticle" data-lovdata-URL="NL/lov/2005-04-29-21/§14" data-name="§14" id="kapittel-3-paragraf-10"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Finansiering</span></h3><article class="legalP" id="kapittel-3-paragraf-10-ledd-1">Utgiftene som Arbeids- og velferdsetaten har til supplerande stønad og til administrasjon av ordninga vert dekte av statskassa. Pengane som trengst til dekning av utgiftene skal overførast til Arbeids- og velferdsdirektoratet på forskot, og seinast på det tidspunktet utbetaling skal skje. Arbeids- og velferdsetaten skal føre særskilt rekneskap over pengane som vert overførte til dekning av supplerande stønad.</article><article class="changesToParent">Endra med lov <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>).</article></article></section><section class="section" data-name="kap4" id="kapittel-4" data-lovdata-URL="NL/lov/2005-04-29-21/KAPITTEL_4"><h2>Kapittel 4. Saksbehandling mv.</h2><article class="legalArticle" data-lovdata-URL="NL/lov/2005-04-29-21/§15" data-name="§15" id="kapittel-4-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Tilhøvet til forvaltningslova</span></h3><article class="legalP" id="kapittel-4-paragraf-1-ledd-1">Reglane i forvaltningslova gjeld for handsaminga av saker om supplerande stønad, med dei unntaka som går fram av lova her.</article></article><article class="legalArticle" data-lovdata-URL="NL/lov/2005-04-29-21/§16" data-name="§16" id="kapittel-4-paragraf-2"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Avgjerd etter lova</span></h3><article class="legalP" id="kapittel-4-paragraf-2-ledd-1">Saker om ytingar etter lova vert avgjorte av Arbeids- og velferdsdirektoratet, som kan delegere avgjerda til anna organ i Arbeids- og velferdsetaten.</article><article class="changesToParent">Endra med lov <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>).</article></article><article class="legalArticle" data-lovdata-URL="NL/lov/2005-04-29-21/§17" data-name="§17" id="kapittel-4-paragraf-3"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Søknad</span></h3><article class="legalP" id="kapittel-4-paragraf-3-ledd-1">Søknad om supplerande stønad skal setjast fram for det felles lokale kontoret i arbeids- og velferdsforvaltninga på bustaden til søkjaren på skjema fastsett av Arbeids- og velferdsdirektoratet. Søkjaren skal møte personleg på det felles lokale kontoret. Søkjaren skal få hjelp til utfyllinga av skjemaet så langt dette er naudsynt.</article><article class="changesToParent">Endra med lov <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>).</article></article><article class="legalArticle" data-lovdata-URL="NL/lov/2005-04-29-21/§18" data-name="§18" id="kapittel-4-paragraf-4"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Plikt til å gi opplysningar</span></h3><article class="legalP" id="kapittel-4-paragraf-4-ledd-1">Ein person som søkjer om supplerande stønad, har plikt til å gi dei opplysningane og levere dei dokumenta som Arbeids- og velferdsetaten treng for å vurdere om han eller ho har rett til ytinga. Den som får supplerande stønad, skal gi melding til Arbeids- og velferdsetaten om endringar i alle tilhøva som verkar inn på retten til eller storleiken på ytinga.</article><article class="legalP" id="kapittel-4-paragraf-4-ledd-2">Arbeids- og velferdsetaten kan krevje at ein person som får supplerande stønad gir dei opplysningane og leverer dei dokumenta som Arbeids- og velferdsetaten treng for å kontrollere storleiken på stønaden eller om han eller ho framleis har rett til ytinga.</article><article class="legalP" id="kapittel-4-paragraf-4-ledd-3">Dersom ein søkjar eller stønadstakar ikkje legg fram dokumentasjon som Arbeids- og velferdsetaten har bedt om, kan ein søknad om ytingar bli avslått, og ytingar som er gitt kan haldast attende. Det same gjeld dersom søkjaren gir uriktige opplysningar som er viktige for retten til eller storleiken på ytinga eller let vere å gi slike opplysningar.</article><article class="changesToParent">Endra med lov <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>).</article></article><article class="legalArticle" data-lovdata-URL="NL/lov/2005-04-29-21/§19" data-name="§19" id="kapittel-4-paragraf-5"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Henting av opplysningar mv.</span></h3><article class="legalP" id="kapittel-4-paragraf-5-ledd-1">Arbeids- og velferdsetaten kan krevje at Skatteetaten gir opplysningar om inntekts- og formuestilhøva for ein person som søkjer om eller har fått supplerande stønad. Dette gjeld òg i høve til tidlegare skattefastsetjingar.</article><article class="legalP" id="kapittel-4-paragraf-5-ledd-2">Ved behandlinga av krav om ytingar etter lova, og ved kontroll av ytingar som er gitt, har Arbeids- og velferdsetaten rett til å få nødvendige opplysningar frå sosialtenesta, politiet, andre offentlege organ, arbeidsgivar, bankar, forsikringsselskap og private pensjonsordningar.</article><article class="legalP" id="kapittel-4-paragraf-5-ledd-3">Arbeids- og velferdsetaten kan påleggje helseinstitusjonar, fengsel og andre institusjonar å gi rutinemessige meldingar når klientar vert innlagde eller utskrivne.</article><article class="legalP" id="kapittel-4-paragraf-5-ledd-4">Dei som vert pålagt å gi opplysningar, har plikt til å gjere dette utan ugrunna opphald og utan hinder av teieplikt. Dei kan ikkje krevje vederlag for å gi opplysningane.</article><article class="changesToParent">Endra med lover <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>), <a href="lov/2016-06-17-25">17 juni 2016 nr. 25</a>, <a href="lov/2016-05-27-14">27 mai 2016 nr. 14</a> (ikr. 1 jan 2017 iflg. <a href="forskrift/2016-05-27-531">res. 27 mai 2016 nr. 531</a>).</article></article><article class="legalArticle" data-lovdata-URL="NL/lov/2005-04-29-21/§20" data-name="§20" id="kapittel-4-paragraf-6"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Opplysningar om ektemaken</span></h3><article class="legalP" id="kapittel-4-paragraf-6-ledd-1">Ektemaken til ein person som søkjer om eller får supplerande stønad etter lova, har plikt til å gi opplysningar om inntekts- eller formuestilhøva sine etter reglane i <a href="lov/2005-04-29-21/§18">§ 18</a>. Reglane i <a href="lov/2005-04-29-21/§19">§ 19</a> gjeld tilsvarande i høve til henting av slike opplysningar.</article></article><article class="legalArticle" data-lovdata-URL="NL/lov/2005-04-29-21/§21" data-name="§21" id="kapittel-4-paragraf-7"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Kontroll</span></h3><article class="legalP" id="kapittel-4-paragraf-7-ledd-1">Arbeids- og velferdsdirektoratet kan bestemme at saker om supplerande stønad skal få ei ny vurdering med fastsette mellomrom, og kan gi reglar om korleis slik etterprøving skal gjennomførast.</article><article class="legalP" id="kapittel-4-paragraf-7-ledd-2">Departementet kan gi forskrift om tiltak med sikte på å kontrollere at vilkåra i <a href="lov/2005-04-29-21/§4">§ 4</a> er oppfylte eller om ein stønadstakar har hatt opphald i utlandet i strid med reglane. Forskrifta kan bestemme at ein stønadstakar skal møte personleg på det felles lokale kontoret inntil to gonger i året og vise pass eller anna reisedokument.</article><article class="changesToParent">Endra med lover <a href="lov/2005-12-16-118">16 des 2005 nr. 118</a> (ikr. 1 jan 2006), <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>), <a href="lov/2014-12-19-74">19 des 2014 nr. 74</a> (ikr. 1 jan 2015).</article></article><article class="legalArticle" data-lovdata-URL="NL/lov/2005-04-29-21/§22" data-name="§22" id="kapittel-4-paragraf-8"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Anke til Trygderetten</span></h3><article class="legalP" id="kapittel-4-paragraf-8-ledd-1">Vedtak om supplerande stønad etter lova her kan ankast inn for Trygderetten. Reglane i <a href="lov/1997-02-28-19/§21-12">folketrygdlova § 21-12</a> gjeld tilsvarande så langt dei høver.</article></article><article class="legalArticle" data-lovdata-URL="NL/lov/2005-04-29-21/§23" data-name="§23" id="kapittel-4-paragraf-9"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Andre reglar om saksbehandling</span></h3><article class="legalP" id="kapittel-4-paragraf-9-ledd-1">Reglane i <a href="lov/1997-02-28-19/§21-10">folketrygdlova §§ 21-10</a>, <a href="lov/1997-02-28-19/§21-11">21-11</a>, <a href="lov/1997-02-28-19/§22-1">22-1</a>, <a href="lov/1997-02-28-19/§22-6">22-6</a> og <a href="lov/1997-02-28-19/§22-18">22-18</a> gjeld tilsvarande så langt dei høver.</article><article class="changesToParent">Endra med lov <a href="lov/2006-06-16-20">16 juni 2006 nr. 20</a> (ikr. 1 juli 2006 iflg. <a href="forskrift/2006-06-16-631">res. 16 juni 2006 nr. 631</a>).</article></article></section><section class="section" data-name="kap5" id="kapittel-5" data-lovdata-URL="NL/lov/2005-04-29-21/KAPITTEL_5"><h2>Kapittel 5. Ikraftsetjing</h2><article class="legalArticle" data-lovdata-URL="NL/lov/2005-04-29-21/§24" data-name="§24" id="kapittel-5-paragraf-1"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Når lova tek til å gjelde</span></h3><article class="legalP" id="kapittel-5-paragraf-1-ledd-1">Lova tek til å gjelde frå det tidspunktet Kongen bestemmer.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Frå 1 jan 2006 iflg. <a href="forskrift/2005-12-16-1561">res. 16 des 2005 nr. 1561</a>.</article></footer></article></section></main></body></html>