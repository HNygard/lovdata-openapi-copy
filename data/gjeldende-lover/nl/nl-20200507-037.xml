<!DOCTYPE html><html lang="no"><head><title>Lov om medisinsk utstyr</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2020-05-07-37</dd><dt class="dokid">DokumentID</dt><dd class="dokid">NL/lov/2020-05-07-37</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">2020-05-07, 2021-05-26</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-07-01</dd><dt class="lastChangedBy">Sist endret ved</dt><dd class="lastChangedBy"><a href="lov/2025-06-20-76">lov/2025-06-20-76</a> fra 2025-07-01</dd><dt class="changesToDocuments">Endrer</dt><dd class="changesToDocuments"><ul><li><a href="lov/1995-01-12-6">lov/1995-01-12-6</a></li><li><a href="lov/2005-12-21-126">lov/2005-12-21-126</a></li></ul></dd><dt class="legalArea">Rettsområde</dt><dd class="legalArea"><ul><li><a href="legal-areas/06" title="EU/EØS-rett">EU/EØS-rett</a> &gt; <a href="legal-areas/06.07" title="Helse">Helse</a></li> <li><a href="legal-areas/14" title="Helse- og omsorgsrett">Helse- og omsorgsrett</a></li> <li><a href="legal-areas/23" title="Næringsrett">Næringsrett</a> &gt; <a href="legal-areas/23.02" title="Handel og tjenester">Handel og tjenester</a></li></ul></dd><dt class="dateOfPublication">Kunngjort</dt><dd class="dateOfPublication">2020-05-07 12:55</dd><dt class="lastupdated">Rettet</dt><dd class="lastupdated">2023-02-16 (EØS-henvisninger)</dd><dt class="eeaReferences">EØS-henvisning</dt><dd class="eeaReferences"><a href="avtale/avt-1992-05-02-1-v2/kapXXX">EØS-avtalen vedlegg II kapittel XXX</a> <br />nr. 11 (forordning <a href="eu/32017r0745">(EU) 2017/745</a>), <br />nr. 12 (forordning <a href="eu/32017r0746">(EU) 2017/746</a>).</dd><dt class="titleShort">Korttittel</dt><dd class="titleShort">Lov om medisinsk utstyr</dd><dt class="title">Tittel</dt><dd class="title">Lov om medisinsk utstyr</dd><dt class="refid">RefID</dt><dd class="refid">lov/2020-05-07-37</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om medisinsk utstyr</a><ul class="tocSubUl"><li><a href="#paragraf-1">§ 1. Gjennomføring av forordningene om medisinsk utstyr</a></li><li><a href="#paragraf-2">§ 2. Saklig virkeområde</a></li><li><a href="#paragraf-3">§ 3. Stedlig virkeområde</a></li><li><a href="#paragraf-4">§ 4. Etikett og bruksanvisning</a></li><li><a href="#paragraf-5">§ 5. Reklame</a></li><li><a href="#paragraf-6">§ 6. Reprosessering av medisinsk engangsutstyr</a></li><li><a href="#paragraf-7">§ 7. Registrering og rapportering</a></li><li><a href="#paragraf-8">§ 8. Eiers og brukers meldeplikt om hendelser, feil eller svikt</a></li><li><a href="#paragraf-9">§ 9. Tilbakeholdelse, beslagleggelse og destruksjon</a></li><li><a href="#paragraf-10">§ 10. Avgift og gebyrer</a></li><li><a href="#paragraf-11">§ 11. Tilsyn</a></li><li><a href="#paragraf-12">§ 12. Tvangsmulkt</a></li><li><a href="#paragraf-13">§ 13. Overtredelsesgebyr</a></li><li><a href="#paragraf-14">§ 14. Straff</a></li><li><a href="#paragraf-15">§ 15. Dispensasjon</a></li><li><a href="#paragraf-16">§ 16. Ikrafttredelse, opphevelse og overgangsbestemmelser</a></li><li><a href="#paragraf-17">§ 17. Endringer i andre lover</a></li></ul></li></ul></dd></dl></header><main class="documentBody" data-lovdata-URL="NL/lov/2020-05-07-37" id="dokument"><h1>Lov om medisinsk utstyr</h1><article class="legalArticle" data-lovdata-URL="NL/lov/2020-05-07-37/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Gjennomføring av forordningene om medisinsk utstyr</span></h2><article class="legalP" id="paragraf-1-ledd-1">Forordning <a href="eu/32017r0745">(EU) 2017/745</a> om medisinsk utstyr, som inntatt i <a href="avtale/avt-1992-05-02-1-v2/kapXXX">EØS-avtalen vedlegg II, kapittel XXX</a> nr. 11, gjelder som lov. Forordningen gjelder med tilpasninger som følger av <a href="avtale/avt-1992-05-02-1-v2">vedlegg II</a>, <a href="avtale/avt-1992-05-02-1-p1">protokoll 1</a> til avtalen og avtalen for øvrig, og med endringene som følger av:<ul class="defaultList"><li data-li-identifier="-" data-name="-"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">forordning <a href="eu/32020r0561">(EU) 2020/561</a></article></article></li><li data-li-identifier="-" data-name="-"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">forordning <a href="eu/32023r0502">(EU) 2023/502</a></article></article></li><li data-li-identifier="-" data-name="-"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">forordning <a href="eu/32023r0607">(EU) 2023/607</a></article></article></li><li data-li-identifier="-" data-name="-"><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">forordning <a href="eu/32023r2197">(EU) 2023/2197</a></article></article></li></ul></article><article class="legalP" id="paragraf-1-ledd-2">Forordning <a href="eu/32017r0746">(EU) 2017/746</a> om in vitro-diagnostisk medisinsk utstyr, som inntatt i <a href="avtale/avt-1992-05-02-1-v2/kapXXX">EØS-avtalen vedlegg II, kapittel XXX</a> nr. 12, gjelder som lov. Forordningen gjelder med tilpasninger som følger av <a href="avtale/avt-1992-05-02-1-v2">vedlegg II</a>, <a href="avtale/avt-1992-05-02-1-p1">protokoll 1</a> til avtalen og avtalen for øvrig, og med endringene som følger av:<ul class="defaultList"><li data-li-identifier="-" data-name="-"><article class="listArticle" id="paragraf-1-ledd-2-punkt-1"><article class="legalP" id="paragraf-1-ledd-2-punkt-1-ledd-1">forordning <a href="eu/32022r0112">(EU) 2022/112</a></article></article></li><li data-li-identifier="-" data-name="-"><article class="listArticle" id="paragraf-1-ledd-2-punkt-2"><article class="legalP" id="paragraf-1-ledd-2-punkt-2-ledd-1">forordning <a href="eu/32023r0503">(EU) 2023/503</a></article></article></li><li data-li-identifier="-" data-name="-"><article class="listArticle" id="paragraf-1-ledd-2-punkt-3"><article class="legalP" id="paragraf-1-ledd-2-punkt-3-ledd-1">forordning <a href="eu/32023r0607">(EU) 2023/607</a></article></article></li></ul></article><article class="legalP" id="paragraf-1-ledd-3">Departementet kan gi forskrift om gjennomføring og utfylling av forordningene gjennomført i første og andre ledd. Departementet kan også gi forskrift om endringer av forordningene i samsvar med rettsakter som vedtas av EU-kommisjonen og innlemmes i <a href="lov/1992-11-27-109/eøsl">EØS-avtalen</a>.</article><article class="changesToParent">Endret ved lover <a href="lov/2024-12-20-97">20 des 2024 nr. 97</a>, <a href="lov/2025-06-20-76">20 juni 2025 nr. 76</a> (i kraft 1 juli 2025 iflg. <a href="forskrift/2025-06-20-1121">res. 20 juni 2025 nr. 1121</a>).</article></article><article class="legalArticle" data-lovdata-URL="NL/lov/2020-05-07-37/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Saklig virkeområde</span></h2><article class="legalP" id="paragraf-2-ledd-1">Utover virkeområdet som følger av <a href="lov/2020-05-07-37/§1">§ 1</a>, gjelder loven også for bruk av medisinsk utstyr.</article><article class="legalP" id="paragraf-2-ledd-2">Den myndigheten som departementet utpeker, kan i tvilstilfelle avgjøre om et produkt skal regnes som medisinsk utstyr.</article><article class="legalP" id="paragraf-2-ledd-3">Departementet kan gi forskrift om bruk av medisinsk utstyr, blant annet om kvalifikasjoner og krav til slik bruk, og om hvilke produkter som skal regnes som medisinsk utstyr.</article></article><article class="legalArticle" data-lovdata-URL="NL/lov/2020-05-07-37/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Stedlig virkeområde</span></h2><article class="legalP" id="paragraf-3-ledd-1">Loven gjelder for norske luft- og sjøfartøy og innretninger på norsk kontinentalsokkel.</article><article class="legalP" id="paragraf-3-ledd-2">Kongen kan gi forskrift om at loven helt eller delvis skal gjelde for Svalbard og at det skal gjelde særlige regler under hensyn til de stedlige forholdene.</article></article><article class="legalArticle" data-lovdata-URL="NL/lov/2020-05-07-37/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Etikett og bruksanvisning</span></h2><article class="legalP" id="paragraf-4-ledd-1">Departementet kan gi forskrift om at dokumentasjon, informasjon og bruksanvisning som skal følge medisinsk utstyr, skal gis på bestemte språk.</article></article><article class="legalArticle" data-lovdata-URL="NL/lov/2020-05-07-37/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Reklame</span></h2><article class="legalP" id="paragraf-5-ledd-1">Departementet kan gi forskrift om reklame for medisinsk utstyr.</article></article><article class="legalArticle" data-lovdata-URL="NL/lov/2020-05-07-37/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Reprosessering av medisinsk engangsutstyr</span></h2><article class="legalP" id="paragraf-6-ledd-1">Departementet kan gi forskrift om reprosessering av medisinsk engangsutstyr.</article></article><article class="legalArticle" data-lovdata-URL="NL/lov/2020-05-07-37/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Registrering og rapportering</span></h2><article class="legalP" id="paragraf-7-ledd-1">Departementet kan gi forskrift om plikt til registrering for produsent, autorisert representant, distributør, importør og bruker av medisinsk utstyr.</article><article class="legalP" id="paragraf-7-ledd-2">Departementet kan gi forskrift om registrering av medisinsk utstyr som omsettes eller brukes.</article></article><article class="legalArticle" data-lovdata-URL="NL/lov/2020-05-07-37/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Eiers og brukers meldeplikt om hendelser, feil eller svikt</span></h2><article class="legalP" id="paragraf-8-ledd-1">Departementet kan gi forskrift om meldeplikt for eiere og brukere av medisinsk utstyr.</article></article><article class="legalArticle" data-lovdata-URL="NL/lov/2020-05-07-37/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Tilbakeholdelse, beslagleggelse og destruksjon</span></h2><article class="legalP" id="paragraf-9-ledd-1">Medisinsk utstyr som importeres i strid med denne loven eller forskrift gitt i medhold av denne loven, kan tilbakeholdes, beslaglegges og destrueres.</article><article class="legalP" id="paragraf-9-ledd-2">Ved tilbakehold skal mottakeren varsles om at det medisinske utstyret vil bli vurdert beslaglagt og destruert og gis mulighet til å uttale seg i saken innen en nærmere angitt frist.</article><article class="legalP" id="paragraf-9-ledd-3">Tiltak etter første ledd kan gjennomføres for mottakerens regning. Skyldig beløp er tvangsgrunnlag for utlegg.</article></article><article class="legalArticle" data-lovdata-URL="NL/lov/2020-05-07-37/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Avgift og gebyrer</span></h2><article class="legalP" id="paragraf-10-ledd-1">Departementet kan pålegge markedsaktører som nevnt i <a href="lov/2020-05-07-37/§7">§ 7</a> og tekniske kontrollorgan, jf. <a href="lov/1994-06-16-20/§1">lov 16. juni 1994 nr. 20 om tekniske kontrollorgan som har til oppgåve å gjennomføre samsvarsvurderingar § 1</a>, å dekke utgifter ved tilsyn og kontroll etter denne loven. Departementet kan gi forskrift om rapporteringsplikt for markedsaktører etter første punktum om opplysninger som er nødvendige for å ivareta formålet.</article><article class="legalP" id="paragraf-10-ledd-2">Departementet kan gi forskrift om gebyr for behandling av søknad om klinisk utprøving og ytelsesevaluering av medisinsk utstyr.</article><article class="legalP" id="paragraf-10-ledd-3">Departementet kan gi forskrift om beregning, innkreving og innbetaling av avgift og gebyr etter første og annet ledd.</article><article class="legalP" id="paragraf-10-ledd-4">Ved forsinket betaling skal det betales rente i samsvar med <a href="lov/1976-12-17-100">lov 17. desember 1976 nr. 100 om renter ved forsinket betaling</a>. Avgift og gebyr etter denne loven er tvangsgrunnlag for utlegg.</article></article><article class="legalArticle" data-lovdata-URL="NL/lov/2020-05-07-37/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Tilsyn</span></h2><article class="legalP" id="paragraf-11-ledd-1">Departementet fastsetter hvem som er kompetent myndighet etter Europaparlaments- og rådsforordning <a href="eu/32017r0745">(EU) 2017/745</a> om medisinsk utstyr artikkel 101 og Europaparlaments- og rådsforordning <a href="eu/32017r0746">(EU) 2017/746</a> om in vitro-diagnostisk medisinsk utstyr artikkel 96. Denne myndigheten fører tilsyn med etterlevelsen av de kravene som følger av <a href="lov/2020-05-07-37/§1">§ 1</a>.</article><article class="legalP" id="paragraf-11-ledd-2">Den myndigheten som departementet utpeker, fører tilsyn med etterlevelsen av kravene i lovbestemmelsene som ikke er tillagt kompetent myndighet etter første ledd.</article><article class="legalP" id="paragraf-11-ledd-3">Tilsynsmyndighetene kan innhente nødvendige opplysninger og kreve at markedsaktørene og brukere legger fram dokumentasjon på at lovens krav er oppfylt.</article><article class="legalP" id="paragraf-11-ledd-4">Dersom utstyr kan medføre fare for folkehelsen, eller noens helse eller sikkerhet, eller nødvendig dokumentasjon ikke kan fremskaffes, kan tilsynsmyndigheten iverksette nødvendige tiltak for å sikre at medisinsk utstyr til enhver tid er sikkert, vedlikeholdes korrekt og brukes forsvarlig i samsvar med sitt formål. Nødvendige tiltak kan blant annet omfatte krav om retting, midlertidig stans av virksomhet og forbud mot markedsføring.</article><article class="legalP" id="paragraf-11-ledd-5">Tilsynsmyndighetene gir de pålegg og treffer de enkeltvedtak som ellers er nødvendige for gjennomføringen av tilsynet, dette kan blant annet omfatte krav om retting, midlertidig stans av virksomhet og forbud mot markedsføring.</article><article class="legalP" id="paragraf-11-ledd-6">Departementet kan gi forskrift om tilsynet etter denne bestemmelsen.</article></article><article class="legalArticle" data-lovdata-URL="NL/lov/2020-05-07-37/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Tvangsmulkt</span></h2><article class="legalP" id="paragraf-12-ledd-1">I pålegg gitt etter denne loven kan det fastsettes en løpende tvangsmulkt for hver dag, uke eller måned som går etter utløpet av den fristen som er satt for oppfylling av pålegget, inntil pålegget er oppfylt. Tvangsmulkten kan også fastsettes som engangsmulkt.</article><article class="legalP" id="paragraf-12-ledd-2">Tilsynsmyndighetene etter <a href="lov/2020-05-07-37/§11">§ 11</a> kan frafalle påløpt tvangsmulkt.</article><article class="changesToParent"><strong>Endres</strong> ved lov <a href="lov/2025-04-25-12">25 april 2025 nr. 12</a> (i kraft 1 jan 2026 iflg. <a href="forskrift/2025-06-10-967">res. 10 juni 2025 nr. 967</a>).</article></article><article class="legalArticle" data-lovdata-URL="NL/lov/2020-05-07-37/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Overtredelsesgebyr</span></h2><article class="legalP" id="paragraf-13-ledd-1">Departementet kan gi forskrift om at den som overtrer nærmere angitte bestemmelser i forordningene nevnt i <a href="lov/2020-05-07-37/§1">§ 1</a>, eller som overtrer nærmere angitte handlingsnormer fastsatt i forskrift gitt i medhold av loven her, kan ilegges overtredelsesgebyr.</article><article class="legalP" id="paragraf-13-ledd-2">Fysiske personer kan bare ilegges overtredelsesgebyr for forsettlige eller uaktsomme overtredelser.</article><article class="legalP" id="paragraf-13-ledd-3">Departementet kan gi forskrift om hvilke hensyn det kan eller skal legges vekt på ved vurderingen av om overtredelsesgebyr skal ilegges.</article><article class="legalP" id="paragraf-13-ledd-4">Departementet kan gi forskrift om utmåling og betaling av overtredelsesgebyr, blant annet om renter og tilleggsgebyr dersom overtredelsesgebyret ikke blir betalt ved forfall.</article><article class="legalP" id="paragraf-13-ledd-5">Adgangen til å ilegge overtredelsesgebyr foreldes etter 2 år. Fristen regnes fra tidspunktet overtredelsen fant sted. Fristen avbrytes ved at tilsynsmyndigheten gir forhåndsvarsel eller fatter vedtak om overtredelsesgebyr. Departementet kan gi forskrift om foreldelse, blant annet om unntak fra bestemmelsene om foreldelsesfrist og fristavbrudd for særlige typer overtredelser.</article></article><article class="legalArticle" data-lovdata-URL="NL/lov/2020-05-07-37/§14" data-name="§14" id="paragraf-14"><h2 class="legalArticleHeader"><span class="legalArticleValue" data-legalArea="31.06">§ 14</span>. <span class="legalArticleTitle">Straff</span></h2><article class="legalP" id="paragraf-14-ledd-1">Departementet kan gi forskrift om at den som forsettlig eller uaktsomt overtrer nærmere angitte bestemmelser i forordningene nevnt i <a href="lov/2020-05-07-37/§1">§ 1</a>, eller som overtrer nærmere angitte handlingsnormer fastsatt i forskrift eller enkeltvedtak gitt i medhold av loven her, straffes med bøter eller fengsel inntil 3 måneder. Ved grov overtredelse kan straffen være bøter eller fengsel inntil 2 år.</article></article><article class="legalArticle" data-lovdata-URL="NL/lov/2020-05-07-37/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Dispensasjon</span></h2><article class="legalP" id="paragraf-15-ledd-1">Departementet kan gi forskrift om dispensasjon fra bestemmelser gitt i eller i medhold av loven her.</article></article><article class="legalArticle" data-lovdata-URL="NL/lov/2020-05-07-37/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Ikrafttredelse, opphevelse og overgangsbestemmelser</span></h2><article class="legalP" id="paragraf-16-ledd-1">Loven gjelder fra den tiden<sup class="footnotereference" data-footnotereferencevalue="1" data-unique-footnote-counter="1">1</sup> Kongen bestemmer. Kongen kan sette i kraft de enkelte bestemmelsene til forskjellig tid.</article><article class="legalP" id="paragraf-16-ledd-2"><a href="lov/1995-01-12-6">Lov 12. januar 1995 nr. 6 om medisinsk utstyr</a> oppheves fra den tid Kongen bestemmer. Kongen kan oppheve de enkelte bestemmelsene til forskjellig tid.</article><article class="legalP" id="paragraf-16-ledd-3">Forskrifter og delegeringer som er gitt med hjemmel i <a href="lov/1995-01-12-6">lov 12. januar 1995 nr. 6 om medisinsk utstyr</a>, gjelder inntil Kongen bestemmer noe annet.</article><article class="legalP" id="paragraf-16-ledd-4">Kongen kan gi forskrift om ytterligere overgangsbestemmelser.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> <a href="lov/2020-05-07-37/§17">§ 17</a> nr. 1 trer i kraft straks iflg. <a href="forskrift/2020-05-07-949">res. 7 mai 2020 nr. 949</a>. <a href="lov/2020-05-07-37/§1">§ 1</a> til <a href="lov/2020-05-07-37/§16">§ 16</a> og <a href="lov/2020-05-07-37/§17">§ 17</a> nr. 2 trer i kraft 26. mai 2021, iflg. <a href="forskrift/2021-05-07-1454">res. 7 mai 2021 nr. 1454</a>. Enkelte bestemmelser i loven <a href="lov/2020-05-07-37/§1">§ 1</a> til <a href="lov/2020-05-07-37/§16">§ 16</a> trer i kraft i henhold til ikraftsettelsestidspunkter fastsatt i forordning <a href="eu/32017r0745">(EU) 2017/745</a> og forordning <a href="eu/32017r0746">(EU) 2017/746</a>.</article></footer></article><article class="legalArticle" data-lovdata-URL="NL/lov/2020-05-07-37/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Endringer i andre lover</span></h2><article class="legalP" id="paragraf-17-ledd-1">Fra den tid Kongen bestemmer gjøres følgende endringer i andre lover:</article><article class="defaultP"><strong>1.</strong> I <a href="lov/2000-06-23-56">lov 23. juni 2000 nr. 56 om helsemessig og sosial beredskap</a> gjøres følgende endringer: – – –</article> <article class="defaultP" margin-top="true"><strong>2.</strong> I <a href="lov/2005-12-21-126">lov 21. desember 2005 nr. 126 om kosmetikk og kroppspleieprodukt m.m</a>. skal <a href="lov/2005-12-21-126/§2">§ 2</a> tredje ledd lyde: – – –</article></article></main></body></html>