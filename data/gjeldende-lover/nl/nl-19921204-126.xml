<!DOCTYPE html><html lang="nn"><head><title>Lov om arkiv [arkivlova]</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1992-12-04-126</dd><dt class="dokid">DokumentID</dt><dd class="dokid">NL/lov/1992-12-04-126</dd><dt class="ministry">Departement</dt><dd class="ministry"><ul><li>Kultur- og likestillingsdepartementet</li></ul></dd><dt class="dateInForce">I kraft frå</dt><dd class="dateInForce">1999-01-01</dd><dt class="lastChangeInForce">Ikrafttreding av siste endring</dt><dd class="lastChangeInForce">2022-12-20</dd><dt class="lastChangedBy">Sist endra ved</dt><dd class="lastChangedBy"><a href="lov/2022-12-20-115">lov/2022-12-20-115</a></dd><dt class="legalArea">Rettsområde</dt><dd class="legalArea"><ul><li><a href="legal-areas/19" title="Kultur, idrett og underholdning">Kultur, idrett og underholdning</a> &gt; <a href="legal-areas/19.01" title="Arkiv">Arkiv</a></li></ul></dd><dt class="lastupdated">Rettet</dt><dd class="lastupdated">2021-08-27 (faglige fotnoter fjernet)</dd><dt class="titleShort">Korttittel</dt><dd class="titleShort">Arkivlova – arkl</dd><dt class="title">Tittel</dt><dd class="title">Lov om arkiv [arkivlova]</dd><dt class="miscInformation">Anna om dokumentet</dt><dd class="miscInformation">Lova <strong>vert oppheva</strong> ved lov <a href="lov/2025-06-20-96">20 juni 2025 nr. 96</a> (i kraft 1 jan 2026 iflg. <a href="forskrift/2025-06-20-1103">res. 20 juni 2025 nr. 1103</a>).</dd><dt class="refid">RefID</dt><dd class="refid">lov/1992-12-04-126</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om arkiv [arkivlova]</a><ul class="tocSubUl"><li><a href="#kapittel-1" data-child-interval="§§ 1 – 4">Kapittel I. Innleiande føresegner.</a><ul class="tocSubUl"><li><a href="#kapittel-1-paragraf-1">§ 1. Føremål.</a></li><li><a href="#kapittel-1-paragraf-2">§ 2. Definisjonar.</a></li><li><a href="#kapittel-1-paragraf-3">§ 3. Geografisk verkeområde.</a></li><li><a href="#kapittel-1-paragraf-4">§ 4. Arkivverket</a></li></ul></li><li><a href="#kapittel-2" data-child-interval="§§ 5 – 12">Kapittel II. Offentlege arkiv.</a><ul class="tocSubUl"><li><a href="#kapittel-2-paragraf-1">§ 5. Verkeområde</a></li><li><a href="#kapittel-2-paragraf-2">§ 6. Arkivansvaret.</a></li><li><a href="#kapittel-2-paragraf-3">§ 7. Rettleiings- og tilsynsansvar.</a></li><li><a href="#kapittel-2-paragraf-4">§ 8. Opplysningsplikt.</a></li><li><a href="#kapittel-2-paragraf-5">§ 9. Kassasjon m.m.</a></li><li><a href="#kapittel-2-paragraf-6">§ 10. Avlevering.</a></li><li><a href="#kapittel-2-paragraf-7">§ 11. Refusjon.</a></li><li><a href="#kapittel-2-paragraf-8">§ 12. Utfyllande føresegner.</a></li></ul></li><li><a href="#kapittel-3" data-child-interval="§§ 13 – 19">Kapittel III. Private arkiv.</a><ul class="tocSubUl"><li><a href="#kapittel-3-paragraf-1">§ 13. Oversyn og registrering.</a></li><li><a href="#kapittel-3-paragraf-2">§ 14. Retningsliner.</a></li><li><a href="#kapittel-3-paragraf-3">§ 15. Opplysningsplikt.</a></li><li><a href="#kapittel-3-paragraf-4">§ 16. Avlevering og deponering.</a></li><li><a href="#kapittel-3-paragraf-5">§ 17. Kopiering.</a></li><li><a href="#kapittel-3-paragraf-6">§ 18. Innskrenka råderett.</a></li><li><a href="#kapittel-3-paragraf-7">§ 19. Privatarkiv med offentleg tilknyting.</a></li></ul></li><li><a href="#kapittel-4" data-child-interval="§§ 20 – 23">Kapittel IV. Ymse føresegner.</a><ul class="tocSubUl"><li><a href="#kapittel-4-paragraf-1">§ 20. Skifte av status.</a></li><li><a href="#kapittel-4-paragraf-2">§ 21. Tileigning av offentleg arkiv.</a></li><li><a href="#kapittel-4-paragraf-3">§ 21 a. Innhenting av opplysningar frå Folkeregisteret</a></li><li><a href="#kapittel-4-paragraf-4">§ 22. Straff.</a></li><li><a href="#kapittel-4-paragraf-5">§ 23. Ikraftsetjing.</a></li></ul></li></ul></li></ul></dd></dl></header><main class="documentBody" data-lovdata-URL="NL/lov/1992-12-04-126" id="dokument"><h1>Lov om arkiv [arkivlova]</h1><section class="section" data-name="kapI" id="kapittel-1" data-lovdata-URL="NL/lov/1992-12-04-126/KAPITTEL_1"><h2>Kapittel I. Innleiande føresegner.</h2><article class="legalArticle" data-lovdata-URL="NL/lov/1992-12-04-126/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Føremål.</span></h3><article class="legalP" id="kapittel-1-paragraf-1-ledd-1">Føremålet med denne lova er å tryggja arkiv som har monaleg kulturelt eller forskingsmessig verde eller som inneheld rettsleg eller viktig forvaltningsmessig dokumentasjon, slik at desse kan verta tekne vare på og gjorde tilgjengelege for ettertida.</article></article><article class="legalArticle" data-lovdata-URL="NL/lov/1992-12-04-126/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjonar.</span></h3><article class="legalP" id="kapittel-1-paragraf-2-ledd-1">I denne lova vert desse omgrepa nytta slik:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">dokument: ei logisk avgrensa informasjonsmengd som er lagra på eit medium for seinare lesing, lyding, framsyning eller overføring</article></article></li><li data-name="b." value="2"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">Arkiv: dokument som vert til som lekk i ei verksemd.</article></article></li><li data-name="c." value="3"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1">Statleg arkiv: arkiv skapt av statleg organ.</article></article></li><li data-name="d." value="4"><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1">Kommunalt arkiv: arkiv skapt av fylkeskommunalt eller kommunalt organ.</article></article></li><li data-name="e." value="5"><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1">Offentleg arkiv: statleg eller kommunalt arkiv.</article></article></li><li data-name="f." value="6"><article class="listArticle" id="kapittel-1-paragraf-2-ledd-1-punkt-6"><article class="legalP" id="kapittel-1-paragraf-2-ledd-1-punkt-6-ledd-1">Privat arkiv: arkiv som ikkje er offentleg arkiv.</article></article></li><li data-name="g." value="7"><article class="listArticle" id="kapittel-1-paragraf-2-ledd-1-punkt-7"><article class="legalP" id="kapittel-1-paragraf-2-ledd-1-punkt-7-ledd-1">Offentleg organ: statleg, fylkeskommunal eller kommunal institusjon eller eining.</article></article></li></ol></article><article class="changesToParent">Endra med <a href="lov/2000-12-15-98">lov 15 des 2000 nr. 98</a> (ikr. 1 apr 2001 iflg. <a href="forskrift/2001-03-02-179">res. 2 mars 2001 nr. 179</a>).</article></article><article class="legalArticle" data-lovdata-URL="NL/lov/1992-12-04-126/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue" data-legalArea="32.04">§ 3</span>. <span class="legalArticleTitle">Geografisk verkeområde.</span></h3><article class="legalP" id="kapittel-1-paragraf-3-ledd-1">Kongen kan fastsetja at lova òg skal gjelda for Svalbard, Jan Mayen, dei norske bilanda i Antarktis og den norske delen av kontinentalsokkelen.</article></article><article class="legalArticle" data-lovdata-URL="NL/lov/1992-12-04-126/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Arkivverket</span></h3><article class="legalP" id="kapittel-1-paragraf-4-ledd-1">Riksarkivet, statsarkiva, Samisk arkiv og Norsk helsearkiv utgjer det statlege Arkivverket, som står under leiing av Riksarkivaren.</article><article class="legalP" id="kapittel-1-paragraf-4-ledd-2">Om ikkje anna vert uttrykkjeleg fastsett, kan Riksarkivaren delegera avgjerdsfullmakter til leiarane for statsarkiva, Samisk arkiv og Norsk helsearkiv.</article><article class="changesToParent">Endra med <a href="lov/2012-06-22-47">lov 22 juni 2012 nr. 47</a> (ikr. 22 juni 2012 iflg. <a href="forskrift/2012-06-22-578">res. 22 juni 2012 nr. 578</a>).</article></article></section><section class="section" data-name="kapII" id="kapittel-2" data-lovdata-URL="NL/lov/1992-12-04-126/KAPITTEL_2"><h2>Kapittel II. Offentlege arkiv.</h2><article class="legalArticle" data-lovdata-URL="NL/lov/1992-12-04-126/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Verkeområde</span></h3><article class="legalP" id="kapittel-2-paragraf-1-ledd-1">Føresegnene i dette kapittelet gjeld for alle offentlege organ med unnatak for Stortinget, Riksrevisjonen, Sivilombodet og andre organ for Stortinget.</article><article class="changesToParent">Endra med lov <a href="lov/2022-12-20-115">20 des 2022 nr. 115</a>.</article></article><article class="legalArticle" data-lovdata-URL="NL/lov/1992-12-04-126/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Arkivansvaret.</span></h3><article class="legalP" id="kapittel-2-paragraf-2-ledd-1">Offentlege organ pliktar å ha arkiv, og desse skal vera ordna og innretta slik at dokumenta er tryggja som informasjonskjelder for samtid og ettertid.</article></article><article class="legalArticle" data-lovdata-URL="NL/lov/1992-12-04-126/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Rettleiings- og tilsynsansvar.</span></h3><article class="legalP" id="kapittel-2-paragraf-3-ledd-1">Riksarkivaren har rettleiings- og tilsynsansvar for arkivarbeidet i offentlege organ. Riksarkivaren kan<ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">krevja seg førelagt for godkjenning journalsystem, arkivnøklar, arkivinstruksar m.m.</article></article></li><li data-name="b." value="2"><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">inspisera arkiv.</article></article></li><li data-name="c." value="3"><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">gje pålegg som er naudsynte for å oppfylla føresegner gjevne i eller i medhald av denne lova.</article></article></li></ol></article></article><article class="legalArticle" data-lovdata-URL="NL/lov/1992-12-04-126/§8" data-name="§8" id="kapittel-2-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Opplysningsplikt.</span></h3><article class="legalP" id="kapittel-2-paragraf-4-ledd-1">På førespurnad frå Riksarkivaren pliktar offentlege organ å gje opplysningar om tilhøve som gjeld arkiva, og som kan ha verknad for oppfyllinga av føremåla med lova. Riksarkivaren kan be om regelmessige rapportar.</article><article class="legalP" id="kapittel-2-paragraf-4-ledd-2">Plikta til å gje opplysningar etter første leden gjeld ubunde av teieplikt fastsett i lov eller i medhald av lov.</article></article><article class="legalArticle" data-lovdata-URL="NL/lov/1992-12-04-126/§9" data-name="§9" id="kapittel-2-paragraf-5"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Kassasjon m.m.</span></h3><article class="legalP" id="kapittel-2-paragraf-5-ledd-1">Utan i samsvar med føresegner gjevne i medhald av <a href="lov/1992-12-04-126/§12">§ 12</a> i denne lova eller etter særskilt samtykke frå Riksarkivaren, kan ikkje arkivmateriale<ol class="defaultList" type="a"><li data-name="a." value="1"><article class="listArticle" id="kapittel-2-paragraf-5-ledd-1-punkt-1"><article class="legalP" id="kapittel-2-paragraf-5-ledd-1-punkt-1-ledd-1">avhendast.</article></article></li><li data-name="b." value="2"><article class="listArticle" id="kapittel-2-paragraf-5-ledd-1-punkt-2"><article class="legalP" id="kapittel-2-paragraf-5-ledd-1-punkt-2-ledd-1">førast ut or landet, dersom dette ikkje representerer ein naudsynt del av den forvaltningsmessige eller rettslege bruken av dokumenta.</article></article></li><li data-name="c." value="3"><article class="listArticle" id="kapittel-2-paragraf-5-ledd-1-punkt-3"><article class="legalP" id="kapittel-2-paragraf-5-ledd-1-punkt-3-ledd-1">kasserast. Dette forbodet går framom føresegner om kassasjon i eller i medhald av andre lover. Personregister eller delar av personregister kan likevel slettast etter føresegnene i <a href="lov/2014-06-20-43">helseregisterlova</a> og etter føresegner i medhald av <a href="lov/2014-06-20-43/§8">helseregisterlova §§ 8</a> til <a href="lov/2014-06-20-43/§12">12</a>. Slik sletting kan først gjerast etter at det er innhenta fråsegn frå Riksarkivaren. Personregister eller delar av personregister kan i tillegg slettast etter føresegner i medhald av <a href="lov/2010-05-28-16/§69">politiregisterloven § 69</a> første ledd nr. 16.</article></article></li><li data-name="d." value="4"><article class="listArticle" id="kapittel-2-paragraf-5-ledd-1-punkt-4"><article class="legalP" id="kapittel-2-paragraf-5-ledd-1-punkt-4-ledd-1">rettast på ein slik måte at tidlegare urette eller ufullstendige opplysningar vert sletta, dersom desse har hatt noko å seia for saksførebuinga, vedtak eller anna som etter føremålet med denne lova bør kunna dokumenterast. Føresegner om sletting gjevne i medhald av <a href="lov/1992-12-04-126/§8">§§ 8</a> til <a href="lov/1992-12-04-126/§11">11</a> og § 25 andre leden i <a href="lov/2014-06-20-43/§25">helseregisterlova,</a> gjeld likevel uinnskrenka.</article></article></li></ol></article><article class="changesToParent">Endra med <a href="lov/2000-04-14-31">lover 14 apr 2000 nr. 31</a> (ikr. 1 jan 2001 iflg. <a href="forskrift/2000-06-30-641">res. 30 juni 2000 nr. 641</a>), <a href="lov/2001-05-18-24">18 mai 2001 nr. 24</a> (ikr. 1 jan 2002 iflg. <a href="forskrift/2001-05-18-502">res. 18 mai 2001 nr. 502</a>), <a href="lov/2014-06-20-43">20 juni 2014 nr. 43</a> (ikr. 1 jan 2015 iflg. <a href="forskrift/2014-12-19-1732">res. 19 des 2014 nr. 1732</a>), <a href="lov/2015-06-19-61">19 juni 2015 nr. 61</a> (ikr. 1 juli 2015 iflg. <a href="forskrift/2015-06-19-680">res. 19 juni 2015 nr. 680</a>), <a href="lov/2017-06-21-94">21 juni 2017 nr. 94</a> (ikr. 6 mai 2018 iflg. <a href="forskrift/2018-04-27-642">res. 27 apr 2018 nr. 642</a>), <a href="lov/2018-06-15-38">15 juni 2018 nr. 38</a> (ikr. 20 juli 2018 iflg. meddelelse 17 juli 2018 nr. 1195).</article></article><article class="legalArticle" data-lovdata-URL="NL/lov/1992-12-04-126/§10" data-name="§10" id="kapittel-2-paragraf-6"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Avlevering.</span></h3><article class="legalP" id="kapittel-2-paragraf-6-ledd-1">Statlege arkiv skal avleverast til Arkivverket i samsvar med dei føresegnene som vert fastsette i medhald av <a href="lov/1992-12-04-126/§12">§ 12</a> i denne lova.</article><article class="legalP" id="kapittel-2-paragraf-6-ledd-2">Riksarkivaren kan likevel gje samtykke til at statlege arkiv vert avleverte til institusjonar utanfor Arkivverket, eller at dei framleis skal oppbevarast av det arkivskapande organet.</article><article class="legalP" id="kapittel-2-paragraf-6-ledd-3">Riksarkivaren kan fastsetja at kommunale arkiv skal avleverast til Arkivverket eller annan institusjon, dersom dette er naudsynt for å tryggja arkivet eller når særlege omsyn tilseier dette.</article><article class="legalP" id="kapittel-2-paragraf-6-ledd-4">Ved avlevering til Arkivverket overtek Riksarkivaren råderetten over arkivet.</article><article class="legalP" id="kapittel-2-paragraf-6-ledd-5">Kostnadene ved avlevering skal dekkjast av det avleverande organet.</article></article><article class="legalArticle" data-lovdata-URL="NL/lov/1992-12-04-126/§11" data-name="§11" id="kapittel-2-paragraf-7"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Refusjon.</span></h3><article class="legalP" id="kapittel-2-paragraf-7-ledd-1">Riksarkivaren kan krevja refusjon frå avleverande organ for dei meirkostnadene Arkivverket vert påført, dersom det viser seg at arkivet tidlegare ikkje har vore handsama i samsvar med gjeldande føresegner.</article><article class="legalP" id="kapittel-2-paragraf-7-ledd-2">Dersom eit offentleg arkiv som framleis er i aktiv bruk, må avleverast til Arkivverket, kan Riksarkivaren som vilkår for avleveringa krevja at meirkostnader ved å måtta henta fram dokument m.m. vert dekte av vedkomande organ.</article></article><article class="legalArticle" data-lovdata-URL="NL/lov/1992-12-04-126/§12" data-name="§12" id="kapittel-2-paragraf-8"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Utfyllande føresegner.</span></h3><article class="legalP" id="kapittel-2-paragraf-8-ledd-1">Kongen gjev utfyllande føresegner om journalsystem, arkivnøklar, arkivinstruksar, dokumentkvalitet, arkivutstyr, arkivlokale, arkivavgrensingar, kassasjon, bortsetjingsarkiv, avlevering, refusjonsreglar m.m., og om rett til å klaga over Riksarkivarens avgjerder.</article></article></section><section class="section" data-name="kapIII" id="kapittel-3" data-lovdata-URL="NL/lov/1992-12-04-126/KAPITTEL_3"><h2>Kapittel III. Private arkiv.</h2><article class="legalArticle" data-lovdata-URL="NL/lov/1992-12-04-126/§13" data-name="§13" id="kapittel-3-paragraf-1"><h3 class="legalArticleHeader"><span class="legalArticleValue" data-legalArea="11.04">§ 13</span>. <span class="legalArticleTitle">Oversyn og registrering.</span></h3><article class="legalP" id="kapittel-3-paragraf-1-ledd-1">Riksarkivaren skal<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">halda oversyn over verneverdige privatarkiv.</article></article></li><li data-name="b." value="2"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">føra register over privatarkiv som er tekne vare på av offentlege og private oppbevaringsinstitusjonar.</article></article></li></ol></article><article class="legalP" id="kapittel-3-paragraf-1-ledd-2">Riksarkivaren kan registrera visse privatarkiv som særskilt verneverdige. Melding om slik registrering skal sendast arkiveigaren.</article></article><article class="legalArticle" data-lovdata-URL="NL/lov/1992-12-04-126/§14" data-name="§14" id="kapittel-3-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Retningsliner.</span></h3><article class="legalP" id="kapittel-3-paragraf-2-ledd-1">Riksarkivaren gjev nærare retningsliner for arbeidet med privatarkiv i Arkivverket. Riksarkivaren kan fastsetja at desse retningslinene òg heilt eller delvis skal gjelda for<ol class="defaultList" type="a"><li data-name="a." value="1"><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">andre offentlege organ som arbeider med å ta vare på privatarkiv.</article></article></li><li data-name="b." value="2"><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">private institusjonar som arbeider for å ta vare på privatarkiv, og som mottek offentleg tilskot til dette arbeidet.</article></article></li></ol></article></article><article class="legalArticle" data-lovdata-URL="NL/lov/1992-12-04-126/§15" data-name="§15" id="kapittel-3-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Opplysningsplikt.</span></h3><article class="legalP" id="kapittel-3-paragraf-3-ledd-1">Arkiveigar som har fått melding frå Riksarkivaren om at arkivet er særskilt verneverdig, jf. <a href="lov/1992-12-04-126/§13">§ 13</a> andre leden, pliktar å gje melding til Riksarkivaren når arkivet skiftar eigar, heilt eller delvis vert planlagt ført ut or landet eller står i fare for å gå tapt.</article></article><article class="legalArticle" data-lovdata-URL="NL/lov/1992-12-04-126/§16" data-name="§16" id="kapittel-3-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Avlevering og deponering.</span></h3><article class="legalP" id="kapittel-3-paragraf-4-ledd-1">Dersom verneverdig privatarkiv vert avlevert til eller deponert i Arkivverket eller annan oppbevaringsinstitusjon, kan arkiveigaren fastsetja særskilde avgrensingar i tilgjenget til arkivet. Slike avgrensingar kan ikkje gjerast gjeldande ut over hundre år etter avlevering eller deponering.</article><article class="legalP" id="kapittel-3-paragraf-4-ledd-2">Ved avlevering går eigedomsretten til arkivet over til mottakarinstitusjonen.</article><article class="legalP" id="kapittel-3-paragraf-4-ledd-3">Ved deponering har deponenten og seinare ervingane hans eigedomsretten til arkivet. Eigedomsretten går likevel over til mottakarinstitusjonen når ervefølgda etter deponenten vert broten, eller når det er gått hundre år sidan deponeringa.</article></article><article class="legalArticle" data-lovdata-URL="NL/lov/1992-12-04-126/§17" data-name="§17" id="kapittel-3-paragraf-5"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Kopiering.</span></h3><article class="legalP" id="kapittel-3-paragraf-5-ledd-1">Dersom særskilt verneverdig arkiv skal førast ut or landet eller står i fare for å gå tapt, kan Riksarkivaren krevja å få kopiera arkivdokumenta. Riksarkivaren har tilsvarande rett dersom deponert særskilt verneverdig arkiv vert kravd levert attende.</article><article class="legalP" id="kapittel-3-paragraf-5-ledd-2">Kopiane skal oppbevarast i Arkivverket eller annan oppbevaringsinstitusjon, som må dekkja kostnadene ved kopieringa. Arkiveigaren kan setja vilkår for tilgjenge til kopiane i samsvar med føresegna i <a href="lov/1992-12-04-126/§16">§ 16</a> første leden, men kan ikkje krevja vederlag for at dokumenta vert kopierte.</article></article><article class="legalArticle" data-lovdata-URL="NL/lov/1992-12-04-126/§18" data-name="§18" id="kapittel-3-paragraf-6"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Innskrenka råderett.</span></h3><article class="legalP" id="kapittel-3-paragraf-6-ledd-1">Arkiv som er registrert som særskilt verneverdig, jf. <a href="lov/1992-12-04-126/§13">§ 13</a> andre leden, kan ikkje delast opp, førast ut or landet, skadast eller øydeleggjast utan samtykke frå Riksarkivaren. Reglane i <a href="lov/2014-06-20-43">helseregisterlova</a> om retting og sletting av opplysningar vil likevel gjelda fullt ut.</article><article class="changesToParent">Endra med <a href="lov/2000-04-14-31">lover 14 apr 2000 nr. 31</a> (ikr. 1 jan 2001 iflg. <a href="forskrift/2000-06-30-641">res. 30 juni 2000 nr. 641</a>), <a href="lov/2001-05-18-24">18 mai 2001 nr. 24</a> (ikr. 1 jan 2002 iflg. <a href="forskrift/2001-05-18-502">res. 18 mai 2001 nr. 502</a>), <a href="lov/2018-06-15-38">15 juni 2018 nr. 38</a> (ikr. 20 juli 2018 iflg. meddelelse 17 juli 2018 nr. 1195).</article></article><article class="legalArticle" data-lovdata-URL="NL/lov/1992-12-04-126/§19" data-name="§19" id="kapittel-3-paragraf-7"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Privatarkiv med offentleg tilknyting.</span></h3><article class="legalP" id="kapittel-3-paragraf-7-ledd-1">Dersom privat rettssubjekt mottek faste offentlege driftstilskot som er viktige for verksemda eller har fullmakt til å treffa einskildvedtak eller utferda forskrifter, kan Riksarkivaren fastsetja at arkivet heilt eller delvis skal følgja føresegnene for offentlege arkiv gjevne i eller i medhald av denne lova.</article></article></section><section class="section" data-name="kapIV" id="kapittel-4" data-lovdata-URL="NL/lov/1992-12-04-126/KAPITTEL_4"><h2>Kapittel IV. Ymse føresegner.</h2><article class="legalArticle" data-lovdata-URL="NL/lov/1992-12-04-126/§20" data-name="§20" id="kapittel-4-paragraf-1"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Skifte av status.</span></h3><article class="legalP" id="kapittel-4-paragraf-1-ledd-1">Når arkivskapande organ skiftar status frå statleg til kommunalt eller frå offentleg til privat, kan Riksarkivaren fastsetja at arkivet heilt eller delvis skal følgja dei reglane som gjeld for tidlegare status.</article></article><article class="legalArticle" data-lovdata-URL="NL/lov/1992-12-04-126/§21" data-name="§21" id="kapittel-4-paragraf-2"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Tileigning av offentleg arkiv.</span></h3><article class="legalP" id="kapittel-4-paragraf-2-ledd-1">Ingen kan tileigna seg offentleg arkivmateriale, utan i samsvar med føresegner gjevne i medhald av <a href="lov/1992-12-04-126/§12">§ 12</a> i denne lova eller etter særskilt samtykke frå Riksarkivaren.</article><article class="legalP" id="kapittel-4-paragraf-2-ledd-2">Riksarkivaren kan krevje framlegging av ordinær politiattest ved tilsetting i Riksarkivet eller statsarkiva.</article><article class="changesToParent">Endra med <a href="lov/2013-06-21-82">lov 21 juni 2013 nr. 82</a> (ikr. 1 juli 2014 iflg. <a href="forskrift/2013-09-27-1132">res. 27 sep 2013 nr. 1132</a> som endra med <a href="forskrift/2013-12-13-1449">res. 13 des 2013 nr. 1449</a>).</article></article><article class="legalArticle" data-lovdata-URL="NL/lov/1992-12-04-126/§21a" data-name="§21a" id="kapittel-4-paragraf-3"><h3 class="legalArticleHeader"><span class="legalArticleValue">§ 21 a</span>. <span class="legalArticleTitle">Innhenting av opplysningar frå Folkeregisteret</span></h3><article class="legalP" id="kapittel-4-paragraf-3-ledd-1">Arkivverket kan, utan hinder av teieplikt, hente inn opplysningar frå Folkeregisteret når det er naudsynt for å løyse oppgåvene til etaten.</article><article class="changesToParent">Føyd til med <a href="lov/2016-12-09-88">lov 9 des 2016 nr. 88</a> (ikr. 1 okt 2017 iflg. <a href="forskrift/2017-06-09-718">res. 9 juni 2017 nr. 718</a>).</article></article><article class="legalArticle" data-lovdata-URL="NL/lov/1992-12-04-126/§22" data-name="§22" id="kapittel-4-paragraf-4"><h3 class="legalArticleHeader"><span class="legalArticleValue" data-legalArea="31.16">§ 22</span>. <span class="legalArticleTitle">Straff.</span></h3><article class="legalP" id="kapittel-4-paragraf-4-ledd-1">Den som handlar i strid med føresegner gjevne i eller i medhald av denne lova, kan straffast med bøter.</article><article class="changesToParent">Endra med <a href="lov/2015-06-19-65">lov 19 juni 2015 nr. 65</a> (ikr. 1 okt 2015).</article></article><article class="legalArticle" data-lovdata-URL="NL/lov/1992-12-04-126/§23" data-name="§23" id="kapittel-4-paragraf-5"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Ikraftsetjing.</span></h3><article class="legalP" id="kapittel-4-paragraf-5-ledd-1">Kongen fastset når<sup class="footnotereference" data-footnotereferencevalue="1" data-unique-footnote-counter="1">1</sup> denne lova skal ta til å gjelda.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Frå 1 jan 1999 iflg. <a href="forskrift/1998-12-11-1189">res. 11 des 1998 nr. 1189</a>.</article></footer></article></section></main></body></html>