<!DOCTYPE html><html lang="no"><head><title>Lov om rett til felles bolig og innbo når husstandsfellesskap opphører [husstandsfellesskapsloven]</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1991-07-04-45</dd><dt class="dokid">DokumentID</dt><dd class="dokid">NL/lov/1991-07-04-45</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">1991-10-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-01-01</dd><dt class="lastChangedBy">Sist endret ved</dt><dd class="lastChangedBy"><a href="lov/2019-06-14-21">lov/2019-06-14-21</a> fra 2021-01-01</dd><dt class="legalArea">Rettsområde</dt><dd class="legalArea"><ul><li><a href="legal-areas/07" title="Familie-, person- og barnerett">Familie-, person- og barnerett</a> &gt; <a href="legal-areas/07.05" title="Ekteskap og samboerskap (husstandsfellesskap)">Ekteskap og samboerskap (husstandsfellesskap)</a></li> <li><a href="legal-areas/07" title="Familie-, person- og barnerett">Familie-, person- og barnerett</a> &gt; <a href="legal-areas/07.08" title="Skifte">Skifte</a></li></ul></dd><dt class="lastupdated">Rettet</dt><dd class="lastupdated">2021-07-07 (faglige fotnoter fjernet, struktur)</dd><dt class="titleShort">Korttittel</dt><dd class="titleShort">Husstandsfellesskapsloven – husfskl</dd><dt class="title">Tittel</dt><dd class="title">Lov om rett til felles bolig og innbo når husstandsfellesskap opphører [husstandsfellesskapsloven]</dd><dt class="miscInformation">Annet om dokumentet</dt><dd class="miscInformation">Jf. <a href="lov/1991-07-04-47/§95">lov 4 juli 1991 nr. 47 § 95</a>.</dd><dt class="refid">RefID</dt><dd class="refid">lov/1991-07-04-45</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om rett til felles bolig og innbo når husstandsfellesskap opphører [husstandsfellesskapsloven]</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 3 a.</a></li><li><a href="#paragraf-5">§ 4.</a></li><li><a href="#paragraf-6">§ 5.</a></li></ul></li></ul></dd></dl></header><main class="documentBody" data-lovdata-URL="NL/lov/1991-07-04-45" id="dokument"><h1>Lov om rett til felles bolig og innbo når husstandsfellesskap opphører [husstandsfellesskapsloven]</h1><article class="legalArticle" data-lovdata-URL="NL/lov/1991-07-04-45/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Reglene i denne loven gjelder når to eller flere ugifte personer over 18 år har bodd sammen i en husstand, og husstandsfellesskapet opphører ved at en av dem dør, eller ved at husstandsfellesskapet opphører på annen måte enn ved død. Reglene gjelder likevel bare når partene har bodd sammen i minst to år, eller de har, har hatt eller venter barn sammen.</article></article><article class="legalArticle" data-lovdata-URL="NL/lov/1991-07-04-45/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Dersom et av husstandsmedlemmene dør, kan gjenlevende, når særlige grunner taler for det, i forhold til avdødes arvinger få følgende rettigheter til husstandsmedlemmenes felles hjem:<ol class="defaultList" type="1"><li data-name="1." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">rett til å løse inn andel, aksje eller obligasjon som tilhørte den avdøde, og som retten til felles bolig er knyttet til, eller</article></article></li><li data-name="2." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">rett til å overta boligeiendom eller til å tre inn i andel av boligeiendom som tilhørte den avdøde og som utelukkende eller hovedsakelig har tjent til felles bolig, og</article></article></li><li data-name="3." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">rett til å overta eller tre inn i andel av vanlig innbo.</article></article></li></ol></article><article class="legalP" id="paragraf-2-ledd-2">Var det flere enn to som bodde sammen, kan rett etter første ledd gis til én eller til flere sammen. Arvingenes rett til å få utlagt rettighetene til dekning av gjeld innebærer ingen innskrenkning i gjenlevendes rett etter reglene i denne paragrafen. Om skiftetakst, oppgjør og verdsettelsestidspunkt gjelder <a href="lov/2019-06-14-21/§106">arveloven § 106</a>, <a href="lov/2019-06-14-21/§107">§ 107</a> og <a href="lov/2019-06-14-21/§115">§ 115</a> annet punktum tilsvarende.</article><article class="legalP" id="paragraf-2-ledd-3">Om gjenlevendes rett til å tre inn i leieforhold til felles bolig gjelder bestemmelsene i husleieloven.</article><article class="legalP" id="paragraf-2-ledd-4">Blir boet skiftet offentlig, avgjør tingretten om gjenlevende skal få rettigheter etter første eller annet ledd.</article><article class="changesToParent">Endret ved lover <a href="lov/2002-08-30-67">30 aug 2002 nr. 67</a> (ikr. 1 jan 2003 iflg. <a href="forskrift/2002-08-30-938">res. 30 aug 2002 nr. 938</a>), <a href="lov/2019-06-14-21">14 juni 2019 nr. 21</a> (ikr. 1 jan 2021 iflg. <a href="forskrift/2020-02-28-200">res. 28 feb 2020 nr. 200</a>) som endret ved lov <a href="lov/2020-12-18-149">18 des 2020 nr. 149</a>.</article></article><article class="legalArticle" data-lovdata-URL="NL/lov/1991-07-04-45/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Dersom husstandsfellesskapet oppløses på annen måte enn ved død, kan én av partene, når sterke grunner taler for det, få følgende rettigheter til deres felles hjem:<ol class="defaultList" type="1"><li data-name="1." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">rett til å tre inn i husleiekontrakt eller avtale om rett til å opprette husleiekontrakt, selv om kontrakten eller avtalen er opprettet i en annen av partenes navn,</article></article></li><li data-name="2." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">rett til å løse inn andel, aksje eller obligasjon som tilhører en annen av partene og som retten til felles bolig er knyttet til,</article></article></li><li data-name="3." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">rett til å overta boligeiendom eller andel av boligeiendom som tilhører en annen av partene og som utelukkende eller hovedsakelig har tjent til felles bolig, hvis ikke den andre har odelsrett til eiendommen, eller den er ervervet fra hans eller hennes slekt ved arv eller gave, og</article></article></li><li data-name="4." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">rett til å overta eller tre inn i andel av vanlig innbo.</article></article></li></ol></article><article class="legalP" id="paragraf-3-ledd-2">Når særlige grunner taler for det, kan en av partene få bruksrett til bolig som er nevnt i første ledd nr. 2 eller 3. Dette gjelder selv om den andre parten har odelsrett til eiendommen, eller den er ervervet fra hans eller hennes slekt ved arv eller gave.</article><article class="legalP" id="paragraf-3-ledd-3">Var det flere enn to som bodde sammen, kan rett etter første eller annet ledd gis til én eller til flere sammen.</article><article class="legalP" id="paragraf-3-ledd-4">Om oppgjør og skiftetakst gjelder <a href="lov/1991-07-04-47/§69">ekteskapsloven § 69</a> første ledd og annet ledd annet punktum og <a href="lov/1991-07-04-47/§70">§ 70</a> annet og fjerde ledd og <a href="lov/2019-06-14-21/§106">arveloven § 106</a> tilsvarende.</article><article class="changesToParent">Endret ved lover <a href="lov/1993-06-11-82">11 juni 1993 nr. 82</a>, <a href="lov/2019-06-14-21">14 juni 2019 nr. 21</a> (ikr. 1 jan 2021 iflg. <a href="forskrift/2020-02-28-200">res. 28 feb 2020 nr. 200</a>) som endret ved lov <a href="lov/2020-12-18-149">18 des 2020 nr. 149</a>.</article></article><article class="legalArticle" data-lovdata-URL="NL/lov/1991-07-04-45/§3a" data-name="§3a" id="paragraf-4"><h2 class="legalArticleHeader"><span class="legalArticleValue">§ 3 a</span>.</h2><article class="legalP" id="paragraf-4-ledd-1">Dersom samboerskap mellom to personer som nevnt i arveloven § 2 tredje ledd opphører mens begge lever, og begge samboerne krever det, skal det foretas offentlig skifte av samboernes samtlige eiendeler og gjeld. Reglene i <a href="lov/1991-07-04-47">ekteskapsloven</a> kapittel 18 gjelder i så fall tilsvarende så langt de passer.</article><article class="changesToParent">Tilføyd ved lov <a href="lov/2019-06-14-21">14 juni 2019 nr. 21</a> (ikr. 1 jan 2021 iflg. <a href="forskrift/2020-02-28-200">res. 28 feb 2020 nr. 200</a>) som endret ved lov <a href="lov/2020-12-18-149">18 des 2020 nr. 149</a>.</article></article><article class="legalArticle" data-lovdata-URL="NL/lov/1991-07-04-45/§4" data-name="§4" id="paragraf-5"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-5-ledd-1">Ved vurderingen av om et husstandsmedlem skal få rettigheter etter denne loven, skal også avtaler mellom partene tas i betraktning.</article></article><article class="legalArticle" data-lovdata-URL="NL/lov/1991-07-04-45/§5" data-name="§5" id="paragraf-6"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-6-ledd-1">Loven trer i kraft fra den tid<sup class="footnotereference" data-footnotereferencevalue="1" data-unique-footnote-counter="1">1</sup> Kongen bestemmer. Fra samme tid gjøres følgende endringer i andre lover: – – –</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1 okt 1991 iflg. <a href="forskrift/1991-07-04-440">res. 4 juli 1991 nr. 440</a>.</article></footer></article></main></body></html>