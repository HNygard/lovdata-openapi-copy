<!DOCTYPE html><html lang="no"><head><title>Lov om forbud mot hold av pelsdyr</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2019-06-21-63</dd><dt class="dokid">DokumentID</dt><dd class="dokid">NL/lov/2019-06-21-63</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="dateInForce">I kraft fra</dt><dd class="dateInForce">2019-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2022-03-25</dd><dt class="lastChangedBy">Sist endret ved</dt><dd class="lastChangedBy"><a href="lov/2021-06-18-135">lov/2021-06-18-135</a> fra 2022-03-25</dd><dt class="legalArea">Rettsområde</dt><dd class="legalArea"><ul><li><a href="legal-areas/20" title="Landbruk, jakt og skogbruk">Landbruk, jakt og skogbruk</a> &gt; <a href="legal-areas/20.05" title="Landbruk. Dyrehold">Landbruk. Dyrehold</a></li></ul></dd><dt class="dateOfPublication">Kunngjort</dt><dd class="dateOfPublication">2019-06-21</dd><dt class="lastupdated">Rettet</dt><dd class="lastupdated">2021-09-29 (UU-tilpasset)</dd><dt class="titleShort">Korttittel</dt><dd class="titleShort">Lov om forbud mot hold av pelsdyr</dd><dt class="title">Tittel</dt><dd class="title">Lov om forbud mot hold av pelsdyr</dd><dt class="refid">RefID</dt><dd class="refid">lov/2019-06-21-63</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om forbud mot hold av pelsdyr</a><ul class="tocSubUl"><li><a href="#paragraf-1">§ 1. Forbud mot hold av pelsdyr</a></li><li><a href="#paragraf-2">§ 2. Avviklingsperiode</a></li><li><a href="#paragraf-3">§ 3. Erstatning etter avvikling av pelsdyrvirksomhet</a></li><li><a href="#paragraf-4">§ 4. Fremgangsmåten ved fastsetting av erstatning</a></li><li><a href="#paragraf-5">§ 5. Forskrift om erstatning, kompensasjon, omstillingsmidler og kontroll</a></li><li><a href="#paragraf-6">§ 6. Straff</a></li><li><a href="#paragraf-7">§ 7. Ikrafttredelse</a></li></ul></li></ul></dd></dl></header><main class="documentBody" data-lovdata-URL="NL/lov/2019-06-21-63" id="dokument"><h1>Lov om forbud mot hold av pelsdyr</h1><article class="legalArticle" data-lovdata-URL="NL/lov/2019-06-21-63/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forbud mot hold av pelsdyr</span></h2><article class="legalP" id="paragraf-1-ledd-1">Det er ikke tillatt å holde dyr utelukkende eller primært for at dyrene eller deres avkom skal avlives med sikte på salg eller annen utnyttelse av pelsen.</article></article><article class="legalArticle" data-lovdata-URL="NL/lov/2019-06-21-63/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Avviklingsperiode</span></h2><article class="legalP" id="paragraf-2-ledd-1">Pelsdyroppdrettere som holdt pelsdyr 15. januar 2018, kan uten hinder av forbudet i <a href="lov/2019-06-21-63/§1">§ 1</a> holde pelsdyr frem til 1. februar 2025.</article><article class="legalP" id="paragraf-2-ledd-2">Departementet kan gi forskrift om hvem som omfattes av første ledd.</article></article><article class="legalArticle" data-lovdata-URL="NL/lov/2019-06-21-63/§3" data-name="§3" id="paragraf-3"><h2 class="legalArticleHeader"><span class="legalArticleValue" data-legalArea="05">§ 3</span>. <span class="legalArticleTitle">Erstatning etter avvikling av pelsdyrvirksomhet</span></h2><article class="legalP" id="paragraf-3-ledd-1">En pelsdyroppdretter har rett på erstatning for tap som følge av avvikling av pelsdyrvirksomhet som følge av forbudet i <a href="lov/2019-06-21-63/§1">§ 1</a>, dersom oppdretteren<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">eide et anlegg for hold av pelsdyr som tilfredsstilte gjeldende forskriftskrav pr. 15. januar 2018, og</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">holdt pelsdyr etter 1. januar 2015.</article></article></li></ol><p class="leddfortsettelse">Tilsvarende gjelder for pelsdyroppdrettere som 15. januar 2018 leide anlegg for hold av pelsdyr og holdt pelsdyr. I slike tilfeller har også eieren av pelsdyranlegget rett på erstatning.</p></article><article class="legalP" id="paragraf-3-ledd-2">Pelsdyrvirksomheten anses som avviklet når pelsdyroppdretteren har avviklet alt sitt pelsdyrhold.</article><article class="legalP" id="paragraf-3-ledd-3">Erstatningen skal fastsettes etter utmålingsreglene i <a href="lov/1984-04-06-17">ekspropriasjonserstatningslova</a> så langt de passer. Datoen 15. januar 2018 skal legges til grunn etter <a href="lov/1984-04-06-17/§10">ekspropriasjonserstatningslova § 10</a>. Det skal ikke tas hensyn til fortjeneste eller tap som følger av at avviklingen av pelsdyrholdet har skjedd etter 15. januar 2018, eller til at utbetalingen av vederlaget skjer på et senere tidspunkt enn avviklingen.</article><article class="legalP" id="paragraf-3-ledd-4">Eiere av pelsdyranlegg som har rett på erstatning etter første ledd, kan istedenfor erstatning etter tredje ledd, kreve et vederlag fastsatt ut fra anleggets nedskrevne gjenanskaffelsesverdi. Dersom anlegget var utleid, skal det ved utmålingen gjøres fradrag for det vederlaget som er utmålt til leietakeren etter tredje ledd. Vedtak om vederlag etter første punktum kan påklages etter reglene i <a href="lov/1967-02-10">forvaltningsloven</a>.</article><article class="legalP" id="paragraf-3-ledd-5">Departementet kan i forskrift gi nærmere bestemmelser om beregning av gjenbruksverdi for anlegg og bygg som ikke rives. Gjenbruksverdi kommer til fradrag på erstatningen.</article><article class="legalP" id="paragraf-3-ledd-6">Ved utbetaling av erstatning eller vederlag etter tredje og fjerde ledd skal det gjøres fradrag for kompensasjon som er utbetalt for pelsdyrvirksomhetens verdi etter forskrift gitt i medhold av denne loven.</article><article class="legalP" id="paragraf-3-ledd-7">Erstatning utmåles som om eier og leier er samme person. I særlige tilfeller der pelsdyroppdretteren tidligere har fått utbetalt erstatning kan summen av erstatning til eier og leier gå ut over den erstatning som ville blitt utmålt om eier og leier var samme person. Nærmere regler om dette kan fastsettes i forskrift.</article><article class="changesToParent">Tilføyd ved lov <a href="lov/2021-06-18-135">18 juni 2021 nr. 135</a> (i kraft 25 mars 2022 iflg. <a href="forskrift/2022-03-25-466">res. 25 mars 2022 nr. 466</a>).</article></article><article class="legalArticle" data-lovdata-URL="NL/lov/2019-06-21-63/§4" data-name="§4" id="paragraf-4"><h2 class="legalArticleHeader"><span class="legalArticleValue" data-legalArea="05">§ 4</span>. <span class="legalArticleTitle">Fremgangsmåten ved fastsetting av erstatning</span></h2><article class="legalP" id="paragraf-4-ledd-1">Krav om erstatning etter <a href="lov/2019-06-21-63/§3">§ 3</a> må fremsettes innen 1. januar 2022 eller inntil seks måneder etter at pelsdyrvirksomheten er avviklet. Kravet fremsettes for statsforvalteren. Departementet kan forlenge fristen og gi oppfriskning for oversittelse. Dersom vilkårene i <a href="lov/2019-06-21-63/§3">§ 3</a> første ledd er oppfylt, skal staten tilby erstatning innen seks måneder etter at kravet er fremsatt.</article><article class="legalP" id="paragraf-4-ledd-2">En pelsdyroppdretter som ikke aksepterer tilbudet, kan innen seks måneder etter at det ble gitt, sette frem krav for statsforvalteren om at staten skal begjære skjønn styrt av tingretten til fastsetting av erstatning etter <a href="lov/2019-06-21-63/§3">§ 3</a>. Tingretten kan gi oppfriskning for oversittelse av denne fristen etter reglene i <a href="lov/2005-06-17-90/kap16">tvisteloven kapittel 16</a>.</article><article class="legalP" id="paragraf-4-ledd-3">For saksomkostninger gjelder reglene i <a href="lov/1917-06-01-1/§54">skjønnsprosessloven § 54</a>. Ved overskjønn og anke gjelder <a href="lov/1917-06-01-1/§54a">skjønnsprosessloven §§ 54 a</a> og <a href="lov/1917-06-01-1/§54b">54 b</a>. For øvrig holdes skjønnet etter reglene i <a href="lov/1917-06-01-1">skjønnsprosessloven</a>.</article><article class="changesToParent">Tilføyd ved lov <a href="lov/2021-06-18-135">18 juni 2021 nr. 135</a> (i kraft 25 mars 2022 iflg. <a href="forskrift/2022-03-25-466">res. 25 mars 2022 nr. 466</a>).</article></article><article class="legalArticle" data-lovdata-URL="NL/lov/2019-06-21-63/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forskrift om erstatning, kompensasjon, omstillingsmidler og kontroll</span></h2><article class="legalP" id="paragraf-5-ledd-1">Departementet kan gi forskrift om økonomisk kompensasjon til riving og opprydding etter avvikling av pelsdyrvirksomhet, om kompensasjon for lavere fremtidig alderspensjon samt om tilskudd til omstilling til oppdrettere som omfattes av <a href="lov/2019-06-21-63/§2">§ 2</a>. Dette kan blant annet omfatte:<ol class="defaultList" type="a"><li data-name="a." value="1"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">frister for å søke om kompensasjon eller tilskudd</article></article></li><li data-name="b." value="2"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">forvaltningen av kompensasjons- og tilskuddsordninger</article></article></li><li data-name="c." value="3"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">opplysnings- og bistandsplikt for oppdrettere i forbindelse med søknader om kompensasjon eller tilskudd</article></article></li><li data-name="d." value="4"><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">tilbakebetalingsplikt dersom det er gitt feil eller mangelfulle opplysninger, og om foreldelsesfrist for tilbakebetalingskrav</article></article></li></ol></article><article class="legalP" id="paragraf-5-ledd-2">Departementet kan gi forskrift om utbetaling av forskudd der det er begjært skjønn for fastsettelse av erstatning etter <a href="lov/2019-06-21-63/§3">§ 3</a>.</article><article class="legalP" id="paragraf-5-ledd-3">Departementet kan gi forskrift om gjennomføring av kontroll hos oppdrettere og om opplysnings- og bistandsplikt for oppdrettere i forbindelse med en slik kontroll.</article><article class="changesToParent">Endret ved lov <a href="lov/2021-06-18-135">18 juni 2021 nr. 135</a> (i kraft 25 mars 2022 iflg. <a href="forskrift/2022-03-25-466">res. 25 mars 2022 nr. 466</a>, tidligere § 3).</article></article><article class="legalArticle" data-lovdata-URL="NL/lov/2019-06-21-63/§6" data-name="§6" id="paragraf-6"><h2 class="legalArticleHeader"><span class="legalArticleValue" data-legalArea="31.16">§ 6</span>. <span class="legalArticleTitle">Straff</span></h2><article class="legalP" id="paragraf-6-ledd-1">Forsettlig eller grovt uaktsom overtredelse av <a href="lov/2019-06-21-63/§1">§ 1</a> straffes med bøter eller fengsel inntil 1 år eller begge deler. Det samme gjelder ved brudd på forskrift gitt i medhold av <a href="lov/2019-06-21-63/§5">§ 5</a> tredje ledd når det er fastsatt i forskriften at en slik overtredelse er straffbar.</article><article class="changesToParent">Endret ved lov <a href="lov/2021-06-18-135">18 juni 2021 nr. 135</a> (i kraft 25 mars 2022 iflg. <a href="forskrift/2022-03-25-466">res. 25 mars 2022 nr. 466</a>, tidligere § 4)</article></article><article class="legalArticle" data-lovdata-URL="NL/lov/2019-06-21-63/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Loven gjelder fra den tid<sup class="footnotereference" data-footnotereferencevalue="1" data-unique-footnote-counter="1">1</sup> Kongen bestemmer.</article><article class="changesToParent">Endret ved lov <a href="lov/2021-06-18-135">18 juni 2021 nr. 135</a> (i kraft 25 mars 2022 iflg. <a href="forskrift/2022-03-25-466">res. 25 mars 2022 nr. 466</a>, tidligere § 5).</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1 juli 2019 iflg. <a href="forskrift/2019-06-21-791">res. 21 juni 2019 nr. 791</a>.</article></footer></article></main></body></html>