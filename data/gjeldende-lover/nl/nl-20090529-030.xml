<!DOCTYPE html><html lang="nn"><head><title>Lov om Husbanken</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2009-05-29-30</dd><dt class="dokid">DokumentID</dt><dd class="dokid">NL/lov/2009-05-29-30</dd><dt class="ministry">Departement</dt><dd class="ministry"><ul><li>Kommunal- og distriktsdepartementet</li></ul></dd><dt class="dateInForce">I kraft frå</dt><dd class="dateInForce">2010-01-01</dd><dt class="lastChangeInForce">Ikrafttreding av siste endring</dt><dd class="lastChangeInForce">2017-07-01</dd><dt class="lastChangedBy">Sist endra ved</dt><dd class="lastChangedBy"><a href="lov/2017-06-21-96">lov/2017-06-21-96</a> fra 2017-07-01</dd><dt class="changesToDocuments">Endrar</dt><dd class="changesToDocuments"><ul><li><a href="lov/1946-03-01-3">lov/1946-03-01-3</a></li></ul></dd><dt class="legalArea">Rettsområde</dt><dd class="legalArea"><ul><li><a href="legal-areas/03" title="Bank, finans og regnskapsrett">Bank, finans og regnskapsrett</a> &gt; <a href="legal-areas/03.01" title="Banker">Banker</a></li> <li><a href="legal-areas/24" title="Pensjons- og trygderett">Pensjons- og trygderett</a></li> <li><a href="legal-areas/26" title="Selskaper, fond og foreninger">Selskaper, fond og foreninger</a></li></ul></dd><dt class="dateOfPublication">Kunngjort</dt><dd class="dateOfPublication">2009-05-29 14:35</dd><dt class="lastupdated">Rettet</dt><dd class="lastupdated">2021-08-26 (faglige fotnoter fjernet, UU-tilpasset)</dd><dt class="titleShort">Korttittel</dt><dd class="titleShort">Husbankloven</dd><dt class="title">Tittel</dt><dd class="title">Lov om Husbanken</dd><dt class="miscInformation">Anna om dokumentet</dt><dd class="miscInformation">Sjå <i>tidlegare</i> <a href="lov/1946-03-01-3">lov 1 mars 1946 nr. 3</a> om Den Norske Stats Husbank.</dd><dt class="refid">RefID</dt><dd class="refid">lov/2009-05-29-30</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om Husbanken</a><ul class="tocSubUl"><li><a href="#paragraf-1">§ 1. Oppgåver</a></li><li><a href="#paragraf-2">§ 2. Verkeområde</a></li><li><a href="#paragraf-3">§ 3. Tilknyting til staten</a></li><li><a href="#paragraf-4">§ 4. Leiing og organisering</a></li><li><a href="#paragraf-5">§ 5. Partsevne</a></li><li><a href="#paragraf-6">§ 6. Klage</a></li><li><a href="#paragraf-7">§ 7. Finansiering</a></li><li><a href="#paragraf-8">§ 8. Utlån</a></li><li><a href="#paragraf-9">§ 9. Ettergjeving av krav</a></li><li><a href="#paragraf-10">§ 10. Innhenting og handsaming av personopplysningar i samband med tilskot og lån</a></li><li><a href="#paragraf-11">§ 11. Kontroll av personopplysningar ved mistanke om utbetalingar på urettkome grunnlag</a></li><li><a href="#paragraf-12">§ 12. Handsaming av personopplysningar for statistikk, analyse, forsking og retting av feil</a></li><li><a href="#paragraf-13">§ 13. Ikraftsetjing o.a.</a></li></ul></li></ul></dd></dl></header><main class="documentBody" data-lovdata-URL="NL/lov/2009-05-29-30" id="dokument"><h1>Lov om Husbanken</h1><article class="legalArticle" data-lovdata-URL="NL/lov/2009-05-29-30/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Oppgåver</span></h2><article class="legalP" id="paragraf-1-ledd-1">Husbanken skal fremja bustadføremål i samsvar med overordna retningsliner.</article><article class="legalP" id="paragraf-1-ledd-2">Husbanken skal forvalta bustøtte og låne- og tilskotsordningar og medverka til å utvikla og formidla kunnskap om mål, metodar og resultat innanfor sitt saksområde.</article><article class="legalP" id="paragraf-1-ledd-3">Departementet kan gje Husbanken andre oppgåver, medrekna å forvalta ordningar på andre område.</article><article class="legalP" id="paragraf-1-ledd-4">Departementet kan gje forskrifter om verksemda og verkemidla til Husbanken.</article><article class="changesToParent">Endra med <a href="lov/2012-08-24-64">lov 24 aug 2012 nr. 64</a> (ikr. 1 jan 2013 iflg. <a href="forskrift/2012-08-24-826">res. 24 aug 2012 nr. 826</a>).</article></article><article class="legalArticle" data-lovdata-URL="NL/lov/2009-05-29-30/§2" data-name="§2" id="paragraf-2"><h2 class="legalArticleHeader"><span class="legalArticleValue" data-legalArea="32.04">§ 2</span>. <span class="legalArticleTitle">Verkeområde</span></h2><article class="legalP" id="paragraf-2-ledd-1">Lova gjeld på Svalbard. Departementet kan fastsetja særlege reglar ut ifrå tilhøva på staden.</article></article><article class="legalArticle" data-lovdata-URL="NL/lov/2009-05-29-30/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilknyting til staten</span></h2><article class="legalP" id="paragraf-3-ledd-1">Husbanken er eit statleg forvaltningsorgan underlagt departementet.</article></article><article class="legalArticle" data-lovdata-URL="NL/lov/2009-05-29-30/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Leiing og organisering</span></h2><article class="legalP" id="paragraf-4-ledd-1">Husbanken vert leidd av ein administrerande direktør som vert tilsett av Kongen i statsråd.</article><article class="legalP" id="paragraf-4-ledd-2">Husbanken skal ha eit hovudkontor.</article><article class="legalP" id="paragraf-4-ledd-3">Departementet kan fastsetja at Husbanken skal ha regionkontor og kor dei skal liggja.</article><article class="changesToParent">Endra med <a href="lov/2016-12-02-86">lover 2 des 2016 nr. 86</a>, <a href="lov/2017-06-21-96">21 juni 2017 nr. 96</a> (ikr. 1 juli 2017 iflg. <a href="forskrift/2017-06-21-831">res. 21 juni 2017 nr. 831</a>).</article></article><article class="legalArticle" data-lovdata-URL="NL/lov/2009-05-29-30/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Partsevne</span></h2><article class="legalP" id="paragraf-5-ledd-1">Husbanken opptrer som part på vegner av staten i søksmål som er knytte til verksemda.</article><article class="legalP" id="paragraf-5-ledd-2">Departementet kan i enkelte saker overta utøving av partsstillinga.</article></article><article class="legalArticle" data-lovdata-URL="NL/lov/2009-05-29-30/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Klage</span></h2><article class="legalP" id="paragraf-6-ledd-1">Departementet kan fastsetja forskrift om særskild klageinstans for enkeltvedtaka til Husbanken.</article></article><article class="legalArticle" data-lovdata-URL="NL/lov/2009-05-29-30/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Finansiering</span></h2><article class="legalP" id="paragraf-7-ledd-1">Verksemda og verkemidla til Husbanken vert finansierte ved løyvingar over statsbudsjettet og ved lån frå staten.</article></article><article class="legalArticle" data-lovdata-URL="NL/lov/2009-05-29-30/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Utlån</span></h2><article class="legalP" id="paragraf-8-ledd-1">Lån i Husbanken vert forrenta etter føresegner som Stortinget fastset.</article><article class="legalP" id="paragraf-8-ledd-2">Departementet gjev forskrifter om tilbakebetaling av lån, rentesatsar, gebyr, o.l. Departementet kan òg fastsetja føresegner om gebyr i tilknyting til etablering og forvaltning av lån.</article><article class="legalP" id="paragraf-8-ledd-3">Husbanken kan gje utsetjing av betaling av renter og avdrag. Husbanken kan delta i gjeldsforhandlingar.</article></article><article class="legalArticle" data-lovdata-URL="NL/lov/2009-05-29-30/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ettergjeving av krav</span></h2><article class="legalP" id="paragraf-9-ledd-1">Husbanken kan ettergje krav om å betala tilbake lån eller tilskot dersom det ikkje lèt seg gjera å driva inn kravet.</article><article class="changesToParent">Endra med <a href="lov/2012-08-24-64">lov 24 aug 2012 nr. 64</a> (ikr. 1 jan 2013 iflg. <a href="forskrift/2012-08-24-826">res. 24 aug 2012 nr. 826</a>). <strong>Vert endra</strong> med lov <a href="lov/2025-04-25-12">25 april 2025 nr. 12</a> (i kraft 1 jan 2026 iflg. <a href="forskrift/2025-06-10-967">res. 10 juni 2025 nr. 967</a>).</article></article><article class="legalArticle" data-lovdata-URL="NL/lov/2009-05-29-30/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Innhenting og handsaming av personopplysningar i samband med tilskot og lån</span></h2><article class="legalP" id="paragraf-10-ledd-1">Når det er naudsynt for sakshandsaminga, kan Husbanken og kommunane utan hinder av teieplikt henta inn og handsama<ol class="defaultList" type="a"><li data-name="a." value="1"><article class="listArticle" id="paragraf-10-ledd-1-punkt-1"><article class="legalP" id="paragraf-10-ledd-1-punkt-1-ledd-1">opplysningar om namn, adresse, telefonnummer, e-postadresse, kundenummer og reservasjonsstatus for digital post, kontonummer, målform og fødselsnummer</article></article></li><li data-name="b." value="2"><article class="listArticle" id="paragraf-10-ledd-1-punkt-2"><article class="legalP" id="paragraf-10-ledd-1-punkt-2-ledd-1">opplysningar om eventuell verje og den rettslege handleevna til søkjaren i økonomiske tilhøve</article></article></li><li data-name="c." value="3"><article class="listArticle" id="paragraf-10-ledd-1-punkt-3"><article class="legalP" id="paragraf-10-ledd-1-punkt-3-ledd-1">opplysningar om inntekt, formue, skatt og gjeld, medrekna opplysningar om inntekt frå Arbeids- og velferdsetaten</article></article></li><li data-name="d." value="4"><article class="listArticle" id="paragraf-10-ledd-1-punkt-4"><article class="legalP" id="paragraf-10-ledd-1-punkt-4-ledd-1">andre opplysningar om økonomiske tilhøve</article></article></li><li data-name="e." value="5"><article class="listArticle" id="paragraf-10-ledd-1-punkt-5"><article class="legalP" id="paragraf-10-ledd-1-punkt-5-ledd-1">opplysningar om offentlege ytingar</article></article></li><li data-name="f." value="6"><article class="listArticle" id="paragraf-10-ledd-1-punkt-6"><article class="legalP" id="paragraf-10-ledd-1-punkt-6-ledd-1">opplysningar om arbeidstilhøve</article></article></li><li data-name="g." value="7"><article class="listArticle" id="paragraf-10-ledd-1-punkt-7"><article class="legalP" id="paragraf-10-ledd-1-punkt-7-ledd-1">opplysningar om opphaldsløyve og opphaldsrett, og bakgrunnen for gjevne løyve og rettar</article></article></li><li data-name="h." value="8"><article class="listArticle" id="paragraf-10-ledd-1-punkt-8"><article class="legalP" id="paragraf-10-ledd-1-punkt-8-ledd-1">opplysningar om bustad, butilhøve og sosiale tilhøve</article></article></li><li data-name="i." value="9"><article class="listArticle" id="paragraf-10-ledd-1-punkt-9"><article class="legalP" id="paragraf-10-ledd-1-punkt-9-ledd-1">opplysningar om utdanninga til søkjaren.</article></article></li></ol></article><article class="legalP" id="paragraf-10-ledd-2">Opplysningane som er nemnde i fyrste leddet, kan òg verta henta inn og handsama dersom dei er naudsynte for å forvalta løyvde tilskot og lån.</article><article class="legalP" id="paragraf-10-ledd-3">Opplysningane kan verta henta inn frå søkjaren sjølv, folkeregisteret, kontakt- og reservasjonsregisteret, arbeidsgjevar- og arbeidstakarregisteret, skattestyresmaktene, Kartverket, arbeidsgjevarar, utdanningsinstitusjonar, forsikringsselskap, eigedomsmeklarar, finansinstitusjonar, selskap som tilbyr kredittvurderingar, båtregister, Arbeids- og velferdsetaten og anna offentleg styresmakt. Søkjaren skal likevel ha rett til å velja å skaffa opplysningar frå arbeidsgjevar og bank sjølv. Opplysningar om sosiale tilhøve kan berre hentast inn frå søkjaren sjølv.</article><article class="legalP" id="paragraf-10-ledd-4">Når det er naudsynt for sakshandsaminga, kan søkjaren eller andre som opplysingane gjeld, verta bedne om å samtykkja til at det vert henta inn helseopplysningar frå helsepersonell.</article><article class="legalP" id="paragraf-10-ledd-5">Husbanken eller kommunen skal opplysa den som blir pålagd å gje frå seg opplysningar, om føremålet med å henta inn opplysningane, om heimelen for å henta inn opplysningane og om retten til å klaga, jf. <a href="lov/1967-02-10/§14">forvaltningsloven § 14</a>. Husbanken eller kommunen skal på søknadstidspunktet opplysa søkjaren og eventuelle husstandsmedlemmer om kva kjelder opplysningane vert henta frå, kva dei skal verta brukte til, og om retten til å gjennomføra etterfølgjande kontrollar.</article><article class="legalP" id="paragraf-10-ledd-6">Opplysningane som er nemnde i fyrste leddet, skal verta gjevne utan godtgjersle.</article><article class="legalP" id="paragraf-10-ledd-7">Tilgangen til å henta inn og handsama opplysningar etter denne føresegna gjeld også naudsynte opplysningar om ektefellen eller sambuaren til søkjaren, og heimebuande born eller andre husstandsmedlemmer.</article><article class="legalP" id="paragraf-10-ledd-8">Departementet kan fastsetja nærare føresegner om den tilgangen Husbanken og kommunane har til å henta inn og handsama personopplysningar.</article><article class="changesToParent">Føyd til med <a href="lov/2017-06-21-96">lov 21 juni 2017 nr. 96</a> (ikr. 1 juli 2017 iflg. <a href="forskrift/2017-06-21-831">res. 21 juni 2017 nr. 831</a>).</article></article><article class="legalArticle" data-lovdata-URL="NL/lov/2009-05-29-30/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Kontroll av personopplysningar ved mistanke om utbetalingar på urettkome grunnlag</span></h2><article class="legalP" id="paragraf-11-ledd-1">Husbanken og kommunane kan påleggja søkjaren å gje opplysningar når det er rimeleg grunn til å undersøkja om det har skjedd utbetalingar på urettkome grunnlag.</article><article class="legalP" id="paragraf-11-ledd-2">Husbanken og kommunen kan henta inn oppdaterte opplysningar og kontrollera opplysningane som er nemnde i <a href="lov/2009-05-29-30/§10">§ 10</a> når det er rimeleg grunn til å undersøkja om det har skjedd utbetalingar på urettkome grunnlag. Husbanken og kommunen kan òg henta inn naudsynte opplysningar om helseforhold utan samtykke frå søkjaren. Søkjaren har likevel rett til å velja å skaffa opplysningar frå helsepersonell sjølv. Opplysningane som er nemnde i dette leddet, skal verta gjevne utan hinder av teieplikt. Husbanken fastset, etter drøftingar med dei aktuelle organisasjonane, godtgjersle for helsepersonell som vert pålagt å gje opplysningar.</article><article class="legalP" id="paragraf-11-ledd-3">Husbanken og kommunane skal opplysa søkjarar og andre personar som er nemnde i <a href="lov/2009-05-29-30/§10">§ 10</a>, om kva opplysningar som er henta inn, frå kven og med kva føremål og utfall. Dersom det er naudsynt for å oppnå kontrollføremålet, kan slik informasjon verta utsett til etter at kontrollen er gjennomført.</article><article class="changesToParent">Føyd til med <a href="lov/2017-06-21-96">lov 21 juni 2017 nr. 96</a> (ikr. 1 juli 2017 iflg. <a href="forskrift/2017-06-21-831">res. 21 juni 2017 nr. 831</a>).</article></article><article class="legalArticle" data-lovdata-URL="NL/lov/2009-05-29-30/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Handsaming av personopplysningar for statistikk, analyse, forsking og retting av feil</span></h2><article class="legalP" id="paragraf-12-ledd-1">Husbanken kan handsama dei opplysningane som er nemnde i <a href="lov/2009-05-29-30/§10">§ 10</a>, når det er naudsynt for å utarbeida statistikk og analysar, men berre dersom ein ikkje kan oppnå føremålet ved å bruka anonymiserte opplysningar. Det same gjeld for kommunane, som kan gje opplysningane til Husbanken.</article><article class="legalP" id="paragraf-12-ledd-2">Husbanken kan lagra dei opplysningane som er nemnde i <a href="lov/2009-05-29-30/§10">§ 10</a>, for seinare bruk i forsking. Departementet kan gje nærare føresegner om utlevering av personopplysningar frå Husbanken til bruk i forsking i samsvar med <a href="lov/1967-02-10/§13">forvaltningsloven § 13</a> d.</article><article class="legalP" id="paragraf-12-ledd-3">Husbanken kan handsama dei personopplysningane som er nemnde i <a href="lov/2009-05-29-30/§10">§ 10</a>, når det er naudsynt for å testa, søkja etter feil og retta feil i dei digitale sakshandsamingssystema til Husbanken, men berre dersom ein ikkje kan oppnå føremålet ved å bruka anonymiserte opplysningar. Departementet kan gje nærare føresegner om handsaming av personopplysningar i samband med testing, søking etter feil og retting av feil.</article><article class="changesToParent">Føyd til med <a href="lov/2017-06-21-96">lov 21 juni 2017 nr. 96</a> (ikr. 1 juli 2017 iflg. <a href="forskrift/2017-06-21-831">res. 21 juni 2017 nr. 831</a>).</article></article><article class="legalArticle" data-lovdata-URL="NL/lov/2009-05-29-30/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikraftsetjing o.a.</span></h2><article class="legalP" id="paragraf-13-ledd-1">Lova gjeld frå den tida Kongen fastset.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" id="paragraf-13-ledd-2">Frå same tid vert <a href="lov/1946-03-01-3">lov 1. mars 1946 nr. 3</a> om Den Norske Stats Husbank oppheva.</article><article class="legalP" id="paragraf-13-ledd-3">Forskrifter gjevne i medhald av <a href="lov/1946-03-01-3">lov 1. mars 1946 nr. 3</a> om Den Norske Stats Husbank gjeld òg etter at lova her tek til å gjelda.</article><article class="changesToParent">Endra med <a href="lov/2012-08-24-64">lover 24 aug 2012 nr. 64</a> (ikr. 1 jan 2013 iflg. <a href="forskrift/2012-08-24-826">res. 24 aug 2012 nr. 826</a>), endra paragrafnummer frå § 13, samstundes vart tidlegare § 10, § 11 og <a href="lov/2009-05-29-30/§12">§ 12</a> oppheva, <a href="lov/2017-06-21-96">21 juni 2017 nr. 96</a> (ikr. 1 juli 2017 iflg. <a href="forskrift/2017-06-21-831">res. 21 juni 2017 nr. 831</a>), endra paragrafnummer frå § 10.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Frå 1 jan 2010 iflg. <a href="forskrift/2009-05-29-594">res. 29 mai 2009 nr. 594</a>.</article></footer></article></main></body></html>