<!DOCTYPE html><html lang="nb"><head><title>Lov om endringer i barnehageloven (styring og finansiering av barnehagesektoren)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2025-06-20-100</dd><dt class="dokid">DokumentID</dt><dd class="dokid">NL/lov/2025-06-20-100</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2025-07-01, 2026-08-01</dd><dt class="changesToDocuments">Endrer</dt><dd class="changesToDocuments"><ul><li><a href="lov/2005-06-17-64">lov/2005-06-17-64</a></li></ul></dd><dt class="legalArea">Rettsområde</dt><dd class="legalArea"><ul><li><a href="legal-areas/07" title="Familie-, person- og barnerett">Familie-, person- og barnerett</a> &gt; <a href="legal-areas/07.03" title="Barn og foreldre">Barn og foreldre</a></li> <li><a href="legal-areas/28" title="Skoler, universiteter og forskning">Skoler, universiteter og forskning</a> &gt; <a href="legal-areas/28.01" title="Barnehager">Barnehager</a></li></ul></dd><dt class="dateOfPublication">Kunngjort</dt><dd class="dateOfPublication">2025-06-20 12:45</dd><dt class="titleShort">Korttittel</dt><dd class="titleShort">Endringslov til barnehageloven</dd><dt class="title">Tittel</dt><dd class="title">Lov om endringer i barnehageloven (styring og finansiering av barnehagesektoren)</dd><dt class="miscInformation">Annet om dokumentet</dt><dd class="miscInformation"><a href="forarbeid/prop-138-l-202425">Prop. 138 L (2024–2025)</a>, <a href="forarbeid/inns-510-l-202425">Innst. 510 L (2024–2025)</a>, <a href="forarbeid/lovvedtak-89-202425">Lovvedtak 89 (2024–2025)</a>. Stortingets første og andre gangs behandling hhv. 3. og 6. juni 2025. Fremmet av Kunnskapsdepartementet.</dd><dt class="refid">RefID</dt><dd class="refid">lov/2025-06-20-100</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om endringer i barnehageloven (styring og finansiering av barnehagesektoren)</a><ul class="tocSubUl"><li><a href="#kapittel-1">I</a></li><li><a href="#kapittel-2">II</a></li></ul></li></ul></dd></dl></header><main class="documentBody" data-lovdata-URL="NL/lov/2025-06-20-100" id="dokument"><h1>Lov om endringer i barnehageloven (styring og finansiering av barnehagesektoren)</h1><section class="section" data-name="kapI" id="kapittel-1" data-lovdata-URL="NL/lov/2025-06-20-100/KAPITTEL_1"><h2 data-text-align="center">I</h2><article class="document-change" data-document="lov/2005-06-17-64" id="kapittel-1-dokumentendring-1"><article class="defaultP">I <a href="lov/2005-06-17-64">lov 17. juni 2005 nr. 64 om barnehager</a> gjøres følgende endringer:</article> <article class="change" data-change-part="lov/2005-06-17-64/§1a" id="kapittel-1-dokumentendring-1-endring-1"><article class="defaultP"><a href="lov/2005-06-17-64/§1a">§ 1a</a> overskriften skal lyde:</article><article class="futureLegalArticle" data-name="§1a" id="kapittel-1-dokumentendring-1-endring-1-foreslåttparagraf-1"><span class="futureLegalArticleHeader"><span class="legalArticleValue">§ 1 a</span>. <span class="legalArticleTitle">Særlig formål</span></span></article></article> <article class="change" data-change-part="lov/2005-06-17-64/§1a/ledd/1" id="kapittel-1-dokumentendring-1-endring-2"><article class="defaultP"><a href="lov/2005-06-17-64/§1a/ledd/1">§ 1 a første ledd</a> skal lyde:</article><article class="legalP" id="kapittel-1-dokumentendring-1-endring-2-ledd-1">Private barnehager kan i vedtektene bestemme at verdiene i loven <a href="lov/2005-06-17-64/§1">§ 1</a> ikke skal forankres i den kristne og humanistiske arv og tradisjon.</article></article> <article class="change" data-change-part="lov/2005-06-17-64/§2/ledd/8" id="kapittel-1-dokumentendring-1-endring-3"><article class="defaultP"><a href="lov/2005-06-17-64/§2/ledd/8">§ 2 åttende ledd</a> skal lyde:</article><article class="legalP" id="kapittel-1-dokumentendring-1-endring-3-ledd-1">Barnehagen kan tilpasse rammeplanen til lokale forhold.</article></article> <article class="change" data-change-part="lov/2005-06-17-64/§4/ledd/3/setning/3" id="kapittel-1-dokumentendring-1-endring-4"><article class="defaultP"><a href="lov/2005-06-17-64/§4/ledd/3/setning/3">§ 4 tredje ledd tredje punktum</a> skal lyde:</article><article class="legalP" id="kapittel-1-dokumentendring-1-endring-4-ledd-1">Barnehagen kan delta etter eget ønske, men ikke med flere representanter enn hver av de andre gruppene.</article></article> <article class="change" data-change-part="lov/2005-06-17-64/§4/ledd/4" id="kapittel-1-dokumentendring-1-endring-5"><article class="defaultP"><a href="lov/2005-06-17-64/§4/ledd/4">§ 4 fjerde ledd</a> skal lyde:</article><article class="legalP" id="kapittel-1-dokumentendring-1-endring-5-ledd-1">Barnehagen skal sørge for at saker av viktighet forelegges foreldrerådet og samarbeidsutvalget.</article></article> <article class="change" data-change-part="lov/2005-06-17-64/§6" id="kapittel-1-dokumentendring-1-endring-6"><article class="defaultP"><a href="lov/2005-06-17-64/§6">§ 6</a> skal lyde:</article><article class="futureLegalArticle" data-name="§6" id="kapittel-1-dokumentendring-1-endring-6-foreslåttparagraf-1"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Virksomhetens plikt til å søke godkjenning</span></span><article class="legalP" id="kapittel-1-dokumentendring-1-endring-6-foreslåttparagraf-1-ledd-1">Virksomheter som har ansvar for barn under opplæringspliktig alder, plikter å søke godkjenning av barnehagedriften etter <a href="lov/2005-06-17-64/§14a">§ 14 a</a> når:<ol class="defaultList" type="a"><li data-name="a." value="1"><article class="listArticle" id="kapittel-1-dokumentendring-1-endring-6-foreslåttparagraf-1-ledd-1-punkt-1"><article class="legalP" id="kapittel-1-dokumentendring-1-endring-6-foreslåttparagraf-1-ledd-1-punkt-1-ledd-1">virksomheten er regelmessig og ett eller flere barn har en ukentlig oppholdstid på mer enn 20 timer, og</article></article></li><li data-name="b." value="2"><article class="listArticle" id="kapittel-1-dokumentendring-1-endring-6-foreslåttparagraf-1-ledd-1-punkt-2"><article class="legalP" id="kapittel-1-dokumentendring-1-endring-6-foreslåttparagraf-1-ledd-1-punkt-2-ledd-1">antall barn som er til stede samtidig, er ti eller flere når barna er tre år eller eldre, eventuelt fem eller flere når barna er under tre år, og</article></article></li><li data-name="c." value="3"><article class="listArticle" id="kapittel-1-dokumentendring-1-endring-6-foreslåttparagraf-1-ledd-1-punkt-3"><article class="legalP" id="kapittel-1-dokumentendring-1-endring-6-foreslåttparagraf-1-ledd-1-punkt-3-ledd-1">virksomheten utføres mot godtgjøring.</article></article></li></ol></article><article class="legalP" id="kapittel-1-dokumentendring-1-endring-6-foreslåttparagraf-1-ledd-2">Virksomheter etter første ledd må være godkjent etter <a href="lov/2005-06-17-64/§14a">§ 14 a</a> før barnehagedriften settes i gang.</article><article class="legalP" id="kapittel-1-dokumentendring-1-endring-6-foreslåttparagraf-1-ledd-3">Barnehagen skal søke om godkjenning av endringer som går utover rammene som er satt for barnehagens godkjenning etter <a href="lov/2005-06-17-64/§14">§§ 14</a> eller <a href="lov/2005-06-17-64/§14a">14 a</a>.</article></article></article> <article class="change" data-change-part="lov/2005-06-17-64/§7" id="kapittel-1-dokumentendring-1-endring-7"><article class="defaultP"><a href="lov/2005-06-17-64/§7">§ 7</a> skal lyde:</article><article class="futureLegalArticle" data-name="§7" id="kapittel-1-dokumentendring-1-endring-7-foreslåttparagraf-1"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Ansvaret for barnehagen</span></span><article class="legalP" id="kapittel-1-dokumentendring-1-endring-7-foreslåttparagraf-1-ledd-1">Kommunen har ansvaret for at kommunale barnehager drives i samsvar med loven.</article><article class="legalP" id="kapittel-1-dokumentendring-1-endring-7-foreslåttparagraf-1-ledd-2">Styret for et rettssubjekt som driver en privat barnehage, har ansvaret for at barnehagen drives i samsvar med loven. Dersom barnehagens organisasjonsform innebærer at det ikke er krav om å ha et styre, tilligger ansvaret det bestemmende organ som gjelder for barnehagens organisasjonsform. For barnehager som drives som enkeltpersonforetak, er det den fysiske personen som innehar enkeltpersonforetaket, som er ansvarlig.</article></article></article> <article class="change" data-change-part="lov/2005-06-17-64/§7a/ledd/3" id="kapittel-1-dokumentendring-1-endring-8"><article class="defaultP"><a href="lov/2005-06-17-64/§7a/ledd/3">§ 7 a tredje ledd</a> skal lyde:</article><article class="legalP" id="kapittel-1-dokumentendring-1-endring-8-ledd-1">Første ledd gjelder ikke for åpne barnehager og ikke for eiere som alene, sammen med nærstående eller selskap i samme konsern eier<ol class="defaultList" type="a"><li data-name="a." value="1"><article class="listArticle" id="kapittel-1-dokumentendring-1-endring-8-ledd-1-punkt-1"><article class="legalP" id="kapittel-1-dokumentendring-1-endring-8-ledd-1-punkt-1-ledd-1">ordinære barnehager med til sammen færre enn tretti barn, eller</article></article></li><li data-name="b." value="2"><article class="listArticle" id="kapittel-1-dokumentendring-1-endring-8-ledd-1-punkt-2"><article class="legalP" id="kapittel-1-dokumentendring-1-endring-8-ledd-1-punkt-2-ledd-1">familiebarnehager med til sammen færre enn ti barn.</article></article></li></ol></article></article> <article class="change" data-change-part="lov/2005-06-17-64/§8" id="kapittel-1-dokumentendring-1-endring-9"><article class="defaultP"><a href="lov/2005-06-17-64/§8">§ 8</a> skal lyde:</article><article class="futureLegalArticle" data-name="§8" id="kapittel-1-dokumentendring-1-endring-9-foreslåttparagraf-1"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Krav til vedtekter</span></span><article class="legalP" id="kapittel-1-dokumentendring-1-endring-9-foreslåttparagraf-1-ledd-1">Kommunale og private barnehager skal ha vedtekter. Vedtektene skal gi opplysninger som er av betydning for foreldrenes forhold til barnehagen, herunder om<ol class="defaultList" type="a"><li data-name="a." value="1"><article class="listArticle" id="kapittel-1-dokumentendring-1-endring-9-foreslåttparagraf-1-ledd-1-punkt-1"><article class="legalP" id="kapittel-1-dokumentendring-1-endring-9-foreslåttparagraf-1-ledd-1-punkt-1-ledd-1">eierforhold</article></article></li><li data-name="b." value="2"><article class="listArticle" id="kapittel-1-dokumentendring-1-endring-9-foreslåttparagraf-1-ledd-1-punkt-2"><article class="legalP" id="kapittel-1-dokumentendring-1-endring-9-foreslåttparagraf-1-ledd-1-punkt-2-ledd-1">formål, jf. <a href="lov/2005-06-17-64/§1">§§ 1</a> og <a href="lov/2005-06-17-64/§1a">1 a</a></article></article></li><li data-name="c." value="3"><article class="listArticle" id="kapittel-1-dokumentendring-1-endring-9-foreslåttparagraf-1-ledd-1-punkt-3"><article class="legalP" id="kapittel-1-dokumentendring-1-endring-9-foreslåttparagraf-1-ledd-1-punkt-3-ledd-1">opptakskriterier</article></article></li><li data-name="d." value="4"><article class="listArticle" id="kapittel-1-dokumentendring-1-endring-9-foreslåttparagraf-1-ledd-1-punkt-4"><article class="legalP" id="kapittel-1-dokumentendring-1-endring-9-foreslåttparagraf-1-ledd-1-punkt-4-ledd-1">antall medlemmer i samarbeidsutvalget</article></article></li><li data-name="e." value="5"><article class="listArticle" id="kapittel-1-dokumentendring-1-endring-9-foreslåttparagraf-1-ledd-1-punkt-5"><article class="legalP" id="kapittel-1-dokumentendring-1-endring-9-foreslåttparagraf-1-ledd-1-punkt-5-ledd-1">barnehagens åpningstid.</article></article></li></ol></article></article></article> <article class="change" data-change-part="lov/2005-06-17-64/§9/ledd/1" id="kapittel-1-dokumentendring-1-endring-10"><article class="defaultP"><a href="lov/2005-06-17-64/§9/ledd/1">§ 9 første ledd</a> skal lyde:</article><article class="legalP" id="kapittel-1-dokumentendring-1-endring-10-ledd-1">Barnehagen skal ha internkontroll for å sikre at kravene i denne loven med forskrifter følges.</article></article> <article class="change" data-change-part="lov/2005-06-17-64/§9/ledd/3" id="kapittel-1-dokumentendring-1-endring-11"><article class="defaultP"><a href="lov/2005-06-17-64/§9/ledd/3">§ 9 tredje ledd</a> skal lyde:</article><article class="legalP" id="kapittel-1-dokumentendring-1-endring-11-ledd-1">Ved internkontroll etter denne paragrafen skal barnehagen<ol class="defaultList" type="a"><li data-name="a." value="1"><article class="listArticle" id="kapittel-1-dokumentendring-1-endring-11-ledd-1-punkt-1"><article class="legalP" id="kapittel-1-dokumentendring-1-endring-11-ledd-1-punkt-1-ledd-1">utarbeide en beskrivelse av barnehagens hovedoppgaver, mål og organisering</article></article></li><li data-name="b." value="2"><article class="listArticle" id="kapittel-1-dokumentendring-1-endring-11-ledd-1-punkt-2"><article class="legalP" id="kapittel-1-dokumentendring-1-endring-11-ledd-1-punkt-2-ledd-1">ha nødvendige rutiner og prosedyrer</article></article></li><li data-name="c." value="3"><article class="listArticle" id="kapittel-1-dokumentendring-1-endring-11-ledd-1-punkt-3"><article class="legalP" id="kapittel-1-dokumentendring-1-endring-11-ledd-1-punkt-3-ledd-1">avdekke og følge opp avvik og risiko for avvik</article></article></li><li data-name="d." value="4"><article class="listArticle" id="kapittel-1-dokumentendring-1-endring-11-ledd-1-punkt-4"><article class="legalP" id="kapittel-1-dokumentendring-1-endring-11-ledd-1-punkt-4-ledd-1">dokumentere internkontrollen i den formen og det omfanget som er nødvendig</article></article></li><li data-name="e." value="5"><article class="listArticle" id="kapittel-1-dokumentendring-1-endring-11-ledd-1-punkt-5"><article class="legalP" id="kapittel-1-dokumentendring-1-endring-11-ledd-1-punkt-5-ledd-1">evaluere og ved behov forbedre skriftlige prosedyrer og andre tiltak for internkontroll.</article></article></li></ol></article></article> <article class="change" data-change-part="lov/2005-06-17-64/§12" id="kapittel-1-dokumentendring-1-endring-12"><article class="defaultP"><a href="lov/2005-06-17-64/§12">§ 12</a> skal lyde:</article><article class="futureLegalArticle" data-name="§12" id="kapittel-1-dokumentendring-1-endring-12-foreslåttparagraf-1"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Særlige regler om klageinstans</span></span><article class="legalP" id="kapittel-1-dokumentendring-1-endring-12-foreslåttparagraf-1-ledd-1">Statsforvalteren er klageinstans for vedtak fattet av kommunen eller fylkeskommunen etter <a href="lov/2005-06-17-64/§14/ledd/1">§ 14 første</a> og <a href="lov/2005-06-17-64/§14/ledd/2">andre ledd</a>, <a href="lov/2005-06-17-64/§14a">§ 14 a</a>, <a href="lov/2005-06-17-64/§15">§ 15</a>, <a href="lov/2005-06-17-64/§19/ledd/1">§ 19 første</a> og <a href="lov/2005-06-17-64/§19/ledd/2">andre ledd</a>, <a href="lov/2005-06-17-64/§19a/ledd/1">§ 19 a første</a> til <a href="lov/2005-06-17-64/§19a/ledd/4">fjerde ledd</a>, <a href="lov/2005-06-17-64/§19b/ledd/1">§ 19 b første</a> og <a href="lov/2005-06-17-64/§19b/ledd/3">tredje ledd</a>, <a href="lov/2005-06-17-64/§19c">§ 19 c</a>, <a href="lov/2005-06-17-64/§24">§§ 24</a> til <a href="lov/2005-06-17-64/§26">26</a>, <a href="lov/2005-06-17-64/§35">§§ 35</a> til <a href="lov/2005-06-17-64/§38">38</a>, <a href="lov/2005-06-17-64/§53">§ 53</a> og der det følger av forskrift gitt i medhold av denne loven.</article></article></article> <article class="change" data-add-new-part="lov/2005-06-17-64/§14" id="kapittel-1-dokumentendring-1-endring-13"><article class="defaultP">Ny <a href="lov/2005-06-17-64/§14">§ 14</a> skal lyde:</article><article class="futureLegalArticle" data-name="§14" id="kapittel-1-dokumentendring-1-endring-13-foreslåttparagraf-1"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Etableringsgodkjenning av private barnehager</span></span><article class="legalP" id="kapittel-1-dokumentendring-1-endring-13-foreslåttparagraf-1-ledd-1">Kommunen kan godkjenne søknader om etablering av private barnehager og søknader om endringer i etableringsgodkjenningen. Kommunen skal legge vekt på behovet for nye barnehageplasser og barnehagestrukturen i kommunen. I tillegg kan kommunen legge vekt på om barnehagen er ordinær, familiebarnehage eller åpen barnehage, om barnehagen har et særskilt pedagogisk tilbud, om barnehagen er ideell, og søkerens seriøsitet og egnethet. Med ideelle barnehager menes barnehager som ikke har erverv til formål, og som reinvesterer overskudd i barnehagedrift.</article><article class="legalP" id="kapittel-1-dokumentendring-1-endring-13-foreslåttparagraf-1-ledd-2">Kommunen kan ved etableringsgodkjenningen stille vilkår som har saklig sammenheng med godkjenningen, og som ikke er uforholdsmessig tyngende for barnehagen.</article><article class="legalP" id="kapittel-1-dokumentendring-1-endring-13-foreslåttparagraf-1-ledd-3">En etableringsgodkjenning faller bort dersom barnehagedriften ikke er startet opp i løpet av fem år etter at godkjenningen ble gitt, eller barnehagedriften legges ned.</article><article class="legalP" id="kapittel-1-dokumentendring-1-endring-13-foreslåttparagraf-1-ledd-4">Departementet kan gi forskrift om godkjenning og drift av familiebarnehager.</article></article></article> <article class="change" data-change-part="lov/2005-06-17-64/§14a" data-move-part="lov/2005-06-17-64/§14;;lov/2005-06-17-64/§14a" id="kapittel-1-dokumentendring-1-endring-14"><article class="defaultP">Nåværende <a href="lov/2005-06-17-64/§14">§ 14</a> blir <a href="lov/2005-06-17-64/§14a">§ 14 a</a> og skal lyde:</article><article class="futureLegalArticle" data-name="§14a" id="kapittel-1-dokumentendring-1-endring-14-foreslåttparagraf-1"><span class="futureLegalArticleHeader"><span class="legalArticleValue">§ 14 a</span>. <span class="legalArticleTitle">Driftsgodkjenning av kommunale og private barnehager</span></span><article class="legalP" id="kapittel-1-dokumentendring-1-endring-14-foreslåttparagraf-1-ledd-1">Kommunen avgjør søknader om godkjenning av barnehagedriften og endringer av driften ved godkjente barnehager etter en vurdering av barnehagens egnethet ut fra formål og innhold, jf. <a href="lov/2005-06-17-64/§1">§§ 1</a>, <a href="lov/2005-06-17-64/§1a">1 a</a> og <a href="lov/2005-06-17-64/§2">2</a>.</article><article class="legalP" id="kapittel-1-dokumentendring-1-endring-14-foreslåttparagraf-1-ledd-2">Kommunen kan ved godkjenningen av barnehagedriften sette krav om antall barn, barnas alder og oppholdstid begrunnet i barnehagens egnethet ut fra formål og innhold, jf. <a href="lov/2005-06-17-64/§1">§§ 1</a>, <a href="lov/2005-06-17-64/§1a">1 a</a> og <a href="lov/2005-06-17-64/§2">2</a>.</article></article></article> <article class="change" data-add-new-part="lov/2005-06-17-64/§14b" id="kapittel-1-dokumentendring-1-endring-15"><article class="defaultP">Ny <a href="lov/2005-06-17-64/§14b">§ 14 b</a> skal lyde:</article><article class="futureLegalArticle" data-name="§14b" id="kapittel-1-dokumentendring-1-endring-15-foreslåttparagraf-1"><span class="futureLegalArticleHeader"><span class="legalArticleValue">§ 14 b</span>. <span class="legalArticleTitle">Midlertidig godkjenning i en situasjon med svært mange fordrevne</span></span><article class="legalP" id="kapittel-1-dokumentendring-1-endring-15-foreslåttparagraf-1-ledd-1">Departementet kan gi forskrift om midlertidig godkjenning ved etablering av barnehager og barnehageplasser som opprettes for å dekke et midlertidig behov som følge av at det kommer svært mange fordrevne barn under opplæringspliktig alder fra Ukraina.</article><article class="legalP" id="kapittel-1-dokumentendring-1-endring-15-foreslåttparagraf-1-ledd-2">Departementet kan gi forskrift om unntak fra kravene til organisering i <a href="lov/2005-06-17-64/§7a">§ 7 a</a> for ordinære barnehager som har fått midlertidig godkjenning etter forskrift med hjemmel i første ledd.</article></article></article> <article class="change" data-move-part="lov/2005-06-17-64/§14a;;lov/2005-06-17-64/§14c" id="kapittel-1-dokumentendring-1-endring-16"><article class="defaultP">Nåværende <a href="lov/2005-06-17-64/§14a">§ 14 a</a> blir ny § 14 c.</article></article> <article class="change" data-add-new-part="lov/2005-06-17-64/§15/ledd/2" data-change-part="lov/2005-06-17-64/§15/ledd/1" id="kapittel-1-dokumentendring-1-endring-17"><article class="defaultP"><a href="lov/2005-06-17-64/§15/ledd/1">§ 15 første</a> og <a href="lov/2005-06-17-64/§15/ledd/2">andre ledd</a> skal lyde:</article><article class="legalP" id="kapittel-1-dokumentendring-1-endring-17-ledd-1">Kommunen kan godkjenne etablering av private familiebarnehager og endringer ved godkjente familiebarnehager. Reglene i <a href="lov/2005-06-17-64/§14">§§ 14</a> og <a href="lov/2005-06-17-64/§19">19</a> gjelder tilsvarende.</article><article class="legalP" id="kapittel-1-dokumentendring-1-endring-17-ledd-2">Godkjenning av barnehagedriften for kommunale og private familiebarnehager etter <a href="lov/2005-06-17-64/§14a">§ 14 a</a> omfatter virksomhetens organisering og det enkelte hjems egnethet som lokale for familiebarnehagedrift.</article></article> <article class="change" data-move-part="lov/2005-06-17-64/§15/ledd/2;;lov/2005-06-17-64/§15/ledd/3" id="kapittel-1-dokumentendring-1-endring-18"><article class="defaultP">Nåværende andre ledd blir nytt tredje ledd.</article></article> <article class="change" data-change-part="lov/2005-06-17-64/§17/ledd/1" id="kapittel-1-dokumentendring-1-endring-19"><article class="defaultP"><a href="lov/2005-06-17-64/§17/ledd/1">§ 17 første ledd</a> skal lyde:</article><article class="legalP" id="kapittel-1-dokumentendring-1-endring-19-ledd-1">Alle godkjente barnehager i kommunen skal samarbeide om opptak av barn. Private barnehager skal ved opptak av barn fra andre kommuner melde fra til kommunen barnehagen er etablert i, og til kommunen der barnet er bosatt. Kommunen skal legge til rette for en samordnet opptaksprosess, der det tas hensyn til barnehagenes mangfold og egenart. Brukernes ønsker og behov skal tillegges stor vekt ved selve opptaket. Ved en samordnet opptaksprosess skal likebehandling av barn og likebehandling av kommunale og private barnehager sikres.</article></article> <article class="change" data-change-part="lov/2005-06-17-64/§19" id="kapittel-1-dokumentendring-1-endring-20"><article class="defaultP"><a href="lov/2005-06-17-64/§19">§ 19</a> skal lyde:</article><article class="futureLegalArticle" data-name="§19" id="kapittel-1-dokumentendring-1-endring-20-foreslåttparagraf-1"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Kommunalt tilskudd til private barnehager</span></span><article class="legalP" id="kapittel-1-dokumentendring-1-endring-20-foreslåttparagraf-1-ledd-1">Private barnehager med etableringsgodkjenning etter <a href="lov/2005-06-17-64/§14">§ 14</a> har rett til tilskudd. Kommunen skal gi tilskudd til private barnehager som har rett til tilskudd etter første punktum, og som har driftsgodkjenning etter <a href="lov/2005-06-17-64/§14a">§ 14 a</a>.</article><article class="legalP" id="kapittel-1-dokumentendring-1-endring-20-foreslåttparagraf-1-ledd-2">Kommunen skal gi tilskudd til private barnehager som hadde rett til tilskudd da <a href="lov/2005-06-17-64/§14">§ 14</a> om etableringsgodkjenning trådte i kraft. Retten til tilskudd etter første punktum faller bort dersom barnehagedriften ikke er startet opp innen 1. juni 2031 eller barnehagedriften legges ned.</article><article class="legalP" id="kapittel-1-dokumentendring-1-endring-20-foreslåttparagraf-1-ledd-3">Regler om tilskudd til private barnehager skal særlig legge til rette for likebehandling av private og kommunale barnehagetilbud, forutsigbarhet for private barnehager, en mangfoldig barnehagestruktur og effektiv ressursbruk.</article></article></article> <article class="change" data-add-new-part="lov/2005-06-17-64/§19a" id="kapittel-1-dokumentendring-1-endring-21"><article class="defaultP">Ny <a href="lov/2005-06-17-64/§19a">§ 19 a</a> skal lyde:</article><article class="futureLegalArticle" data-name="§19a" id="kapittel-1-dokumentendring-1-endring-21-foreslåttparagraf-1"><span class="futureLegalArticleHeader"><span class="legalArticleValue">§ 19 a</span>. <span class="legalArticleTitle">Driftstilskudd til private barnehager</span></span><article class="legalP" id="kapittel-1-dokumentendring-1-endring-21-foreslåttparagraf-1-ledd-1">Kommunen skal gi grunntilskudd til private barnehager som har rett til tilskudd etter <a href="lov/2005-06-17-64/§19/ledd/1">§ 19 første</a> eller <a href="lov/2005-06-17-64/§19/ledd/2">andre ledd</a>. Grunntilskuddet skal beregnes ut fra ordinære driftsutgifter i kommunale barnehager, fratrukket administrasjonsutgifter, pensjonsutgifter, arbeidsgiveravgift på pensjonsutgifter og utgifter som dekkes av andre tilskudd enn rammetilskuddet til kommunen og pålagte kommunale egenandeler knyttet til slike tilskudd. Grunnlaget for beregningen er det siste tilgjengelige kommuneregnskapet.</article><article class="legalP" id="kapittel-1-dokumentendring-1-endring-21-foreslåttparagraf-1-ledd-2">Kommunen kan holde ordinære driftsutgifter i en kommunal barnehage som skyldes særlige driftsforutsetninger eller særlige behov i barnegruppen, utenfor beregningen av grunntilskuddet etter første ledd. Dersom kommunen holder utgifter utenfor beregningsgrunnlaget etter første punktum, skal kommunen gi ekstra grunntilskudd til private barnehager med tilsvarende driftsforutsetninger eller behov i barnegruppen. Kommunen kan stille vilkår for bruken av det ekstra grunntilskuddet.</article><article class="legalP" id="kapittel-1-dokumentendring-1-endring-21-foreslåttparagraf-1-ledd-3">Ved innføring av nye krav etter loven som ikke er en del av beregningen av grunntilskuddet etter første ledd tredje punktum, skal kommunen gi ekstra grunntilskudd fra det tidspunktet kravene får virkning for private barnehager.</article><article class="legalP" id="kapittel-1-dokumentendring-1-endring-21-foreslåttparagraf-1-ledd-4">Kommunen kan gi tilleggstilskudd og stille vilkår for bruken av dette tilskuddet.</article><article class="legalP" id="kapittel-1-dokumentendring-1-endring-21-foreslåttparagraf-1-ledd-5">Vilkår kommunen stiller etter andre ledd tredje punktum og fjerde ledd, må ha saklig sammenheng med tilskuddet og ikke være uforholdsmessig tyngende for den private barnehagen.</article><article class="legalP" id="kapittel-1-dokumentendring-1-endring-21-foreslåttparagraf-1-ledd-6">Kommunen skal vise hvordan tilskuddene er beregnet.</article><article class="legalP" id="kapittel-1-dokumentendring-1-endring-21-foreslåttparagraf-1-ledd-7">Kommunen skal likebehandle kommunale og private barnehager ved beregning og tildeling av tilskudd til drift.</article><article class="legalP" id="kapittel-1-dokumentendring-1-endring-21-foreslåttparagraf-1-ledd-8">Departementet kan gi forskrift om tilskudd til drift. Forskrift etter første punktum kan gjøre unntak fra reglene i første og andre ledd.</article></article></article> <article class="change" data-add-new-part="lov/2005-06-17-64/§19b" id="kapittel-1-dokumentendring-1-endring-22"><article class="defaultP">Ny <a href="lov/2005-06-17-64/§19b">§ 19 b</a> skal lyde:</article><article class="futureLegalArticle" data-name="§19b" id="kapittel-1-dokumentendring-1-endring-22-foreslåttparagraf-1"><span class="futureLegalArticleHeader"><span class="legalArticleValue">§ 19 b</span>. <span class="legalArticleTitle">Pensjonstilskudd til private barnehager</span></span><article class="legalP" id="kapittel-1-dokumentendring-1-endring-22-foreslåttparagraf-1-ledd-1">Kommunen skal gi pensjonstilskudd til private barnehager som har rett til tilskudd etter <a href="lov/2005-06-17-64/§19/ledd/1">§ 19 første</a> eller <a href="lov/2005-06-17-64/§19/ledd/2">andre ledd</a>. Pensjonstilskuddet skal beregnes ved å gange antall årsverk i barnehagen med samlet lønn per årsverk i barnehagen, en prosentsats basert på pensjonsvilkårene til den enkelte barnehage og lokal arbeidsgiveravgift.</article><article class="legalP" id="kapittel-1-dokumentendring-1-endring-22-foreslåttparagraf-1-ledd-2">Prosentsatser for beregning av pensjonstilskudd etter første ledd skal være differensierte og tilpasset vilkårene i ulike pensjonsavtaler til private barnehager. Den høyeste prosentsatsen skal ikke overstige grensene for årlig innskudd etter <a href="lov/2013-12-13-106/§4-7">lov om tjenestepensjon § 4-7</a>. Ved fastsetting av den høyeste prosentsatsen skal det gjøres fratrekk av vanlig egenandel for ansatte i kommunale barnehager og legges til anslag på kostnader til tilleggsprodukter og anslag på kostnader til AFP.</article><article class="legalP" id="kapittel-1-dokumentendring-1-endring-22-foreslåttparagraf-1-ledd-3">Private barnehager med historiske forpliktelser basert på avtaler om offentlig tjenestepensjon skal få dekket sine pensjonsutgifter opp til en øvre grense. Departementet skal gi forskrift om hvilke barnehager som har rett til pensjonstilskudd etter første punktum, og om en øvre grense for dekningen.</article><article class="legalP" id="kapittel-1-dokumentendring-1-endring-22-foreslåttparagraf-1-ledd-4">Private barnehager skal melde fra til kommunen uten ugrunnet opphold dersom de inngår en ny pensjonsavtale med endrede pensjonsvilkår.</article><article class="legalP" id="kapittel-1-dokumentendring-1-endring-22-foreslåttparagraf-1-ledd-5">Departementet kan gi forskrift om tilskudd til pensjon. Forskrift gitt etter første punktum kan gjøre unntak fra reglene i første og andre ledd.</article></article></article> <article class="change" data-add-new-part="lov/2005-06-17-64/§19c" id="kapittel-1-dokumentendring-1-endring-23"><article class="defaultP">Ny <a href="lov/2005-06-17-64/§19c">§ 19 c</a> skal lyde:</article><article class="futureLegalArticle" data-name="§19c" id="kapittel-1-dokumentendring-1-endring-23-foreslåttparagraf-1"><span class="futureLegalArticleHeader"><span class="legalArticleValue">§ 19 c</span>. <span class="legalArticleTitle">Eiendomstilskudd til private barnehager</span></span><article class="legalP" id="kapittel-1-dokumentendring-1-endring-23-foreslåttparagraf-1-ledd-1">Kommunen skal gi eiendomstilskudd til private barnehager som har rett til tilskudd etter <a href="lov/2005-06-17-64/§19/ledd/1">§ 19 første</a> eller <a href="lov/2005-06-17-64/§19/ledd/2">andre ledd</a>. Departementet skal gi forskrift om tildeling av, og satser for, eiendomstilskudd.</article></article></article> <article class="change" data-change-part="lov/2005-06-17-64/§20" id="kapittel-1-dokumentendring-1-endring-24"><article class="defaultP"><a href="lov/2005-06-17-64/§20">§ 20</a> skal lyde:</article><article class="futureLegalArticle" data-name="§20" id="kapittel-1-dokumentendring-1-endring-24-foreslåttparagraf-1"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">Foreldrebetaling og kostpenger</span></span><article class="legalP" id="kapittel-1-dokumentendring-1-endring-24-foreslåttparagraf-1-ledd-1">Departementet kan gi forskrift om foreldrebetaling i barnehagen, blant annet om søskenmoderasjon, inntektsgradering og maksimalgrense. Kommunen kan gi forskrift om en lavere foreldrebetaling enn det som følger av forskrift gitt etter første punktum.</article><article class="legalP" id="kapittel-1-dokumentendring-1-endring-24-foreslåttparagraf-1-ledd-2">Barnehagen kan kreve betaling for kost i tillegg til foreldrebetalingen. Kostpengene skal ikke overstige de faktiske utgiftene barnehagen har til mat og drikke til barna.</article></article></article> <article class="change" data-add-new-part="lov/2005-06-17-64/§20a" id="kapittel-1-dokumentendring-1-endring-25"><article class="defaultP">Ny <a href="lov/2005-06-17-64/§20a">§ 20 a</a> skal lyde:</article><article class="futureLegalArticle" data-name="§20a" id="kapittel-1-dokumentendring-1-endring-25-foreslåttparagraf-1"><span class="futureLegalArticleHeader"><span class="legalArticleValue">§ 20 a</span>. <span class="legalArticleTitle">Barnehagenes åpningstid</span></span><article class="legalP" id="kapittel-1-dokumentendring-1-endring-25-foreslåttparagraf-1-ledd-1">Kommunen kan gi forskrift om krav til åpningstider for barnehagene i kommunen.</article></article></article> <article class="defaultP" margin-top="true">– – –</article> <article class="change" data-add-new-part="lov/2005-06-17-64/§25/ledd/3" id="kapittel-1-dokumentendring-1-endring-26"><article class="defaultP"><a href="lov/2005-06-17-64/§25">§ 25</a> nytt tredje ledd skal lyde:</article><article class="legalP" id="kapittel-1-dokumentendring-1-endring-26-ledd-1">Kommunen kan gi forskrift om pedagogisk bemanning og annen relevant kompetanse utover det departementet har fastsatt i forskrift etter andre ledd.</article></article> <article class="change" data-add-new-part="lov/2005-06-17-64/§26/ledd/2/setning/3" id="kapittel-1-dokumentendring-1-endring-27"><article class="defaultP"><a href="lov/2005-06-17-64/§26/ledd/2">§ 26 andre ledd</a> nytt tredje punktum skal lyde:</article><article class="legalP" id="kapittel-1-dokumentendring-1-endring-27-ledd-1">Kommunen kan gi forskrift om krav til høyere bemanning enn det som følger av første punktum.</article></article> <article class="change" data-change-part="lov/2005-06-17-64/§26/ledd/3/setning/2" id="kapittel-1-dokumentendring-1-endring-28"><article class="defaultP"><a href="lov/2005-06-17-64/§26/ledd/3/setning/2">§ 26 tredje ledd andre punktum</a> skal lyde:</article><article class="legalP" id="kapittel-1-dokumentendring-1-endring-28-ledd-1">Barnehagen skal legge uttalelse fra barnehagens samarbeidsutvalg ved søknaden.</article></article> <article class="change" data-change-part="lov/2005-06-17-64/§27/ledd/3" id="kapittel-1-dokumentendring-1-endring-29"><article class="defaultP"><a href="lov/2005-06-17-64/§27/ledd/3">§ 27 tredje ledd</a> skal lyde:</article><article class="legalP" id="kapittel-1-dokumentendring-1-endring-29-ledd-1">Dersom det er pedagogisk forsvarlig, kan barnehagen ansette personer som ikke oppfyller kravet til norskprøve.</article></article> <article class="change" data-change-part="lov/2005-06-17-64/§28/ledd/2" id="kapittel-1-dokumentendring-1-endring-30"><article class="defaultP"><a href="lov/2005-06-17-64/§28/ledd/2">§ 28 andre ledd</a> skal lyde:</article><article class="legalP" id="kapittel-1-dokumentendring-1-endring-30-ledd-1">Barnehagen kan godta annen dokumentasjon av norskferdigheter.</article></article> <article class="change" data-change-part="lov/2005-06-17-64/§29/ledd/3/setning/1" id="kapittel-1-dokumentendring-1-endring-31"><article class="defaultP"><a href="lov/2005-06-17-64/§29/ledd/3/setning/1">§ 29 tredje ledd første punktum</a> skal lyde:</article><article class="legalP" id="kapittel-1-dokumentendring-1-endring-31-ledd-1">Dersom noen bruker klesplagg i strid med forbudet, skal barnehagen eller kommunen gi personen pålegg om å fjerne plagget.</article></article> <article class="change" data-change-part="lov/2005-06-17-64/§30/ledd/2" id="kapittel-1-dokumentendring-1-endring-32"><article class="defaultP"><a href="lov/2005-06-17-64/§30/ledd/2">§ 30 andre ledd</a> skal lyde:</article><article class="legalP" id="kapittel-1-dokumentendring-1-endring-32-ledd-1">Barnehagen og kommunen som barnehagemyndighet kan kreve politiattest som nevnt i første ledd for andre personer som regelmessig oppholder seg i barnehagen eller har vesentlig innflytelse på barnehagens drift.</article></article> <article class="change" data-change-part="lov/2005-06-17-64/§42/ledd/2/setning/2" id="kapittel-1-dokumentendring-1-endring-33"><article class="defaultP"><a href="lov/2005-06-17-64/§42/ledd/2/setning/2">§ 42 andre ledd andre punktum</a> skal lyde:</article><article class="legalP" id="kapittel-1-dokumentendring-1-endring-33-ledd-1">I alvorlige tilfeller skal styreren melde fra til den som er ansvarlig for barnehagen etter <a href="lov/2005-06-17-64/§7">§ 7</a>.</article></article> <article class="change" data-change-part="lov/2005-06-17-64/§43/ledd/1/setning/2" id="kapittel-1-dokumentendring-1-endring-34"><article class="defaultP"><a href="lov/2005-06-17-64/§43/ledd/1/setning/2">§ 43 første ledd andre punktum</a> skal lyde:</article><article class="legalP" id="kapittel-1-dokumentendring-1-endring-34-ledd-1">Styreren skal melde fra til den som er ansvarlig for barnehagen etter <a href="lov/2005-06-17-64/§7">§ 7</a>.</article></article> <article class="change" data-change-part="lov/2005-06-17-64/§43/ledd/2" id="kapittel-1-dokumentendring-1-endring-35"><article class="defaultP"><a href="lov/2005-06-17-64/§43/ledd/2">§ 43 andre ledd</a> skal lyde:</article><article class="legalP" id="kapittel-1-dokumentendring-1-endring-35-ledd-1">Dersom en som arbeider i barnehagen, får mistanke om eller kjennskap til at styreren i barnehagen krenker et barn med for eksempel utestenging, mobbing, vold, diskriminering eller trakassering, skal vedkommende melde fra direkte til den som er ansvarlig for barnehagen etter <a href="lov/2005-06-17-64/§7">§ 7</a>.</article></article> <article class="change" data-change-part="lov/2005-06-17-64/§49" id="kapittel-1-dokumentendring-1-endring-36"><article class="defaultP"><a href="lov/2005-06-17-64/§49">§ 49</a> skal lyde:</article><article class="legalP" id="kapittel-1-dokumentendring-1-endring-36-ledd-1">Barnehagen plikter å gi barnets bostedskommune de opplysningene som er nødvendige for å kunne føre et register som nevnt i <a href="lov/2005-06-17-64/§10/ledd/4">§ 10 fjerde ledd</a>.</article></article> <article class="change" data-change-part="lov/2005-06-17-64/§51/ledd/1" id="kapittel-1-dokumentendring-1-endring-37"><article class="defaultP"><a href="lov/2005-06-17-64/§51/ledd/1">§ 51 første ledd</a> skal lyde:</article><article class="legalP" id="kapittel-1-dokumentendring-1-endring-37-ledd-1">Barnehagen plikter å stille barnehagen til disposisjon for øvingsopplæring for studenter som tar barnehagelærerutdanning.</article></article> <article class="change" data-change-part="lov/2005-06-17-64/§53/ledd/1" id="kapittel-1-dokumentendring-1-endring-38"><article class="defaultP"><a href="lov/2005-06-17-64/§53/ledd/1">§ 53 første ledd</a> skal lyde:</article><article class="legalP" id="kapittel-1-dokumentendring-1-endring-38-ledd-1">Kommunen fører tilsyn med at barnehagene drives i samsvar med denne loven med forskrifter og med rammene som er satt for godkjenningene, med unntak av bestemmelsene i kapittel V med forskrifter.</article></article> <article class="change" data-add-new-part="lov/2005-06-17-64/§53/ledd/3" id="kapittel-1-dokumentendring-1-endring-39"><article class="defaultP"><a href="lov/2005-06-17-64/§53">§ 53</a> nytt tredje ledd skal lyde:</article><article class="legalP" id="kapittel-1-dokumentendring-1-endring-39-ledd-1">Kommunen kan fatte vedtak om at tilskudd til barnehagen skal holdes tilbake, reduseres eller betales tilbake til kommunen dersom barnehagen har brutt bestemmelser i loven eller forskrifter gitt med hjemmel i loven.</article></article> <article class="change" data-move-part="lov/2005-06-17-64/§53/ledd/3;;lov/2005-06-17-64/§53/ledd/4 lov/2005-06-17-64/§53/ledd/4;;lov/2005-06-17-64/§53/ledd/5" id="kapittel-1-dokumentendring-1-endring-40"><article class="defaultP">Nåværende tredje og fjerde ledd blir fjerde og nytt femte ledd.</article></article> <article class="change" data-change-part="lov/2005-06-17-64/§56" id="kapittel-1-dokumentendring-1-endring-41"><article class="defaultP"><a href="lov/2005-06-17-64/§56">§ 56</a> skal lyde:</article><article class="futureLegalArticle" data-name="§56" id="kapittel-1-dokumentendring-1-endring-41-foreslåttparagraf-1"><span class="futureLegalArticleHeader"><span class="legalArticleValue">§ 56</span>. <span class="legalArticleTitle">Utdanningsdirektoratets tilsyn med økonomiske forhold i private barnehager</span></span><article class="legalP" id="kapittel-1-dokumentendring-1-endring-41-foreslåttparagraf-1-ledd-1">Utdanningsdirektoratet fører tilsyn med at de private barnehagene drives i samsvar med bestemmelsene i <a href="lov/2005-06-17-64/§20/ledd/2/setning/2">§ 20 andre ledd andre punktum</a>, <a href="lov/2005-06-17-64/kapV">kapittel V</a> med forskrifter og <a href="lov/2005-06-17-64/§9">§ 9</a> om internkontroll for å sikre at disse kravene følges.</article><article class="legalP" id="kapittel-1-dokumentendring-1-endring-41-foreslåttparagraf-1-ledd-2">Utdanningsdirektoratet kan gi pålegg til barnehagen om å rette ulovlige forhold. Hvis fristen for å etterkomme pålegget ikke overholdes eller forholdet ikke lar seg rette, kan Utdanningsdirektoratet fatte vedtak om tidsbegrenset eller varig stenging av barnehagen.</article><article class="legalP" id="kapittel-1-dokumentendring-1-endring-41-foreslåttparagraf-1-ledd-3">Utdanningsdirektoratet kan fatte vedtak om at tilskudd til barnehagen skal holdes tilbake eller reduseres dersom barnehagen har brutt bestemmelser i <a href="lov/2005-06-17-64/§20/ledd/2/setning/2">§ 20 andre ledd andre punktum</a>, <a href="lov/2005-06-17-64/kapV">kapittel V</a> med forskrifter eller <a href="lov/2005-06-17-64/§9">§ 9</a> om internkontroll for å sikre at disse kravene følges.</article><article class="legalP" id="kapittel-1-dokumentendring-1-endring-41-foreslåttparagraf-1-ledd-4">Utdanningsdirektoratet kan fatte vedtak om at barnehagen skal betale tilskudd tilbake til kommunen dersom barnehagen har brutt bestemmelser i <a href="lov/2005-06-17-64/§20/ledd/2/setning/2">§ 20 andre ledd andre punktum</a> eller <a href="lov/2005-06-17-64/kapV">kapittel V</a> med forskrifter.</article><article class="legalP" id="kapittel-1-dokumentendring-1-endring-41-foreslåttparagraf-1-ledd-5">Kommunen skal få mulighet til å uttale seg før Utdanningsdirektoratet fatter vedtak etter andre, tredje eller fjerde ledd. Utdanningsdirektoratets vedtak skal sendes kommunen til orientering.</article><article class="legalP" id="kapittel-1-dokumentendring-1-endring-41-foreslåttparagraf-1-ledd-6">Foreldrerådet skal få mulighet til å uttale seg før Utdanningsdirektoratet fatter vedtak om stenging.</article><article class="legalP" id="kapittel-1-dokumentendring-1-endring-41-foreslåttparagraf-1-ledd-7">Barnehagen skal uten hinder av taushetsplikt legge frem alle opplysninger som Utdanningsdirektoratet trenger for å føre tilsyn. Dersom Utdanningsdirektoratet i forbindelse med gjennomføring av tilsyn har behov for opplysninger fra eieren eller eierens nærstående, skal Utdanningsdirektoratet ha tilgang til slike opplysninger. Barnehagen skal gi Utdanningsdirektoratet adgang til barnehagens lokaler.</article><article class="legalP" id="kapittel-1-dokumentendring-1-endring-41-foreslåttparagraf-1-ledd-8">Dersom Utdanningsdirektoratet i forbindelse med gjennomføring av tilsyn har behov for opplysninger fra barnehagens regnskapsfører, revisor eller bank, skal Utdanningsdirektoratet få tilgang til slike opplysninger, med unntak av det som regnes som opplysninger om noens personlige forhold etter <a href="lov/1967-02-10/§13/ledd/1/nummer/1">forvaltningsloven § 13 første ledd nr. 1</a>.</article></article></article></article></section><section class="section" data-name="kapII" id="kapittel-2" data-lovdata-URL="NL/lov/2025-06-20-100/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tiden<sup class="footnotereference" data-footnotereferencevalue="1" data-unique-footnote-counter="1">1</sup> Kongen bestemmer. De ulike bestemmelsene kan settes i kraft til forskjellig tid.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1 juli 2025 for <a href="lov/2025-06-20-100/kapI">endringsloven del I</a> <a href="lov/2005-06-17-64/§22">§§ 22</a> til <a href="lov/2005-06-17-64/§23">23</a> og <a href="lov/2005-06-17-64/§23c">§ 23c</a> og<br />fra 1. august 2026 for <a href="lov/2025-06-20-100/kapI">endringsloven del I</a> <a href="lov/2005-06-17-64/§1a">§§ 1a</a> til <a href="lov/2005-06-17-64/§2">2</a>, <a href="lov/2005-06-17-64/§4">§ 4</a>, <a href="lov/2005-06-17-64/§6">§§ 6</a> til <a href="lov/2005-06-17-64/§7a">7a</a>, <a href="lov/2005-06-17-64/§8">§§ 8</a> til <a href="lov/2005-06-17-64/§9">9</a>, <a href="lov/2005-06-17-64/§12">§ 12</a>, <a href="lov/2005-06-17-64/§14">§§ 14</a> til <a href="lov/2005-06-17-64/§15">15</a>, <a href="lov/2005-06-17-64/§17">§ 17</a>, <a href="lov/2005-06-17-64/§19">§§ 19</a> til <a href="lov/2005-06-17-64/§20a">20a</a>, <a href="lov/2005-06-17-64/§25">§§ 25</a> til <a href="lov/2005-06-17-64/§30">30</a>, <a href="lov/2005-06-17-64/§42">§§ 42</a> til <a href="lov/2005-06-17-64/§43">43</a>, <a href="lov/2005-06-17-64/§49">§ 49</a>, <a href="lov/2005-06-17-64/§51">§ 51</a>, <a href="lov/2005-06-17-64/§53">§ 53</a> og <a href="lov/2005-06-17-64/§56">§ 56</a><br />iflg. <a href="forskrift/2025-06-20-1100">res. 20 juni 2025 nr. 1100</a>.</article></footer></section></main></body></html>