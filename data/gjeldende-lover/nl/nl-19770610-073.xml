<!DOCTYPE html><html lang="no"><head><title>Lov om jernbaneansvar (jernbaneansvarsloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1977-06-10-73</dd><dt class="dokid">DokumentID</dt><dd class="dokid">NL/lov/1977-06-10-73</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">1977-09-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2016-04-22</dd><dt class="lastChangedBy">Sist endret ved</dt><dd class="lastChangedBy"><a href="lov/2016-04-22-3">lov/2016-04-22-3</a></dd><dt class="legalArea">Rettsområde</dt><dd class="legalArea"><ul><li><a href="legal-areas/05" title="Erstatnings- og forsikringsrett">Erstatnings- og forsikringsrett</a> &gt; <a href="legal-areas/05.06" title="Skadeserstatning">Skadeserstatning</a></li> <li><a href="legal-areas/06" title="EU/EØS-rett">EU/EØS-rett</a> &gt; <a href="legal-areas/06.21" title="Transport">Transport</a></li> <li><a href="legal-areas/33" title="Transport og kommunikasjoner">Transport og kommunikasjoner</a> &gt; <a href="legal-areas/33.02" title="Jernbane">Jernbane</a></li></ul></dd><dt class="lastupdated">Rettet</dt><dd class="lastupdated">2022-04-25 (tegnsetting i lister tilpasset universell utforming)</dd><dt class="titleShort">Korttittel</dt><dd class="titleShort">Jernbaneansvarsloven – jbansvl</dd><dt class="title">Tittel</dt><dd class="title">Lov om jernbaneansvar (jernbaneansvarsloven)</dd><dt class="miscInformation">Annet om dokumentet</dt><dd class="miscInformation">Jf. <a href="lov/2004-12-10-82">lov 10 des 2004 nr. 82</a>. <a href="lov/1999-05-21-31">Lovens tittel endret ved lov 21 mai 1999 nr. 31</a>.</dd><dt class="refid">RefID</dt><dd class="refid">lov/1977-06-10-73</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om jernbaneansvar (jernbaneansvarsloven)</a><ul class="tocSubUl"><li><a href="#kapittel-1" data-child-interval="§§ 1 – 2">Kap. I. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1.</a></li><li><a href="#kapittel-1-paragraf-2">§ 2.</a></li></ul></li><li><a href="#kapittel-2" data-child-interval="§§ 3 – 8">Kap. II. Skade på reisende og deres håndbagasje ved innenriks befordring</a><ul class="tocSubUl"><li><a href="#kapittel-2-paragraf-1">§ 3.</a></li><li><a href="#kapittel-2-paragraf-2">§ 4.</a></li><li><a href="#kapittel-2-paragraf-3">§ 5.</a></li><li><a href="#kapittel-2-paragraf-4">§ 6.</a></li><li><a href="#kapittel-2-paragraf-5">§ 7.</a></li><li><a href="#kapittel-2-paragraf-6">§ 8.</a></li></ul></li><li><a href="#kapittel-3" data-child-interval="§§ 9 – 11">Kap. III. Annen skade på person og ting</a><ul class="tocSubUl"><li><a href="#kapittel-3-paragraf-1">§ 9.</a></li><li><a href="#kapittel-3-paragraf-2">§ 10.</a></li><li><a href="#kapittel-3-paragraf-3">§ 11.</a></li></ul></li><li><a href="#kapittel-4" data-child-interval="§§ 12 – 15">Kap. IV. Fellesbestemmelser</a><ul class="tocSubUl"><li><a href="#kapittel-4-paragraf-1">§ 12.</a></li><li><a href="#kapittel-4-paragraf-2">§ 13.</a></li><li><a href="#kapittel-4-paragraf-3">§ 14.</a></li><li><a href="#kapittel-4-paragraf-4">§ 15.</a></li></ul></li></ul></li></ul></dd></dl></header><main class="documentBody" data-lovdata-URL="NL/lov/1977-06-10-73" id="dokument"><h1>Lov om jernbaneansvar (jernbaneansvarsloven)</h1><section class="section" data-name="kapI" id="kapittel-1" data-lovdata-URL="NL/lov/1977-06-10-73/KAPITTEL_1"><h2>Kap. I. Innledende bestemmelser</h2><article class="changesToParent">Overskriften tilføyd ved <a href="lov/1999-05-21-31">lov 21 mai 1999 nr. 31</a>.</article><article class="legalArticle" data-lovdata-URL="NL/lov/1977-06-10-73/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-1-paragraf-1-ledd-1">Bestemmelsene i loven her gjelder jernbanens erstatningsansvar ved personskade og skade på reisegods m.v. Med jernbane forstås innretning for motordrevet transport på skinner, således også tunnelbane, forstadsbane, kabelbane og sporveg.</article><article class="legalP" id="kapittel-1-paragraf-1-ledd-2">Krav på erstatning etter loven her kan bare rettes mot den<sup class="footnotereference" data-footnotereferencevalue="1" data-unique-footnote-counter="1">1</sup> som driver trafikkvirksomheten, se <a href="lov/1993-06-11-100/§3">jernbaneloven § 3</a>.</article><article class="legalP" id="kapittel-1-paragraf-1-ledd-3">Kongen kan ved forskrift bestemme at loven helt eller delvis ikke skal gjelde i visse høve. Han kan også gi forskrift om at loven helt eller delvis skal gjelde ved personbefordring med taubane, herunder skitrekk.</article><article class="changesToParent">Endret ved <a href="lov/1987-06-12-65">lover 12 juni 1987 nr. 65</a>, <a href="lov/1999-05-21-31">21 mai 1999 nr. 31</a>.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Sml. <a href="avtale/avt-1992-05-02-1-v13">EØS-avtalen vedlegg XIII</a> nr. 42h, (forordning <a href="eu/32007r1371">1371/2007</a>) art. 3 nr. 2, jf. bilag 1 art. 26 nr. 1.</article></footer></article><article class="legalArticle" data-lovdata-URL="NL/lov/1977-06-10-73/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-1-paragraf-2-ledd-1">Bestemmelsene i denne lov gjelder ikke skade som går inn under <a href="lov/1972-05-12-28">lov 12. mai 1972 nr. 28</a> om atomenergivirksomhet.</article><article class="legalP" id="kapittel-1-paragraf-2-ledd-2">Fra lovens regler <a href="lov/1977-06-10-73/kapii">kap. II</a>, jf. <a href="lov/1977-06-10-73/kapiv">kap. IV</a>, unntas befordring som jernbanen svarer for etter <a href="lov/2004-12-10-82">lov 10. desember 2004 nr. 82</a> om internasjonal jernbanetrafikk og om samtykke til at Norge tiltrer Protokoll av 3. juni 1999 om endring av Overenskomst om internasjonal jernbanetrafikk (COTIF) av 9. mai 1980 (COTIF-loven).</article><article class="legalP" id="kapittel-1-paragraf-2-ledd-3">Fra lovens regler om ansvaret i <a href="lov/1977-06-10-73/kapii">kapittel II</a> jf. <a href="lov/1977-06-10-73/kapiv">kapittel IV</a> unntas også befordring som er omfattet av Europaparlaments- og rådsforordning <a href="eu/32007r1371">(EF) 1371/2007</a> av 23. oktober 2007 om jernbanepassasjerers rettigheter og forpliktelser, jf. <a href="lov/1993-06-11-100/§7c">jernbaneloven § 7 c</a>. Første punktum omfatter bare jernbanevirksomhet som trafikkerer det nasjonale jernbanenettet, jf. <a href="lov/1993-06-11-100/§8">jernbaneloven § 8</a>.</article><article class="legalP" id="kapittel-1-paragraf-2-ledd-4">Der det gjelder unntak fra transportørens ansvar etter reglene i Bilag I artikkel 26 nr. 2 bokstav a og c i nevnte forordning, jf. også artikkel 33 nr. 1, skal det likevel svares erstatning etter reglene om ansvarsgrunnlaget i §§ 3 og 4 jf. § 12 annet ledd i loven her. Begrensningsbeløpet for skade på reisegods som nevnt i Bilag I artikkel 33 nr. 1 i nevnte forordning, jf. Bilag 1 artikkel 34, skal følge reglene i <a href="lov/1977-06-10-73/§5">§ 5</a> første ledd. For ansvaret etter første og annet punktum gjelder ellers reglene i forordningen.</article><article class="changesToParent">Endret ved <a href="lov/1999-05-21-31">lover 21 mai 1999 nr. 31</a> (ikr. 21 mai 1999 med virkning bare for skader voldt etter dette), <a href="lov/2004-12-10-82">10 des 2004 nr. 82</a> (ikr. 1 juli 2006 iflg. <a href="forskrift/2006-05-05-479">res. 5 mai 2006 nr. 479</a>), <a href="lov/2009-06-19-107">19 juni 2009 nr. 107</a> (ikr. 3 sep 2010 iflg. <a href="forskrift/2010-09-03-1239">res. 3 sep 2010 nr. 1239</a>), 22 apr 2016 nr. 3 (ikr. 22 apr 2016 iflg. <a href="forskrift/2016-04-22-407">res. 22 apr 2016 nr. 407</a>).</article></article></section><section class="section" data-name="kapII" id="kapittel-2" data-lovdata-URL="NL/lov/1977-06-10-73/KAPITTEL_2"><h2>Kap. II. Skade på reisende og deres håndbagasje ved innenriks befordring</h2><article class="changesToParent">Overskriften tilføyd ved <a href="lov/1999-05-21-31">lov 21 mai 1999 nr. 31</a>.</article><article class="legalArticle" data-lovdata-URL="NL/lov/1977-06-10-73/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>.</h3><article class="legalP" id="kapittel-2-paragraf-1-ledd-1">Jernbanen plikter å erstatte personskade som driften av jernbanen volder og som rammer en reisende under hans opphold i jernbanevognene eller under på- eller avstiging. Dette gjelder selv om skaden ikke kan legges jernbanen til last.</article><article class="changesToParent">Endret ved <a href="lov/1999-05-21-31">lov 21 mai 1999 nr. 31</a> (ikr. 21 mai 1999 med virkning bare for skader voldt etter dette).</article></article><article class="legalArticle" data-lovdata-URL="NL/lov/1977-06-10-73/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>.</h3><article class="legalP" id="kapittel-2-paragraf-2-ledd-1">Går håndbagasje eller ting som den reisende bærer på seg, helt eller delvis tapt, eller blir slike gjenstander skadd under reisen, plikter jernbanen å erstatte tapet eller skaden såframt det ved samme hending oppstår personskade som jernbanen hefter for etter <a href="lov/1977-06-10-73/§3">§ 3</a>, eller tapet eller skaden skyldes feil eller forsømmelse på jernbanens side (jf. <a href="lov/1977-06-10-73/§13">§ 13</a>).</article><article class="legalP" id="kapittel-2-paragraf-2-ledd-2">Reisen omfatter her det tidsrom da gjenstanden er i jernbanevognene eller bringes inn eller ut av dem.</article><article class="changesToParent">Endret ved <a href="lov/1999-05-21-31">lov 21 mai 1999 nr. 31</a> (ikr. 21 mai 1999 med virkning bare for skader voldt etter dette).</article></article><article class="legalArticle" data-lovdata-URL="NL/lov/1977-06-10-73/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>.</h3><article class="legalP" id="kapittel-2-paragraf-3-ledd-1">Jernbanens ansvar for håndbagasje (eller ting den reisende bærer på seg) som er gått tapt eller blitt skadd, begrenses til halve grunnbeløpet i folketrygden for hver reisende.</article><article class="legalP" id="kapittel-2-paragraf-3-ledd-2">Retten til begrensning etter første ledd tapes for så vidt skaden er voldt forsettlig eller grovt uaktsomt av noen på jernbanens side (jf. <a href="lov/1977-06-10-73/§13">§ 13</a>).</article><article class="changesToParent">Endret ved <a href="lov/1999-05-21-31">lov 21 mai 1999 nr. 31</a> (ikr. 21 mai 1999 med virkning bare for skader voldt etter dette).</article></article><article class="legalArticle" data-lovdata-URL="NL/lov/1977-06-10-73/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>.</h3><article class="legalP" id="kapittel-2-paragraf-4-ledd-1">Krav på erstatning faller bort dersom skaden eller tapet ikke er meldt til eller registrert av jernbanen innen 1 år etter reisens avslutning.</article><article class="changesToParent">Endret ved <a href="lov/1999-05-21-31">lov 21 mai 1999 nr. 31</a> (ikr. 21 mai 1999 med virkning bare for skader voldt etter dette), tidligere § 8.</article></article><article class="legalArticle" data-lovdata-URL="NL/lov/1977-06-10-73/§7" data-name="§7" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>.</h3><article class="legalP" id="kapittel-2-paragraf-5-ledd-1">Søksmål kan reises i rettskrets hvor det er verneting etter <a href="lov/2005-06-17-90/kap4">tvisteloven kapittel 4</a> II, og dessuten i rettskrets på avreise- eller bestemmelsesstedet.</article><article class="changesToParent">Endret ved <a href="lov/1999-05-21-31">lover 21 mai 1999 nr. 31</a> (ikr. 21 mai 1999 med virkning bare for skader voldt etter dette), tidligere § 10, <a href="lov/2005-06-17-90">17 juni 2005 nr. 90</a> (ikr. 1 jan 2008 iflg. <a href="forskrift/2007-01-26-88">res. 26 jan 2007 nr. 88</a>) som endret ved <a href="lov/2007-01-26-3">lov 26 jan 2007 nr. 3</a>.</article></article><article class="legalArticle" data-lovdata-URL="NL/lov/1977-06-10-73/§8" data-name="§8" id="kapittel-2-paragraf-6"><h3 class="legalArticleHeader"><span class="legalArticleValue">§ 8</span>.</h3><article class="legalP" id="kapittel-2-paragraf-6-ledd-1">Reglene i kapitlet her kan ikke fravikes ved avtale til skade for den reisende.</article><article class="changesToParent">Endret ved <a href="lov/1999-05-21-31">lov 21 mai 1999 nr. 31</a>.</article></article></section><section class="section" data-name="kapIII" id="kapittel-3" data-lovdata-URL="NL/lov/1977-06-10-73/KAPITTEL_3"><h2>Kap. III. Annen skade på person og ting</h2><article class="changesToParent">Overskriften tilføyd ved <a href="lov/1999-05-21-31">lov 21 mai 1999 nr. 31</a>.</article><article class="legalArticle" data-lovdata-URL="NL/lov/1977-06-10-73/§9" data-name="§9" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>.</h3><article class="legalP" id="kapittel-3-paragraf-1-ledd-1">Jernbanen plikter uten hensyn til skyld å erstatte annen personskade enn nevnt i <a href="lov/1977-06-10-73/§3">§ 3</a> som kjøringen volder. Var skadelidte på skadetidspunktet 15 år eller eldre, gjelder dette likevel bare når vedkommende befant seg utenfor jernbanens kjørevei eller på et sted åpent for allmenn ferdsel da skaden inntraff.</article><article class="legalP" id="kapittel-3-paragraf-1-ledd-2">Første ledd gjelder ikke for skader som rammer<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-ledd-2-punkt-1"><article class="legalP" id="kapittel-3-paragraf-1-ledd-2-punkt-1-ledd-1">personer i motorvogner eller jernbanevogner, eller</article></article></li><li data-name="b." value="2"><article class="listArticle" id="kapittel-3-paragraf-1-ledd-2-punkt-2"><article class="legalP" id="kapittel-3-paragraf-1-ledd-2-punkt-2-ledd-1">ansatte ved jernbanen når skaden omfattes av <a href="lov/1989-06-16-65">lov 16. juni 1989 nr. 65</a> om yrkesskadeforsikring.</article></article></li></ol></article><article class="changesToParent">Tilføyd ved <a href="lov/1999-05-21-31">lov 21 mai 1999 nr. 31</a> (ikr. 21 mai 1999 med virkning bare for skader voldt etter dette).</article></article><article class="legalArticle" data-lovdata-URL="NL/lov/1977-06-10-73/§10" data-name="§10" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>.</h3><article class="legalP" id="kapittel-3-paragraf-2-ledd-1">Jernbanen plikter uten hensyn til skyld å erstatte tingskade som kjøringen volder utenfor jernbanens kjørevei eller på et sted åpent for allmenn ferdsel.</article><article class="legalP" id="kapittel-3-paragraf-2-ledd-2">Første ledd gjelder ikke for skade på<ol class="defaultList" type="a"><li data-name="a." value="1"><article class="listArticle" id="kapittel-3-paragraf-2-ledd-2-punkt-1"><article class="legalP" id="kapittel-3-paragraf-2-ledd-2-punkt-1-ledd-1">motorvogner, jernbanevogner eller gods i slike vogner, eller</article></article></li><li data-name="b." value="2"><article class="listArticle" id="kapittel-3-paragraf-2-ledd-2-punkt-2"><article class="legalP" id="kapittel-3-paragraf-2-ledd-2-punkt-2-ledd-1">dyr som går løse på jernbanens kjørevei.</article></article></li></ol></article><article class="changesToParent">Tilføyd ved <a href="lov/1999-05-21-31">lov 21 mai 1999 nr. 31</a> (ikr. 21 mai 1999 med virkning bare for skader voldt etter dette).</article></article><article class="legalArticle" data-lovdata-URL="NL/lov/1977-06-10-73/§11" data-name="§11" id="kapittel-3-paragraf-3"><h3 class="legalArticleHeader"><span class="legalArticleValue">§ 11</span>.</h3><article class="legalP" id="kapittel-3-paragraf-3-ledd-1">Bestemmelsene i <a href="lov/1977-06-10-73/§9">§ 9</a> og <a href="lov/1977-06-10-73/§10">§ 10</a> begrenser ikke den skadelidtes rett til erstatning på annet rettsgrunnlag.</article><article class="changesToParent">Tilføyd ved <a href="lov/1999-05-21-31">lov 21 mai 1999 nr. 31</a>.</article></article></section><section class="section" data-name="kapIV" id="kapittel-4" data-lovdata-URL="NL/lov/1977-06-10-73/KAPITTEL_4"><h2>Kap. IV. Fellesbestemmelser</h2><article class="changesToParent">Overskriften tilføyd ved <a href="lov/1999-05-21-31">lov 21 mai 1999 nr. 31</a>.</article><article class="legalArticle" data-lovdata-URL="NL/lov/1977-06-10-73/§12" data-name="§12" id="kapittel-4-paragraf-1"><h3 class="legalArticleHeader"><span class="legalArticleValue">§ 12</span>.</h3><article class="legalP" id="kapittel-4-paragraf-1-ledd-1">Jernbanens ansvar kan settes ned eller falle bort i medhold av <a href="lov/1969-06-13-26/§5-1">skadeserstatningsloven § 5-1</a> når skadelidte har medvirket til skaden. Dette gjelder likevel ikke dersom skadelidte bare kan legges lite til last.</article><article class="legalP" id="kapittel-4-paragraf-1-ledd-2">Dersom det godtgjøres at en uavvendelig naturhending, sabotasjehandling, krigshandling eller liknende handling under væpnet konflikt eller opprør i betydelig grad har bidratt til skaden eller dennes omfang under forhold som er utenfor jernbanens kontroll, kan dennes ansvar settes ned forholdsmessig, idet man særlig legger vekt på den innflytelse jernbanen har hatt på skaden og dens omfang.</article><article class="changesToParent">Endret ved <a href="lov/1999-05-21-31">lov 21 mai 1999 nr. 31</a> (ikr. 21 mai 1999 med virkning bare for skader voldt etter dette), tidligere § 5 og § 3 (2).</article></article><article class="legalArticle" data-lovdata-URL="NL/lov/1977-06-10-73/§13" data-name="§13" id="kapittel-4-paragraf-2"><h3 class="legalArticleHeader"><span class="legalArticleValue">§ 13</span>.</h3><article class="legalP" id="kapittel-4-paragraf-2-ledd-1">Jernbanen svarer for skade som er voldt i tjenesten av noen som er ansatt hos jernbanen eller som den nytter til befordringen.</article><article class="changesToParent">Endret ved <a href="lov/1999-05-21-31">lov 21 mai 1999 nr. 31</a> (ikr. 21 mai 1999 med virkning bare for skader voldt etter dette), tidligere § 7.</article></article><article class="legalArticle" data-lovdata-URL="NL/lov/1977-06-10-73/§14" data-name="§14" id="kapittel-4-paragraf-3"><h3 class="legalArticleHeader"><span class="legalArticleValue">§ 14</span>.</h3><article class="legalP" id="kapittel-4-paragraf-3-ledd-1">Reglene om jernbanens innsigelser og om grensen for ansvar gjelder tilsvarende når erstatningskrav gjøres gjeldende mot noen på jernbanens side (jf. <a href="lov/1977-06-10-73/§13">§ 13</a>) og kravet kunne vært grunnet på denne loven.</article><article class="changesToParent">Endret ved <a href="lov/1999-05-21-31">lov 21 mai 1999 nr. 31</a> (ikr. 21 mai 1999 med virkning bare for skader voldt etter dette), tidligere § 9.</article></article><article class="legalArticle" data-lovdata-URL="NL/lov/1977-06-10-73/§15" data-name="§15" id="kapittel-4-paragraf-4"><h3 class="legalArticleHeader"><span class="legalArticleValue">§ 15</span>.</h3><article class="legalP" id="kapittel-4-paragraf-4-ledd-1">Loven tar til å gjelde fra det tidspunkt Kongen bestemmer<sup class="footnotereference" data-footnotereferencevalue="1" data-unique-footnote-counter="1">1</sup>.</article><article class="changesToParent">Endret ved <a href="lov/1999-05-21-31">lov 21 mai 1999 nr. 31</a>, tidligere § 12.</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Fra 1 sep 1977 iflg. 10 juni 1977.</article></footer></article></section></main></body></html>