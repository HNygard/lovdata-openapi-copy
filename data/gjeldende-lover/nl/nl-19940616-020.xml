<!DOCTYPE html><html lang="nn"><head><title>Lov om tekniske kontrollorgan som har til oppgåve å gjennomføre samsvarsvurderingar</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1994-06-16-20</dd><dt class="dokid">DokumentID</dt><dd class="dokid">NL/lov/1994-06-16-20</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft frå</dt><dd class="dateInForce">1994-06-16</dd><dt class="lastChangeInForce">Ikrafttreding av siste endring</dt><dd class="lastChangeInForce">1997-05-02</dd><dt class="lastChangedBy">Sist endra ved</dt><dd class="lastChangedBy"><a href="lov/1997-05-02-25">lov/1997-05-02-25</a></dd><dt class="legalArea">Rettsområde</dt><dd class="legalArea"><ul><li><a href="legal-areas/06" title="EU/EØS-rett">EU/EØS-rett</a> &gt; <a href="legal-areas/06.06" title="Handelsforenklinger">Handelsforenklinger</a></li> <li><a href="legal-areas/10" title="Forbruker-, kjøps- og konkurranserett">Forbruker-, kjøps- og konkurranserett</a> &gt; <a href="legal-areas/10.03" title="Konkurranse">Konkurranse</a></li></ul></dd><dt class="lastupdated">Rettet</dt><dd class="lastupdated">2025-01-08 (EØS-henvisning og petittekst)</dd><dt class="eeaReferences">EØS-henvising</dt><dd class="eeaReferences"><a href="avtale/avt-1992-05-02-1-v2/kapXIX">EØS-avtalen vedlegg II kap. XIX</a> <br />nr. 3d (Europaparlaments- og rådsbeslutning nr. <a href="eu/32008d0768">768/2008/EF</a>).</dd><dt class="titleShort">Korttittel</dt><dd class="titleShort">Lov om tekniske kontrollorgan</dd><dt class="title">Tittel</dt><dd class="title">Lov om tekniske kontrollorgan som har til oppgåve å gjennomføre samsvarsvurderingar</dd><dt class="miscInformation">Anna om dokumentet</dt><dd class="miscInformation">Lovas tittel endra med lov <a href="lov/1997-05-02-25">2 mai 1997 nr. 25</a>. <br /> Avtaler 29 apr 1999 med Australia og New Zealand trådde ikr. resp. 1 juli 2000 og 1 mars 2000. Avtale 4 juli 2000 med Canada trådde ikr. 1 januar 2001. Avtale med Sveits (vedlegg I til EFTA-konvensjonen som endra med Vaduz-konvensjonen av 21 juni 2001 med seinare endringar) trådde ikr. 1 juni 2002. Avtale 17 okt 2005 med USA trådde ikr. 1 mars 2006. Avtaler med Latvia, Litauen, Den tsjekkiske republikk, Slovenia og Ungarn har etter at EØS-avtalen trådde ikr. for desse landa 1 mai 2004 ikkje lenger praktisk interesse. Avtale med Tyrkia (protokoll E til frihandelsavtale EFTA – Tyrkia) trådde i kraft 5 juli 2011.</dd><dt class="refid">RefID</dt><dd class="refid">lov/1994-06-16-20</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om tekniske kontrollorgan som har til oppgåve å gjennomføre samsvarsvurderingar</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li><li><a href="#paragraf-5">§ 5.</a></li><li><a href="#paragraf-6">§ 6.</a></li><li><a href="#paragraf-7">§ 7.</a></li><li><a href="#paragraf-8">§ 8.</a></li></ul></li></ul></dd></dl></header><main class="documentBody" data-lovdata-URL="NL/lov/1994-06-16-20" id="dokument"><h1>Lov om tekniske kontrollorgan som har til oppgåve å gjennomføre samsvarsvurderingar</h1><article class="legalArticle" data-lovdata-URL="NL/lov/1994-06-16-20/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Denne lova gjeld utpeiking av og verksemda til tekniske kontrollorgan som driv samsvarsvurderingar etter reglar som er gitt til gjennomføring av EØS-avtalen, og reglar gitt av land Noreg har inngått avtale med om gjensidig godkjenning av samsvarsvurderingar.</article><article class="legalP" id="paragraf-1-ledd-2">Med samsvarsvurdering meiner ein avgjerd av om eit produkt oppfyller dei tekniske krava o.a. som er stilt i regelverket som nemnt i fyrste leddet.</article><article class="legalP" id="paragraf-1-ledd-3">Med tekniske kontrollorgan meiner ein føretak, offentlege organ o.a. som gjennom utpeiking som nemnt i <a href="lov/1994-06-16-20/§2">§ 2</a> har rett til å drive samsvarsvurdering av produkt som andre har utvikla.</article><article class="changesToParent">Endra med <a href="lov/1997-05-02-25">lov 2 mai 1997 nr. 25</a>.</article></article><article class="legalArticle" data-lovdata-URL="NL/lov/1994-06-16-20/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Departementet kan etter søknad peike ut eit organ som teknisk kontrollorgan dersom organet kan dokumentere at det oppfyller dei krava som er stilt på det aktuelle området i regelverket som nemnt i <a href="lov/1994-06-16-20/§1">§ 1</a>.</article><article class="legalP" id="paragraf-2-ledd-2">Departementet kan setje vilkår for utpeikinga.</article></article><article class="legalArticle" data-lovdata-URL="NL/lov/1994-06-16-20/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Departementet kan påleggje tekniske kontrollorgan å utarbeide rapportar om arbeidet sitt til departementet, og få fram annan dokumentasjon som departementet finn naudsynt for å kontrollere verksemda.</article></article><article class="legalArticle" data-lovdata-URL="NL/lov/1994-06-16-20/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Dersom eit teknisk kontrollorgan ikkje lenger oppfyller krava som er nemnde i <a href="lov/1994-06-16-20/§2">§ 2</a>, eller på annan måte opptrer i strid med regelverket, kan departementet gje pålegg om retting innan ein nærmare fastsett frist eller trekkje tilbake utpeikinga.</article></article><article class="legalArticle" data-lovdata-URL="NL/lov/1994-06-16-20/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1"><a href="lov/1967-02-10/kapii">Forvaltningslova kapittel II</a> til VI gjeld for samsvarsvurderingar som tekniske kontrollorgan gjer. Organa kan likevel ta vanleg betaling for samsvarsvurderingane.</article></article><article class="legalArticle" data-lovdata-URL="NL/lov/1994-06-16-20/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Ei samsvarsvurdering som er gitt av eit teknisk kontrollorgan som er peika ut av ein annan EØS-stat, eller som er utpeika i samsvar med ein avtale om gjensidig godkjenning av samsvarsvurderingar, har same rettsverknad som ei samsvarsvurdering frå eit teknisk kontrollorgan her i landet.</article><article class="changesToParent">Endra med <a href="lov/1997-05-02-25">lov 2 mai 1997 nr. 25</a>.</article></article><article class="legalArticle" data-lovdata-URL="NL/lov/1994-06-16-20/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Departementet kan ved forskrift gi nærmare reglar til gjennomføring og utfylling av denne lova.</article></article><article class="legalArticle" data-lovdata-URL="NL/lov/1994-06-16-20/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" id="paragraf-8-ledd-1">Kongen fastset kva tid lova skal ta til å gjelda.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Frå 16 juni 1994 iflg. <a href="forskrift/1994-06-16-481">res. 16 juni 1994 nr. 481</a>.</article></footer></article></main></body></html>