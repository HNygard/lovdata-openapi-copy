<!DOCTYPE html><html lang="nb"><head><title>Lov om forskningsavgift på landbruksprodukter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1970-06-26-74</dd><dt class="dokid">DokumentID</dt><dd class="dokid">NL/lov/1970-06-26-74</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="dateInForce">I kraft fra</dt><dd class="dateInForce">1971-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2015-10-01</dd><dt class="lastChangedBy">Sist endret ved</dt><dd class="lastChangedBy"><a href="lov/2015-06-19-65">lov/2015-06-19-65</a> fra 2015-10-01</dd><dt class="legalArea">Rettsområde</dt><dd class="legalArea"><ul><li><a href="legal-areas/20" title="Landbruk, jakt og skogbruk">Landbruk, jakt og skogbruk</a> &gt; <a href="legal-areas/20.05" title="Landbruk. Dyrehold">Landbruk. Dyrehold</a></li> <li><a href="legal-areas/27" title="Skatte- og avgiftsrett">Skatte- og avgiftsrett</a></li> <li><a href="legal-areas/28" title="Skoler, universiteter og forskning">Skoler, universiteter og forskning</a> &gt; <a href="legal-areas/28.02" title="Forskning">Forskning</a></li></ul></dd><dt class="lastupdated">Rettet</dt><dd class="lastupdated">2021-09-27 (faglige fotnoter fjernet)</dd><dt class="titleShort">Korttittel</dt><dd class="titleShort">Lov om forskningsavgift i landbruket</dd><dt class="title">Tittel</dt><dd class="title">Lov om forskningsavgift på landbruksprodukter</dd><dt class="miscInformation">Annet om dokumentet</dt><dd class="miscInformation">Jf. <i>tidligere</i> lov 3 juli 1953 nr. 1. <a href="lov/2000-12-15-101">Lovens tittel endret ved lov 15 des 2000 nr. 101</a> (ikr. 1 jan 2001 iflg. <a href="forskrift/2000-12-15-1261">res. 15 des 2000 nr. 1261</a>).</dd><dt class="refid">RefID</dt><dd class="refid">lov/1970-06-26-74</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om forskningsavgift på landbruksprodukter</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3. (Opphevet)</a></li><li><a href="#paragraf-4">§ 4.</a></li><li><a href="#paragraf-5">§ 5.</a></li><li><a href="#paragraf-6">§ 6.</a></li><li><a href="#paragraf-7">§ 7.</a></li></ul></li></ul></dd></dl></header><main class="documentBody" data-lovdata-URL="NL/lov/1970-06-26-74" id="dokument"><h1>Lov om forskningsavgift på landbruksprodukter</h1><article class="legalArticle" data-lovdata-URL="NL/lov/1970-06-26-74/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Formålet med denne lov er ved avgift å sikre økonomisk grunnlag for forskning knyttet til landbruksprodukter som nyttes til ervervsmessig framstilling av nærings- og nytelsesmidler.</article><article class="changesToParent">Endret ved <a href="lov/2000-12-15-101">lov 15 des 2000 nr. 101</a> (ikr. 1 jan 2001 iflg. <a href="forskrift/2000-12-15-1261">res. 15 des 2000 nr. 1261</a>).</article></article><article class="legalArticle" data-lovdata-URL="NL/lov/1970-06-26-74/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Avgiften pålegges forbruk av norskproduserte og importerte landbruksprodukter, inklusive fôrkorn, til enhver ervervsmessig bearbeiding eller framstilling av nærings- og nytelsesmidler når produktene kjøpes inn fra produsent, produsentsammenslutning, grossist eller importør eller leveres fra foredlingsbedriftens egen produksjon. Importerte ferdigvarer og halvfabrikata framstilt av forannevnte produkter er også avgiftspliktige.</article><article class="legalP" id="paragraf-2-ledd-2">Departementet avgjør med bindende virkning i tvilstilfelle, hvorvidt en vare går inn under loven.</article><article class="changesToParent">Endret ved <a href="lov/2000-12-15-101">lov 15 des 2000 nr. 101</a> (ikr. 1 jan 2001 iflg. <a href="forskrift/2000-12-15-1261">res. 15 des 2000 nr. 1261</a>).</article></article><article class="legalArticle" data-lovdata-URL="NL/lov/1970-06-26-74/§3" data-name="§3" data-repealeddate="2001-01-01" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">(Opphevet)</span></h2><article class="changesToParent">Opphevet ved <a href="lov/2000-12-15-101">lov 15 des 2000 nr. 101</a> (ikr. 1 jan 2001 iflg. <a href="forskrift/2000-12-15-1261">res. 15 des 2000 nr. 1261</a>).</article></article><article class="legalArticle" data-lovdata-URL="NL/lov/1970-06-26-74/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Avgiften går til et fond. Fondet skal ha et styre på 7 medlemmer med varamedlemmer, som oppnevnes av departementet. Departementet fastsetter nærmere regler for hvordan fondet skal styres.</article><article class="changesToParent">Endret ved <a href="lov/2000-12-15-101">lov 15 des 2000 nr. 101</a> (ikr. 1 jan 2001 iflg. <a href="forskrift/2000-12-15-1261">res. 15 des 2000 nr. 1261</a>).</article></article><article class="legalArticle" data-lovdata-URL="NL/lov/1970-06-26-74/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Departementet gir nærmere regler om avgiftspliktens inntreden, avgiftens størrelse, avgiftens beregning og dens oppkreving, herunder om hvem som plikter å svare avgift, om plikt til å tilbakeholde avgiften i oppgjør med den avgiftspliktige, samt om plikt til å betale renter av avgiftsbeløp som ikke betales i rett tid. Departementet kan videre gi forskrifter om at grunnlaget for avgiftsberegningen skal kunne fastsettes skjønnsmessig når en ikke etter de oppgaver og opplysninger som foreligger, kan fastsette hva avgiftsbeløpet skal være. Departementet kan også gi bestemmelser om fritakelse for avgift for visse forbrukere eller visse varegrupper og frita for avgift i det enkelte tilfelle.</article><article class="legalP" id="paragraf-5-ledd-2">Departementet bestemmer hvem som skal oppkreve avgiften og føre kontroll med oppkrevingen. Den som overdras slik myndighet skal ha rett til hos enhver som framstiller, lagrer eller transporterer varer som går inn under denne lov, å foreta bokettersyn og kreve alle opplysninger som er nødvendige for gjennomføring av kontrollen, samt ha adgang til ethvert sted hvor slike varer framstilles eller lagres.</article><article class="legalP" id="paragraf-5-ledd-3">Avgiften er tvangsgrunnlag for utlegg.</article><article class="changesToParent">Endret ved <a href="lov/1992-06-26-86">lover 26 juni 1992 nr. 86</a>, <a href="lov/2000-12-15-101">15 des 2000 nr. 101</a> (ikr. 1 jan 2001 iflg. <a href="forskrift/2000-12-15-1261">res. 15 des 2000 nr. 1261</a>).</article></article><article class="legalArticle" data-lovdata-URL="NL/lov/1970-06-26-74/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Den som forsettlig eller uaktsomt overtrer denne lov eller forskrifter gitt i medhold av loven, straffes med bøter eller fengsel inntil 3 måneder.</article><article class="changesToParent">Endret ved <a href="lov/2015-06-19-65">lov 19 juni 2015 nr. 65</a> (ikr. 1 okt 2015).</article></article><article class="legalArticle" data-lovdata-URL="NL/lov/1970-06-26-74/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="numberedLegalP" data-numerator="1" id="paragraf-7-nummer-1">1. Loven trer i kraft fra den tid Kongen bestemmer.<sup class="footnotereference" data-footnotereferencevalue="1" data-unique-footnote-counter="1">1</sup><article class="legalP" id="paragraf-7-nummer-1-ledd-1">– – –</article></article><article class="changesToParent">Endret ved lov 18 juni 1971 nr. 86.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1 jan 1971 iflg. res. 18 des 1970.</article></footer></article></main></body></html>