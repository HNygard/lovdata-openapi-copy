<!DOCTYPE html><html lang="no"><head><title>Lov om tilskudd ved avbrutt permittering (økonomiske tiltak i møte med virusutbruddet)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2020-06-23-99</dd><dt class="dokid">DokumentID</dt><dd class="dokid">NL/lov/2020-06-23-99</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2020-06-23</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-06-18</dd><dt class="lastChangedBy">Sist endret ved</dt><dd class="lastChangedBy"><a href="lov/2021-06-18-111">lov/2021-06-18-111</a></dd><dt class="legalArea">Rettsområde</dt><dd class="legalArea"><ul><li><a href="legal-areas/02" title="Arbeidsrett">Arbeidsrett</a> &gt; <a href="legal-areas/02.02" title="Arbeidsforhold. Sysselsetting">Arbeidsforhold. Sysselsetting</a></li> <li><a href="legal-areas/27" title="Skatte- og avgiftsrett">Skatte- og avgiftsrett</a> &gt; <a href="legal-areas/27.01" title="Inntekts- og formueskatt">Inntekts- og formueskatt</a></li> <li><a href="legal-areas/27" title="Skatte- og avgiftsrett">Skatte- og avgiftsrett</a> &gt; <a href="legal-areas/27.12" title="Skatteforvaltning">Skatteforvaltning</a></li> <li><a href="legal-areas/13" title="HMS og beredskaps- og sikkerhetsrett">HMS og beredskaps- og sikkerhetsrett</a> &gt; <a href="legal-areas/13.01" title="Beredskap">Beredskap</a></li></ul></dd><dt class="dateOfPublication">Kunngjort</dt><dd class="dateOfPublication">2020-06-23 12:20</dd><dt class="titleShort">Korttittel</dt><dd class="titleShort">Lov om tilskudd ved avbrutt permittering</dd><dt class="title">Tittel</dt><dd class="title">Lov om tilskudd ved avbrutt permittering (økonomiske tiltak i møte med virusutbruddet)</dd><dt class="refid">RefID</dt><dd class="refid">lov/2020-06-23-99</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om tilskudd ved avbrutt permittering (økonomiske tiltak i møte med virusutbruddet)</a><ul class="tocSubUl"><li><a href="#paragraf-1">§ 1. Lovens formål</a></li><li><a href="#paragraf-2">§ 2. Virkeområde i tid</a></li><li><a href="#paragraf-3">§ 3. Arbeidsgivere som kan søke om tilskudd</a></li><li><a href="#paragraf-4">§ 4. Svalbard</a></li><li><a href="#paragraf-5">§ 5. Vilkår for tilskudd</a></li><li><a href="#paragraf-6">§ 6. Beregning av tilskudd for 2020</a></li><li><a href="#paragraf-7">§ 6A. Beregning av tilskudd for 2021</a></li><li><a href="#paragraf-8">§ 7. Generelle forvaltningsregler</a></li><li><a href="#paragraf-9">§ 8. Tilskuddsmyndighet og klageinstans</a></li><li><a href="#paragraf-10">§ 9. Innhenting av opplysninger</a></li><li><a href="#paragraf-11">§ 10. Offentliggjøring av opplysninger</a></li><li><a href="#paragraf-12">§ 11. Søknad om tilskudd</a></li><li><a href="#paragraf-13">§ 12. Opplysningsplikt for søkeren</a></li><li><a href="#paragraf-14">§ 13. Vedtak om tilskudd</a></li><li><a href="#paragraf-15">§ 14. Administrative sanksjoner</a></li><li><a href="#paragraf-16">§ 15. Straff</a></li><li><a href="#paragraf-17">§ 16. Kravsmyndighet mv.</a></li><li><a href="#paragraf-18">§ 17. Forfall for utbetaling av tilskudd</a></li><li><a href="#paragraf-19">§ 18. Tilbakebetaling av uriktig utbetalt tilskudd</a></li><li><a href="#paragraf-20">§ 19. Forfall for krav om tilbakebetaling og administrativ sanksjon</a></li><li><a href="#paragraf-21">§ 20. Forsinkelsesrenter ved for sen betaling</a></li><li><a href="#paragraf-22">§ 21. Rentegodtgjørelse ved forsinket utbetaling av tilskudd</a></li><li><a href="#paragraf-23">§ 22. Lovens ikrafttredelse, overgangsbestemmelser</a></li></ul></li></ul></dd></dl></header><main class="documentBody" data-lovdata-URL="NL/lov/2020-06-23-99" id="dokument"><h1>Lov om tilskudd ved avbrutt permittering (økonomiske tiltak i møte med virusutbruddet)</h1><article class="legalArticle" data-lovdata-URL="NL/lov/2020-06-23-99/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Lovens formål</span></h2><article class="legalP" id="paragraf-1-ledd-1">Formålet med loven er å etablere en midlertidig ordning for tilskudd til arbeidsgivere som tar egne permitterte tilbake i arbeid.</article></article><article class="legalArticle" data-lovdata-URL="NL/lov/2020-06-23-99/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde i tid</span></h2><article class="numberedLegalP" data-numerator="1" id="paragraf-2-nummer-1">(1) Tilskuddsordningen gjelder for kalendermånedene juli, august, oktober, november og desember 2020 og for perioden 15. mars til 31. august 2021.</article><article class="numberedLegalP" data-numerator="2" id="paragraf-2-nummer-2">(2) For 2020 kan arbeidsgivere søke om tilskudd for den enkelte ansatte enten for<ol class="defaultList" type="a"><li data-name="a." value="1"><article class="listArticle" id="paragraf-2-nummer-2-punkt-1"><article class="legalP" id="paragraf-2-nummer-2-punkt-1-ledd-1">juli og august, eller en av disse månedene, eller</article></article></li><li data-name="b." value="2"><article class="listArticle" id="paragraf-2-nummer-2-punkt-2"><article class="legalP" id="paragraf-2-nummer-2-punkt-2-ledd-1">oktober, november og desember, eller en av disse månedene.</article></article></li></ol></article><article class="numberedLegalP" data-numerator="3" id="paragraf-2-nummer-3">(3) For 2021 kan arbeidsgivere søke om tilskudd for den enkelte ansatte for perioden 15. mars til 31. august.</article><article class="changesToParent">Endret ved lover <a href="lov/2020-10-23-117">23 okt 2020 nr. 117</a>, <a href="lov/2021-03-26-13">26 mars 2021 nr. 13</a>, <a href="lov/2021-06-18-111">18 juni 2021 nr. 111</a>.</article></article><article class="legalArticle" data-lovdata-URL="NL/lov/2020-06-23-99/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Arbeidsgivere som kan søke om tilskudd</span></h2><article class="legalP" id="paragraf-3-ledd-1">Tilskuddsordningen gjelder for følgende arbeidsgivere:<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Enkeltpersonforetak og selskap</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Institusjon eller organisasjon som omfattes av <a href="lov/1999-03-26-14/§2-32">skatteloven § 2-32</a>.</article></article></li></ol></article></article><article class="legalArticle" data-lovdata-URL="NL/lov/2020-06-23-99/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Svalbard</span></h2><article class="legalP" id="paragraf-4-ledd-1">Departementet kan gi forskrift om lovens anvendelse for Svalbard og kan fastsette særlige regler under hensyn til de stedlige forholdene.</article></article><article class="legalArticle" data-lovdata-URL="NL/lov/2020-06-23-99/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Vilkår for tilskudd</span></h2><article class="numberedLegalP" data-numerator="1" id="paragraf-5-nummer-1">(1) For å kunne få tilskudd for juli og august 2020 eller en av disse månedene må den ansatte ha vært helt eller delvis permittert per 28. mai 2020. Den ansatte kan ikke permitteres på nytt, være under oppsigelse eller sies opp før 1. oktober 2020.</article><article class="numberedLegalP" data-numerator="2" id="paragraf-5-nummer-2">(2) For å kunne få tilskudd for oktober, november og desember 2020 eller en av disse månedene må den ansatte ha vært helt eller delvis permittert per 31. august 2020. Den ansatte kan ikke permitteres på nytt, være under oppsigelse eller sies opp før 1. februar 2021.</article><article class="numberedLegalP" data-numerator="3" id="paragraf-5-nummer-3">(3) For å kunne få tilskudd etter første eller annet ledd, må<ol class="defaultList" type="a"><li data-name="a." value="1"><article class="listArticle" id="paragraf-5-nummer-3-punkt-1"><article class="legalP" id="paragraf-5-nummer-3-punkt-1-ledd-1">den ansatte tilbake i arbeid hos arbeidsgiveren i minst samme stillingsprosent som før permitteringen.</article></article></li><li data-name="b." value="2"><article class="listArticle" id="paragraf-5-nummer-3-punkt-2"><article class="legalP" id="paragraf-5-nummer-3-punkt-2-ledd-1">den ansatte ha vært i arbeid hos arbeidsgiveren i hele perioden det søkes tilskudd for.</article></article></li><li data-name="c." value="3"><article class="listArticle" id="paragraf-5-nummer-3-punkt-3"><article class="legalP" id="paragraf-5-nummer-3-punkt-3-ledd-1">enkeltpersonforetak og selskap ha hatt et omsetningsfall på mer enn 10 prosent.</article></article></li></ol></article><article class="numberedLegalP" data-numerator="4" id="paragraf-5-nummer-4">(4) For å kunne få tilskudd for hele eller deler av perioden 15. mars til 31. august 2021 må den ansatte ha vært helt eller delvis permittert 5. mars 2021 og på en eller flere av datoene 15. november 2020, 1., 15., eller 31. desember 2020, eller 15. januar 2021. Støtten beregnes ut fra hvor lenge den ansatte har vært i arbeid i perioden. Enkeltpersonforetak og selskap må ha hatt et omsetningsfall på mer enn 15 prosent.</article><article class="numberedLegalP" data-numerator="5" id="paragraf-5-nummer-5">(5) Søkeren må utøve lovlig aktivitet.</article><article class="numberedLegalP" data-numerator="6" id="paragraf-5-nummer-6">(6) Søkeren må ikke være under konkursbehandling.</article><article class="numberedLegalP" data-numerator="7" id="paragraf-5-nummer-7">(7) Departementet kan gi forskrift til utfylling av denne paragrafen og fastsette nærmere vilkår for tilskudd. Departementet kan herunder gi regler som begrenser arbeidsgivers adgang til å gjennomføre nye permitteringer, oppsigelser eller arbeidstidsreduksjoner i perioden 28. mai til 1. januar 2021 og 5. mars til 31. august 2021.</article><article class="changesToParent">Endret ved lover <a href="lov/2020-10-23-117">23 okt 2020 nr. 117</a>, <a href="lov/2021-03-26-13">26 mars 2021 nr. 13</a>, <a href="lov/2021-06-18-111">18 juni 2021 nr. 111</a>.</article></article><article class="legalArticle" data-lovdata-URL="NL/lov/2020-06-23-99/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Beregning av tilskudd for 2020</span></h2><article class="numberedLegalP" data-numerator="1" id="paragraf-6-nummer-1">(1) Enkeltpersonforetak og selskap som har hatt et omsetningsfall på minst 30 prosent, gis tilskudd med 15&#xa0;000 kroner per måned per fulltidsansatt som tas tilbake fra permittering.</article><article class="numberedLegalP" data-numerator="2" id="paragraf-6-nummer-2">(2) For enkeltpersonforetak og selskap som har hatt et omsetningsfall på mindre enn 30 prosent, beregnes tilskudd per måned per fulltidsansatt til 75&#xa0;000 kroner multiplisert med prosentvis omsetningsfall fratrukket 10 prosentenheter.</article><article class="numberedLegalP" data-numerator="3" id="paragraf-6-nummer-3">(3) Institusjon eller organisasjon som omfattes av <a href="lov/1999-03-26-14/§2-32">skatteloven § 2-32</a> og som ikke driver skattepliktig virksomhet, gis tilskudd med 10&#xa0;000 kroner per måned per fulltidsansatt som tas tilbake fra permittering. Omsetningsfall kreves ikke.</article><article class="numberedLegalP" data-numerator="4" id="paragraf-6-nummer-4">(4) Institusjon eller organisasjon som omfattes av <a href="lov/1999-03-26-14/§2-32">skatteloven § 2-32</a> og som driver skattepliktig virksomhet, kan velge om tilskudd skal beregnes etter første og annet ledd eller etter tredje ledd.</article><article class="numberedLegalP" data-numerator="5" id="paragraf-6-nummer-5">(5) Tilskuddets størrelse graderes etter den ansattes stillingsprosent ved permitteringstidspunktet og permitteringsgrad per<ol class="defaultList" type="a"><li data-name="a." value="1"><article class="listArticle" id="paragraf-6-nummer-5-punkt-1"><article class="legalP" id="paragraf-6-nummer-5-punkt-1-ledd-1">28. mai 2020 for tilskudd for juli og august eller en av disse månedene</article></article></li><li data-name="b." value="2"><article class="listArticle" id="paragraf-6-nummer-5-punkt-2"><article class="legalP" id="paragraf-6-nummer-5-punkt-2-ledd-1">31. august 2020 for tilskudd for oktober, november og desember eller en av disse månedene.</article></article></li></ol></article><article class="numberedLegalP" data-numerator="6" id="paragraf-6-nummer-6">(6) For lærlinger beregnes tilskudd etter første til femte ledd, men begrenset oppad til 10&#xa0;000 kroner.</article><article class="changesToParent">Endret ved lover <a href="lov/2020-10-23-117">23 okt 2020 nr. 117</a>, <a href="lov/2021-03-26-13">26 mars 2021 nr. 13</a>.</article></article><article class="legalArticle" data-lovdata-URL="NL/lov/2020-06-23-99/§6A" data-name="§6A" id="paragraf-7"><h2 class="legalArticleHeader"><span class="legalArticleValue">§ 6A</span>. <span class="legalArticleTitle">Beregning av tilskudd for 2021</span></h2><article class="numberedLegalP" data-numerator="1" id="paragraf-7-nummer-1">(1) Enkeltpersonforetak og selskap som har hatt et omsetningsfall på minst 70 prosent, gis tilskudd med 25&#xa0;000 kroner per måned per fulltidsansatt som tas tilbake fra permittering.</article><article class="numberedLegalP" data-numerator="2" id="paragraf-7-nummer-2">(2) For enkeltpersonforetak og selskap med omsetningsfall på mindre enn 70 prosent, avkortes tilskuddet på 25&#xa0;000 kroner per måned per fulltidsansatt som tas tilbake fra permittering. Tilskuddet avkortes lineært ned til 10&#xa0;000 kroner for omsetningsfall på 15 prosent.</article><article class="numberedLegalP" data-numerator="3" id="paragraf-7-nummer-3">(3) Institusjon eller organisasjon som omfattes av <a href="lov/1999-03-26-14/§2-32">skatteloven § 2-32</a> og som ikke driver skattepliktig virksomhet, gis tilskudd med 15&#xa0;000 kroner per måned per fulltidsansatt som tas tilbake fra permittering. Omsetningsfall kreves ikke.</article><article class="numberedLegalP" data-numerator="4" id="paragraf-7-nummer-4">(4) Institusjon eller organisasjon som omfattes av <a href="lov/1999-03-26-14/§2-32">skatteloven § 2-32</a> og som driver skattepliktig virksomhet, kan velge om tilskudd skal beregnes etter første og annet ledd eller etter tredje ledd.</article><article class="numberedLegalP" data-numerator="5" id="paragraf-7-nummer-5">(5) Tilskuddets størrelse graderes etter<ol class="defaultList" type="a"><li data-name="a." value="1"><article class="listArticle" id="paragraf-7-nummer-5-punkt-1"><article class="legalP" id="paragraf-7-nummer-5-punkt-1-ledd-1">den ansattes stillingsprosent 5. mars</article></article></li><li data-name="b." value="2"><article class="listArticle" id="paragraf-7-nummer-5-punkt-2"><article class="legalP" id="paragraf-7-nummer-5-punkt-2-ledd-1">reduksjon i permitteringsgrad</article></article></li><li data-name="c." value="3"><article class="listArticle" id="paragraf-7-nummer-5-punkt-3"><article class="legalP" id="paragraf-7-nummer-5-punkt-3-ledd-1">hvor stor andel av perioden 15. mars til 31. august 2021 den ansatte har vært i arbeid, begrenset oppad til 108 dager.</article></article></li></ol></article><article class="numberedLegalP" data-numerator="6" id="paragraf-7-nummer-6">(6) For lærlinger beregnes tilskudd etter første til femte ledd, men begrenset oppad til 15&#xa0;000 kroner.</article><article class="numberedLegalP" data-numerator="7" id="paragraf-7-nummer-7">(7) Departementet kan gi forskrift til utfylling av <a href="lov/2020-06-23-99/§6">§§ 6</a> og <a href="lov/2020-06-23-99/§6a">6A</a>, herunder om beregning av omsetning og omsetningsfall. Departementet kan fastsette øvre grenser for tilskudd for deler av eller hele perioden tilskuddsordningen gjelder, for det enkelte foretak og samlet for konsern. Departementet kan også gi nærmere regler om avkortning av støtten ved deltidsansettelse, reduksjon av arbeidstiden, ferieavvikling, permittering og oppsigelse, samt gi regler om avkortning av støtten ved uforholdsmessig lav utbetaling til ansatte.</article><article class="changesToParent">Tilføyd ved lov <a href="lov/2021-03-26-13">26 mars 2021 nr. 13</a>, endret ved lov <a href="lov/2021-06-18-111">18 juni 2021 nr. 111</a>.</article></article><article class="legalArticle" data-lovdata-URL="NL/lov/2020-06-23-99/§7" data-name="§7" id="paragraf-8"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Generelle forvaltningsregler</span></h2><article class="numberedLegalP" data-numerator="1" id="paragraf-8-nummer-1">(1) Med de særreglene som er gitt i <a href="lov/2020-06-23-99/§8">§§ 8</a> til <a href="lov/2020-06-23-99/§18">18</a>, gjelder skatteforvaltningsloven så langt den passer for behandling av saker etter denne loven. Forvaltningsloven gjelder ikke for behandling av saker etter denne loven, med unntak av <a href="lov/1967-02-10/kapvii">forvaltningsloven kapittel VII</a> om forskrifter.</article><article class="numberedLegalP" data-numerator="2" id="paragraf-8-nummer-2">(2) Departementet kan gi forskrift om forvaltningsregler som skal gjelde for behandling av saker etter denne loven, herunder utfylle og fravike reglene i skatteforvaltningsloven.</article></article><article class="legalArticle" data-lovdata-URL="NL/lov/2020-06-23-99/§8" data-name="§8" id="paragraf-9"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilskuddsmyndighet og klageinstans</span></h2><article class="legalP" id="paragraf-9-ledd-1">Skatteetaten er tilskuddsmyndighet etter loven. Skattekontoret treffer vedtak i første instans. Skattedirektoratet er klageinstans.</article></article><article class="legalArticle" data-lovdata-URL="NL/lov/2020-06-23-99/§9" data-name="§9" id="paragraf-10"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Innhenting av opplysninger</span></h2><article class="numberedLegalP" data-numerator="1" id="paragraf-10-nummer-1">(1) Tilskuddsmyndigheten kan uten hinder av taushetsplikt innhente opplysninger ved å pålegge offentlige myndigheter og private rettssubjekter å gi opplysninger som kan ha betydning for tilskudd etter denne loven og kontrollen av dette. Første punktum gjelder også personopplysninger.</article><article class="numberedLegalP" data-numerator="2" id="paragraf-10-nummer-2">(2) Departementet kan gi forskrift om innhenting av opplysninger etter første ledd, herunder om hvem tilskuddsmyndigheten kan innhente opplysninger fra og hvilke opplysninger som kan innhentes.</article></article><article class="legalArticle" data-lovdata-URL="NL/lov/2020-06-23-99/§10" data-name="§10" id="paragraf-11"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Offentliggjøring av opplysninger</span></h2><article class="numberedLegalP" data-numerator="1" id="paragraf-11-nummer-1">(1) Tilskuddsmyndigheten kan gjøre opplysninger om tilskudd, herunder beregningsgrunnlag og tilskuddets størrelse, tilgjengelig på Internett til alminnelig ettersyn. Opplysningene skal gis i søkbar form slik tilskuddsmyndigheten bestemmer. Offentleglova får ikke anvendelse ved krav om innsyn i slike opplysninger.</article><article class="numberedLegalP" data-numerator="2" id="paragraf-11-nummer-2">(2) Taushetsplikten etter <a href="lov/2016-05-27-14/kap3">skatteforvaltningsloven kapittel 3</a> omfatter ikke opplysninger som offentliggjøres etter første ledd.</article><article class="numberedLegalP" data-numerator="3" id="paragraf-11-nummer-3">(3) Departementet kan i forskrift gi nærmere regler om offentliggjøring av opplysninger, herunder hvilke opplysninger som skal gjøres offentlig tilgjengelig.</article></article><article class="legalArticle" data-lovdata-URL="NL/lov/2020-06-23-99/§11" data-name="§11" id="paragraf-12"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Søknad om tilskudd</span></h2><article class="numberedLegalP" data-numerator="1" id="paragraf-12-nummer-1">(1) Tilskudd etter denne loven gis etter søknad. Søknaden skal inneholde opplysninger som kan ha betydning for fastsetting av tilskuddet.</article><article class="numberedLegalP" data-numerator="2" id="paragraf-12-nummer-2">(2) Departementet kan gi forskrift om krav til søknaden, herunder om hvordan opplysninger skal gis, nærmere vilkår for leveringsmåte og format, hvilke opplysninger søknaden skal inneholde, frister og om bekreftelse av opplysninger fra revisor eller regnskapsfører.</article></article><article class="legalArticle" data-lovdata-URL="NL/lov/2020-06-23-99/§12" data-name="§12" id="paragraf-13"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Opplysningsplikt for søkeren</span></h2><article class="numberedLegalP" data-numerator="1" id="paragraf-13-nummer-1">(1) Den som søker om tilskudd etter denne loven, skal gi riktige og fullstendige opplysninger. Søkeren skal opptre aktsomt og lojalt, og skal varsle tilskuddsmyndigheten om eventuelle feil. Det skal også varsles om endringer som kan ha betydning for tilskuddet.</article><article class="numberedLegalP" data-numerator="2" id="paragraf-13-nummer-2">(2) Departementet kan gi forskrift om bekreftelse og dokumentasjon av opplysninger fra søkeren og om opplysningsplikt for den som har mottatt tilskudd. Bestemmelsen i <a href="lov/2020-06-23-99/§9">§ 9</a> annet ledd gjelder tilsvarende.</article></article><article class="legalArticle" data-lovdata-URL="NL/lov/2020-06-23-99/§13" data-name="§13" id="paragraf-14"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Vedtak om tilskudd</span></h2><article class="legalP" id="paragraf-14-ledd-1">Tilskuddsmyndigheten treffer vedtak om fastsetting av tilskudd etter denne loven. Tilskuddsmyndigheten kan sammenstille nødvendige opplysninger og treffe vedtak som utelukkende er basert på automatisert behandling av personopplysninger.</article></article><article class="legalArticle" data-lovdata-URL="NL/lov/2020-06-23-99/§14" data-name="§14" id="paragraf-15"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Administrative sanksjoner</span></h2><article class="numberedLegalP" data-numerator="1" id="paragraf-15-nummer-1">(1) Administrativ sanksjon ilegges tilskuddsmottaker som forsettlig eller grovt uaktsomt gir tilskuddsmyndigheten uriktig eller ufullstendig opplysning, eller unnlater å gi pliktig opplysning, når vedkommende forstår eller bør forstå at det kan føre til uberettigede økonomiske fordeler.</article><article class="numberedLegalP" data-numerator="2" id="paragraf-15-nummer-2">(2) Fristen for å ilegge administrativ sanksjon er fem år etter utløpet av den perioden vedtaket om tilskudd gjelder.</article><article class="numberedLegalP" data-numerator="3" id="paragraf-15-nummer-3">(3) Administrativ sanksjon beregnes med 30 eller 60 prosent av tilskuddet som tilskuddsmottakeren uberettiget har mottatt.</article><article class="numberedLegalP" data-numerator="4" id="paragraf-15-nummer-4">(4) <a href="lov/2016-05-27-14/§14-8">Skatteforvaltningsloven §§ 14-8</a> til <a href="lov/2016-05-27-14/§14-11">14-11</a> gjelder tilsvarende så langt det passer.</article><article class="numberedLegalP" data-numerator="5" id="paragraf-15-nummer-5">(5) Departementet kan gi forskrift om administrative sanksjoner.</article></article><article class="legalArticle" data-lovdata-URL="NL/lov/2020-06-23-99/§15" data-name="§15" id="paragraf-16"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Straff</span></h2><article class="legalP" id="paragraf-16-ledd-1"><a href="lov/2005-05-20-28/§378">Straffeloven §§ 378</a> til <a href="lov/2005-05-20-28/§380">380</a> om skattesvik gjelder tilsvarende for den som forsettlig eller grovt uaktsomt gir tilskuddsmyndigheten uriktig eller ufullstendig opplysning, eller unnlater å gi pliktig opplysning, når vedkommende forstår eller bør forstå at det kan føre til uberettigede økonomiske fordeler.</article></article><article class="legalArticle" data-lovdata-URL="NL/lov/2020-06-23-99/§16" data-name="§16" id="paragraf-17"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Kravsmyndighet mv.</span></h2><article class="numberedLegalP" data-numerator="1" id="paragraf-17-nummer-1">(1) Krav på tilbakebetaling av uriktig utbetalt tilskudd og administrative sanksjoner betales til og innkreves av Skatteetaten etter reglene i <a href="lov/2005-06-17-67">lov 17. juni 2005 nr. 67</a> om betaling og innkreving av skatte- og avgiftskrav (skattebetalingsloven) så langt de passer, likevel slik at <a href="lov/2005-06-17-67/kap10">kapittel 10</a>, <a href="lov/2005-06-17-67/kap11">11</a> og <a href="lov/2005-06-17-67/kap18">18</a> ikke gjelder.</article><article class="numberedLegalP" data-numerator="2" id="paragraf-17-nummer-2">(2) Departementet kan i forskrift utfylle og fravike regler om betaling av tilskudd etter denne loven, herunder om krav på tilbakebetaling og innkreving av utbetalt tilskudd og administrative sanksjoner og om renter. Departementet kan også gi forskrift om hvem som er kravsmyndighet.</article><article class="changesToParent"><strong>Endres</strong> ved lov <a href="lov/2025-04-25-12">25 april 2025 nr. 12</a> (i kraft 1 jan 2026 iflg. <a href="forskrift/2025-06-10-967">res. 10 juni 2025 nr. 967</a>).</article></article><article class="legalArticle" data-lovdata-URL="NL/lov/2020-06-23-99/§17" data-name="§17" id="paragraf-18"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Forfall for utbetaling av tilskudd</span></h2><article class="legalP" id="paragraf-18-ledd-1">Utbetaling av tilskudd skal skje snarest og senest tre uker etter at det er fattet vedtak om utbetaling av tilskudd.</article></article><article class="legalArticle" data-lovdata-URL="NL/lov/2020-06-23-99/§18" data-name="§18" id="paragraf-19"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Tilbakebetaling av uriktig utbetalt tilskudd</span></h2><article class="legalP" id="paragraf-19-ledd-1">Dersom det er utbetalt tilskudd i strid med bestemmelsene i denne loven, eller forskrift gitt i medhold av denne loven, skal det uriktig utbetalte beløpet tilbakebetales. Krav på tilbakebetaling av tilskudd er tvangsgrunnlag for utlegg.</article></article><article class="legalArticle" data-lovdata-URL="NL/lov/2020-06-23-99/§19" data-name="§19" id="paragraf-20"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Forfall for krav om tilbakebetaling og administrativ sanksjon</span></h2><article class="numberedLegalP" data-numerator="1" id="paragraf-20-nummer-1">(1) Krav på tilbakebetaling etter <a href="lov/2020-06-23-99/§18">§ 18</a> forfaller til betaling tre uker etter at melding om vedtak om tilbakebetaling er sendt til skyldner.</article><article class="numberedLegalP" data-numerator="2" id="paragraf-20-nummer-2">(2) Administrative sanksjoner ilagt etter <a href="lov/2020-06-23-99/§14">§ 14</a> forfaller til betaling tre uker etter at fristen for å klage over vedtaket om fastsetting av kravet er utløpt, eller ved klage, tre uker etter at klagen er avgjort. Dersom det innvilges utsatt iverksetting av krav etter <a href="lov/2016-05-27-14/§14-10">skatteforvaltningsloven § 14-10</a> annet ledd, forfaller kravet til betaling tre uker etter utløpet av søksmålsfristen, eller ved søksmål, tre uker etter at endelig rettsavgjørelse foreligger.</article></article><article class="legalArticle" data-lovdata-URL="NL/lov/2020-06-23-99/§20" data-name="§20" id="paragraf-21"><h2 class="legalArticleHeader"><span class="legalArticleValue">§ 20</span>. <span class="legalArticleTitle">Forsinkelsesrenter ved for sen betaling</span></h2><article class="numberedLegalP" data-numerator="1" id="paragraf-21-nummer-1">(1) For tilbakebetalingskrav og administrative sanksjoner som ikke er betalt innen forfall etter <a href="lov/2020-06-23-99/§19">§ 19</a>, betales forsinkelsesrente.</article><article class="numberedLegalP" data-numerator="2" id="paragraf-21-nummer-2">(2) Rentesatsen tilsvarer den til enhver tid gjeldende rentesats fastsatt i forskrift med hjemmel i <a href="lov/1976-12-17-100">lov 17. desember 1976 nr. 100</a> om renter ved forsinket betaling m.m. (forsinkelsesrenteloven) <a href="lov/1976-12-17-100/§3">§ 3</a> første ledd første punktum. Rentene beregnes fra forfall etter <a href="lov/2020-06-23-99/§19">§ 19</a> og inntil betaling skjer. <a href="lov/1976-12-17-100/§2">Forsinkelsesrenteloven § 2</a> annet ledd gjelder tilsvarende.</article></article><article class="legalArticle" data-lovdata-URL="NL/lov/2020-06-23-99/§21" data-name="§21" id="paragraf-22"><h2 class="legalArticleHeader"><span class="legalArticleValue">§ 21</span>. <span class="legalArticleTitle">Rentegodtgjørelse ved forsinket utbetaling av tilskudd</span></h2><article class="legalP" id="paragraf-22-ledd-1">Utbetales tilskudd senere enn den frist som er fastsatt i <a href="lov/2020-06-23-99/§17">§ 17</a>, skal det ytes rentegodtgjørelse fra forfallstidspunktet og frem til utbetalingen skjer. For øvrig gjelder <a href="lov/2020-06-23-99/§20">§ 20</a> annet ledd tilsvarende.</article></article><article class="legalArticle" data-lovdata-URL="NL/lov/2020-06-23-99/§22" data-name="§22" id="paragraf-23"><h2 class="legalArticleHeader"><span class="legalArticleValue">§ 22</span>. <span class="legalArticleTitle">Lovens ikrafttredelse, overgangsbestemmelser</span></h2><article class="numberedLegalP" data-numerator="1" id="paragraf-23-nummer-1">(1) Loven trer i kraft straks.</article><article class="numberedLegalP" data-numerator="2" id="paragraf-23-nummer-2">(2) Departementet kan gi forskrift om overgangsbestemmelser.</article></article></main></body></html>