<!DOCTYPE html><html lang="no"><head><title>Lov om bokføring (bokføringsloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2004-11-19-73</dd><dt class="dokid">DokumentID</dt><dd class="dokid">NL/lov/2004-11-19-73</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2005-01-01, 2006-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-01-01</dd><dt class="lastChangedBy">Sist endret ved</dt><dd class="lastChangedBy"><a href="lov/2020-11-20-128">lov/2020-11-20-128</a> fra 2021-01-01</dd><dt class="legalArea">Rettsområde</dt><dd class="legalArea"><ul><li><a href="legal-areas/03" title="Bank, finans og regnskapsrett">Bank, finans og regnskapsrett</a> &gt; <a href="legal-areas/03.06" title="Regnskap">Regnskap</a></li></ul></dd><dt class="dateOfPublication">Kunngjort</dt><dd class="dateOfPublication">2004-11-19</dd><dt class="lastupdated">Rettet</dt><dd class="lastupdated">2021-08-10 (faglige fotnoter fjernet)</dd><dt class="titleShort">Korttittel</dt><dd class="titleShort">Bokføringsloven</dd><dt class="title">Tittel</dt><dd class="title">Lov om bokføring (bokføringsloven)</dd><dt class="refid">RefID</dt><dd class="refid">lov/2004-11-19-73</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om bokføring (bokføringsloven)</a><ul class="tocSubUl"><li><a href="#paragraf-1">§ 1. Lovens virkeområde</a></li><li><a href="#paragraf-2">§ 2. Bokføringspliktige</a></li><li><a href="#paragraf-3">§ 3. Pliktig regnskapsrapportering</a></li><li><a href="#paragraf-4">§ 3 a. Personalliste</a></li><li><a href="#paragraf-5">§ 4. Grunnleggende bokføringsprinsipper</a></li><li><a href="#paragraf-6">§ 5. Spesifikasjoner av pliktig regnskapsrapportering</a></li><li><a href="#paragraf-7">§ 6. Sporbarhet</a></li><li><a href="#paragraf-8">§ 7. Bokføring og ajourhold</a></li><li><a href="#paragraf-9">§ 8. Bokføringsvaluta</a></li><li><a href="#paragraf-10">§ 9. Retting av bokførte opplysninger</a></li><li><a href="#paragraf-11">§ 10. Dokumentasjon av bokførte opplysninger</a></li><li><a href="#paragraf-12">§ 10 a. Særlige regler om dokumentasjon av kontantsalg</a></li><li><a href="#paragraf-13">§ 11. Dokumentasjon av balansen mv.</a></li><li><a href="#paragraf-14">§ 12. Krav til språk</a></li><li><a href="#paragraf-15">§ 13. Oppbevaring</a></li><li><a href="#paragraf-16">§ 13 b. Elektronisk tilgjengelighet</a></li><li><a href="#paragraf-17">§ 14. Bistand og informasjon til kontrollmyndighet</a></li><li><a href="#paragraf-18">§ 15. Straff</a></li><li><a href="#paragraf-19">§ 16. Forskriftshjemmel</a></li><li><a href="#paragraf-20">§ 17. Ikrafttredelse</a></li><li><a href="#paragraf-21">§ 18. Endringer i andre lover</a></li></ul></li></ul></dd></dl></header><main class="documentBody" data-lovdata-URL="NL/lov/2004-11-19-73" id="dokument"><h1>Lov om bokføring (bokføringsloven)</h1><article class="legalArticle" data-lovdata-URL="NL/lov/2004-11-19-73/§1" data-name="§1" id="paragraf-1"><h2 class="legalArticleHeader"><span class="legalArticleValue" data-legalArea="32.04">§ 1</span>. <span class="legalArticleTitle">Lovens virkeområde</span></h2><article class="legalP" id="paragraf-1-ledd-1">Loven gjelder bokføringspliktige som nevnt i <a href="lov/2004-11-19-73/§2">§ 2</a>.</article><article class="legalP" id="paragraf-1-ledd-2">Kongen fastsetter regler om denne lovs anvendelse for Norges økonomiske sone og for Svalbard, Jan Mayen og bilandene og kan fastsette særlige regler under hensyn til forholdene der.</article></article><article class="legalArticle" data-lovdata-URL="NL/lov/2004-11-19-73/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Bokføringspliktige</span></h2><article class="legalP" id="paragraf-2-ledd-1">Enhver som har regnskapsplikt etter <a href="lov/1998-07-17-56">lov 17. juli 1998 nr. 56</a> om årsregnskap m.v. har bokføringsplikt etter denne loven.</article><article class="legalP" id="paragraf-2-ledd-2">Enhver som driver virksomhet og har plikt til å levere skattemelding for formues- og inntektsskatt mv. etter <a href="lov/2016-05-27-14/§8-2">skatteforvaltningsloven § 8-2</a>, har bokføringsplikt etter denne loven for den virksomhet som drives. Det samme gjelder enhver som har plikt til å levere skattemelding for merverdiavgift etter <a href="lov/2016-05-27-14/§8-3">skatteforvaltningsloven § 8-3</a>. Dette gjelder likevel ikke tilbydere som leverer skattemelding for merverdiavgift som nevnt i <a href="lov/2016-05-27-14/§8-3">skatteforvaltningsloven § 8-3</a> første ledd bokstav e, og som er bokføringspliktig utelukkende på grunnlag av plikten til å levere skattemelding etter bestemmelsen her.</article><article class="legalP" id="paragraf-2-ledd-3">Skattekontoret og Oljeskattekontoret kan i enkelttilfelle pålegge den som antas å drive næringsvirksomhet bokføringsplikt etter denne loven for den virksomhet som drives. Slikt pålegg kan begrenses til å gjelde enkelte bestemmelser i loven. Pålegget kan bare gis for to år av gangen.</article><article class="legalP" id="paragraf-2-ledd-4">For bokføringspliktige etter annet ledd kan departementet i forskrift gjøre unntak for særlige tilfeller fra bestemmelsene i denne loven.</article><article class="changesToParent">Endret ved <a href="lov/2007-06-29-65">lover 29 juni 2007 nr. 65</a> (ikr. 1 jan 2008 iflg. <a href="forskrift/2007-12-07-1370">res. 7 des 2007 nr. 1370</a>), <a href="lov/2011-06-24-27">24 juni 2011 nr. 27</a> (ikr. 1 juli 2011), <a href="lov/2016-05-27-14">27 mai 2016 nr. 14</a> (ikr. 1 jan 2017 iflg. <a href="forskrift/2016-05-27-531">res. 27 mai 2016 nr. 531</a>) som endret ved <a href="lov/2016-12-20-120">lov 20 des 2016 nr. 120</a>, <a href="lov/2019-12-20-96">20 des 2019 nr. 96</a> (ikr. 1 jan 2020).</article></article><article class="legalArticle" data-lovdata-URL="NL/lov/2004-11-19-73/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Pliktig regnskapsrapportering</span></h2><article class="legalP" id="paragraf-3-ledd-1">Med pliktig regnskapsrapportering menes i denne loven årsregnskap og annen rapportering av historiske regnskapsopplysninger til eksterne parter, gitt i skriftlig form til fastsatt tidspunkt og med et forhåndsdefinert innhold, og som er fastsatt i eller med hjemmel i lov. Departementet fastsetter i forskrift hva som er pliktig regnskapsrapportering etter denne loven.</article></article><article class="legalArticle" data-lovdata-URL="NL/lov/2004-11-19-73/§3a" data-name="§3a" id="paragraf-4"><h2 class="legalArticleHeader"><span class="legalArticleValue">§ 3 a</span>. <span class="legalArticleTitle">Personalliste</span></h2><article class="legalP" id="paragraf-4-ledd-1">Arbeidsgivere i de bransjer departementet bestemmer, skal føre personalliste.</article><article class="changesToParent">Tilføyd ved <a href="lov/2013-04-26-16">lov 26 apr 2013 nr. 16</a> (ikr. 1 jan 2014 iflg. <a href="forskrift/2013-04-26-413">res. 26 apr 2013 nr. 413</a>).</article></article><article class="legalArticle" data-lovdata-URL="NL/lov/2004-11-19-73/§4" data-name="§4" id="paragraf-5"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Grunnleggende bokføringsprinsipper</span></h2><article class="legalP" id="paragraf-5-ledd-1">Bokføring, spesifikasjon, dokumentasjon og oppbevaring av regnskapsopplysninger skal skje i samsvar med følgende grunnleggende prinsipper:<ol class="defaultList" type="1"><li data-name="1." value="1"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">Regnskapssystem: Det skal foreligge et ordentlig og oversiktlig regnskapssystem som muliggjør produksjon av pliktig regnskapsrapportering og spesifikasjoner, og som er innrettet slik at opplysningsplikten kan ivaretas.</article></article></li><li data-name="2." value="2"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">Fullstendighet: Alle transaksjoner og andre regnskapsmessige disposisjoner skal bokføres på en fullstendig måte i regnskapssystemet.</article></article></li><li data-name="3." value="3"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">Realitet: Bokførte opplysninger skal være resultat av faktisk inntrufne hendelser eller regnskapsmessige vurderinger og skal gjelde den bokføringspliktige virksomheten.</article></article></li><li data-name="4." value="4"><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">Nøyaktighet: Opplysninger skal bokføres og spesifiseres korrekt og nøyaktig.</article></article></li><li data-name="5." value="5"><article class="listArticle" id="paragraf-5-ledd-1-punkt-5"><article class="legalP" id="paragraf-5-ledd-1-punkt-5-ledd-1">Ajourhold: Opplysninger skal bokføres og spesifiseres så ofte som opplysningenes karakter og den bokføringspliktige virksomhetens art og omfang tilsier.</article></article></li><li data-name="6." value="6"><article class="listArticle" id="paragraf-5-ledd-1-punkt-6"><article class="legalP" id="paragraf-5-ledd-1-punkt-6-ledd-1">Dokumentasjon av bokførte opplysninger: Bokførte opplysninger skal være dokumentert på en måte som viser deres berettigelse.</article></article></li><li data-name="7." value="7"><article class="listArticle" id="paragraf-5-ledd-1-punkt-7"><article class="legalP" id="paragraf-5-ledd-1-punkt-7-ledd-1">Sporbarhet: Det skal foreligge toveis kontrollspor mellom dokumentasjon, spesifikasjoner og pliktig regnskapsrapportering.</article></article></li><li data-name="8." value="8"><article class="listArticle" id="paragraf-5-ledd-1-punkt-8"><article class="legalP" id="paragraf-5-ledd-1-punkt-8-ledd-1">Oppbevaring: Dokumentasjon, bokførte opplysninger og pliktig regnskapsrapportering skal oppbevares så lenge det er saklig behov for å kontrollere pliktig regnskapsrapportering. Oppbevaring skal skje i en form som opprettholder muligheten for å lese materialet.</article></article></li><li data-name="9." value="9"><article class="listArticle" id="paragraf-5-ledd-1-punkt-9"><article class="legalP" id="paragraf-5-ledd-1-punkt-9-ledd-1">Sikring: Regnskapsmaterialet skal på en forsvarlig måte sikres mot urettmessig endring, sletting eller tap.</article></article></li><li data-name="10." value="10"><article class="listArticle" id="paragraf-5-ledd-1-punkt-10"><article class="legalP" id="paragraf-5-ledd-1-punkt-10-ledd-1">God bokføringsskikk: Bokføring, spesifikasjon, dokumentasjon og oppbevaring av regnskapsopplysninger skal skje i samsvar med god bokføringsskikk.</article></article></li></ol></article><article class="changesToParent">Endret ved <a href="lov/2012-06-22-35">lov 22 juni 2012 nr. 35</a> (ikr. 1 juli 2012 iflg. <a href="forskrift/2012-06-22-566">res. 22 juni 2012 nr. 566</a>).</article></article><article class="legalArticle" data-lovdata-URL="NL/lov/2004-11-19-73/§5" data-name="§5" id="paragraf-6"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Spesifikasjoner av pliktig regnskapsrapportering</span></h2><article class="legalP" id="paragraf-6-ledd-1">For hver periode med pliktig regnskapsrapportering, og ikke sjeldnere enn hver fjerde måned, skal den bokføringspliktige være i stand til å kunne utarbeide:<ol class="defaultList" type="1"><li data-name="1." value="1"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">bokføringsspesifikasjon,</article></article></li><li data-name="2." value="2"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">kontospesifikasjon,</article></article></li><li data-name="3." value="3"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">kundespesifikasjon,</article></article></li><li data-name="4." value="4"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">leverandørspesifikasjon,</article></article></li><li data-name="5." value="5"><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">spesifikasjon av uttak til eiere, deltakere og egen virksomhet,</article></article></li><li data-name="6." value="6"><article class="listArticle" id="paragraf-6-ledd-1-punkt-6"><article class="legalP" id="paragraf-6-ledd-1-punkt-6-ledd-1">spesifikasjon av salg til eiere og deltakere,</article></article></li><li data-name="7." value="7"><article class="listArticle" id="paragraf-6-ledd-1-punkt-7"><article class="legalP" id="paragraf-6-ledd-1-punkt-7-ledd-1">spesifikasjon av salg og andre ytelser til ledende ansatte.</article></article></li></ol></article><article class="legalP" id="paragraf-6-ledd-2">For hver periode med pliktig regnskapsrapportering skal den bokføringspliktige i tillegg være i stand til å kunne utarbeide:<ol class="defaultList" type="1"><li data-name="1." value="1"><article class="listArticle" id="paragraf-6-ledd-2-punkt-1"><article class="legalP" id="paragraf-6-ledd-2-punkt-1-ledd-1">spesifikasjon av merverdiavgift,</article></article></li><li data-name="2." value="2"><article class="listArticle" id="paragraf-6-ledd-2-punkt-2"><article class="legalP" id="paragraf-6-ledd-2-punkt-2-ledd-1">spesifikasjon av lønnsopplysningspliktige ytelser,</article></article></li><li data-name="3." value="3"><article class="listArticle" id="paragraf-6-ledd-2-punkt-3"><article class="legalP" id="paragraf-6-ledd-2-punkt-3-ledd-1">spesifikasjon av elimineringer og andre posteringer ved utarbeidelse av konsernregnskap.</article></article></li></ol></article><article class="legalP" id="paragraf-6-ledd-3">Departementet gir i forskrift nærmere regler om innholdet i spesifikasjoner som nevnt i første og annet ledd.</article><article class="legalP" id="paragraf-6-ledd-4">Regnskapssystemet skal kunne gjengi spesifikasjoner av pliktig regnskapsrapportering som nevnt i første og annet ledd på papir. Departementet kan i forskrift fastsette krav til annen gjengivelse.</article><article class="changesToParent">Endret ved <a href="lov/2012-06-22-35">lover 22 juni 2012 nr. 35</a> (ikr. 1 juli 2012 iflg. <a href="forskrift/2012-06-22-566">res. 22 juni 2012 nr. 566</a>, og med virkning for regnskapsår påbegynt etter 31 des 2012 iflg. <a href="forskrift/2012-09-07-864">res. 7 sep 2012 nr. 864</a>), <a href="lov/2014-06-20-23">20 juni 2014 nr. 23</a> (ikr. 1 jan 2015 iflg. <a href="forskrift/2014-09-26-1220">res. 26 sep 2014 nr. 1220</a>).</article></article><article class="legalArticle" data-lovdata-URL="NL/lov/2004-11-19-73/§6" data-name="§6" id="paragraf-7"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Sporbarhet</span></h2><article class="legalP" id="paragraf-7-ledd-1">Bokførte opplysninger skal lett kunne følges fra dokumentasjonen via spesifikasjoner frem til pliktig regnskapsrapportering. Det skal likeledes på en lett kontrollerbar måte være mulig med utgangspunkt i pliktig regnskapsrapportering å kunne finne tilbake til dokumentasjonen for de enkelte bokførte opplysningene.</article><article class="legalP" id="paragraf-7-ledd-2">Dokumentasjon av bokførte opplysninger skal være nummererte eller identifisert på annen måte som gjør det mulig å kontrollere at den er fullstendig.</article><article class="legalP" id="paragraf-7-ledd-3">Dokumentasjon av kontrollsporet, herunder hvordan systemgenererte poster kan etterprøves, skal foreligge i de tilfellene det er nødvendig for å kunne kontrollere bokførte opplysninger på en enkel måte.</article><article class="legalP" id="paragraf-7-ledd-4">Departementet kan ved enkeltvedtak gjøre unntak fra kravet i annet ledd om nummerering av dokumentasjon.</article><article class="changesToParent">Endret ved <a href="lov/2012-06-22-35">lov 22 juni 2012 nr. 35</a> (ikr. 1 juli 2012 iflg. <a href="forskrift/2012-06-22-566">res. 22 juni 2012 nr. 566</a>).</article></article><article class="legalArticle" data-lovdata-URL="NL/lov/2004-11-19-73/§7" data-name="§7" id="paragraf-8"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Bokføring og ajourhold</span></h2><article class="legalP" id="paragraf-8-ledd-1">Bokføringspliktige skal bokføre alle opplysninger som er nødvendige for å kunne utarbeide spesifikasjoner av pliktig regnskapsrapportering som nevnt i <a href="lov/2004-11-19-73/§5">§ 5</a> og pliktig regnskapsrapportering.</article><article class="legalP" id="paragraf-8-ledd-2">Bokføring skal skje så ofte som virksomhetens og transaksjonenes art og omfang tilsier. Bokføringen skal være à jour innen fristene for pliktig regnskapsrapportering og ikke sjeldnere enn hver fjerde måned. Departementet kan i forskrift gjøre unntak fra kravet om ajourføring hver fjerde måned for bokføringspliktige med få transaksjoner.</article><article class="legalP" id="paragraf-8-ledd-3">Kontanttransaksjoner skal registreres daglig, med mindre det benyttes fast kasse.</article></article><article class="legalArticle" data-lovdata-URL="NL/lov/2004-11-19-73/§8" data-name="§8" id="paragraf-9"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Bokføringsvaluta</span></h2><article class="legalP" id="paragraf-9-ledd-1">Bokføringen skal skje i norske kroner, med mindre departementet i forskrift bestemmer noe annet.</article></article><article class="legalArticle" data-lovdata-URL="NL/lov/2004-11-19-73/§9" data-name="§9" id="paragraf-10"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Retting av bokførte opplysninger</span></h2><article class="legalP" id="paragraf-10-ledd-1">Bokførte opplysninger skal ikke endres eller slettes etter at fristene som nevnt i <a href="lov/2004-11-19-73/§7">§ 7</a> annet ledd er utløpt. Etter at disse fristene er utløpt, skal retting skje med ny, dokumentert postering. Slike korreksjoner skal skje ved at den opprinnelige posteringen i sin helhet reverseres.</article><article class="legalP" id="paragraf-10-ledd-2">Når opplysninger slettes, skal dette fremgå av dokumentasjonen eller spesifikasjonen.</article></article><article class="legalArticle" data-lovdata-URL="NL/lov/2004-11-19-73/§10" data-name="§10" id="paragraf-11"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Dokumentasjon av bokførte opplysninger</span></h2><article class="legalP" id="paragraf-11-ledd-1">Bokførte opplysninger skal være dokumentert. Dokumentasjonen skal utstedes med et korrekt og fullstendig innhold og vise de bokførte opplysningenes berettigelse. Dokumentasjonen skal ikke endres etter utstedelse. Dersom dokumentasjonen består av flere dokumenter, skal det være referanse fra primærdokumentet til øvrige dokumenter.</article><article class="legalP" id="paragraf-11-ledd-2">Departementet kan i forskrift fastsette krav til dokumentasjon av elektroniske forsystem.</article><article class="legalP" id="paragraf-11-ledd-3">Departementet kan i forskrift fastsette krav til dokumentasjonens format.</article><article class="changesToParent">Endret ved <a href="lov/2012-06-22-35">lov 22 juni 2012 nr. 35</a> (ikr. 1 juli 2012 iflg. <a href="forskrift/2012-06-22-566">res. 22 juni 2012 nr. 566</a>).</article></article><article class="legalArticle" data-lovdata-URL="NL/lov/2004-11-19-73/§10a" data-name="§10a" id="paragraf-12"><h2 class="legalArticleHeader"><span class="legalArticleValue">§ 10 a</span>. <span class="legalArticleTitle">Særlige regler om dokumentasjon av kontantsalg</span></h2><article class="legalP" id="paragraf-12-ledd-1">Bokføringspliktige skal registrere og dokumentere kontantsalg ved bruk av kassasystem med produkterklæring som tilfredsstiller krav i kassasystemlova og krav etter forskrift gitt i medhold av kassasystemlova. Departementet kan i forskrift fastsette krav til bruk av kassasystem mv., herunder fastsette unntak.</article><article class="changesToParent">Tilføyd ved <a href="lov/2015-06-19-53">lov 19 juni 2015 nr. 53</a> (ikr. 1 jan 2019).</article></article><article class="legalArticle" data-lovdata-URL="NL/lov/2004-11-19-73/§11" data-name="§11" id="paragraf-13"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Dokumentasjon av balansen mv.</span></h2><article class="legalP" id="paragraf-13-ledd-1">Ved utarbeidelse av årsregnskap og næringsoppgave skal det foreligge dokumentasjon for alle balanseposter med mindre de er ubetydelige. Bestemmelsen gjelder tilsvarende for skattemessige verdier som ikke er dokumentert i øvrige skattemeldinger etter skatteforvaltningsloven.</article><article class="legalP" id="paragraf-13-ledd-2">Departementet kan i forskrift fastsette nærmere regler om dokumentasjon av de enkelte balansepostene.</article><article class="changesToParent">Endret ved <a href="lov/2012-06-22-35">lov 22 juni 2012 nr. 35</a> (ikr. 1 juli 2012 iflg. <a href="forskrift/2012-06-22-566">res. 22 juni 2012 nr. 566</a>), <a href="lov/2016-05-27-14">27 mai 2016 nr. 14</a> (ikr. 1 jan 2017 iflg. <a href="forskrift/2016-05-27-531">res. 27 mai 2016 nr. 531</a>).</article></article><article class="legalArticle" data-lovdata-URL="NL/lov/2004-11-19-73/§12" data-name="§12" id="paragraf-14"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Krav til språk</span></h2><article class="legalP" id="paragraf-14-ledd-1">Spesifikasjoner og dokumentasjon som nevnt i § 13 første ledd nr. 2 og 3, som er utarbeidet av den bokføringspliktige, skal være på norsk, svensk, dansk eller engelsk, med mindre departementet i forskrift eller ved enkeltvedtak bestemmer noe annet.</article><article class="changesToParent">Endret ved <a href="lov/2012-06-22-35">lov 22 juni 2012 nr. 35</a> (ikr. 1 juli 2012 iflg. <a href="forskrift/2012-06-22-566">res. 22 juni 2012 nr. 566</a>).</article></article><article class="legalArticle" data-lovdata-URL="NL/lov/2004-11-19-73/§13" data-name="§13" id="paragraf-15"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Oppbevaring</span></h2><article class="legalP" id="paragraf-15-ledd-1">Som oppbevaringspliktig regnskapsmateriale regnes:<ol class="defaultList" type="1"><li data-name="1." value="1"><article class="listArticle" id="paragraf-15-ledd-1-punkt-1"><article class="legalP" id="paragraf-15-ledd-1-punkt-1-ledd-1">årsregnskap og annen pliktig regnskapsrapportering, årsberetning og revisjonsberetning,</article></article></li><li data-name="2." value="2"><article class="listArticle" id="paragraf-15-ledd-1-punkt-2"><article class="legalP" id="paragraf-15-ledd-1-punkt-2-ledd-1">spesifikasjoner av pliktig regnskapsrapportering som nevnt i <a href="lov/2004-11-19-73/§5">§ 5</a>, eller bokførte opplysninger som er nødvendig for å kunne utarbeide slike spesifikasjoner av pliktig regnskapsrapportering,</article></article></li><li data-name="3." value="3"><article class="listArticle" id="paragraf-15-ledd-1-punkt-3"><article class="legalP" id="paragraf-15-ledd-1-punkt-3-ledd-1">dokumentasjon av bokførte opplysninger og slettede opplysninger, dokumentasjon av kontrollsporet mv. og dokumentasjon av balansen,</article></article></li><li data-name="4." value="4"><article class="listArticle" id="paragraf-15-ledd-1-punkt-4"><article class="legalP" id="paragraf-15-ledd-1-punkt-4-ledd-1">revisors skriftlige kommunikasjon med styret etter <a href="lov/2020-11-20-128/§9-5">revisorloven § 9-5</a>,</article></article></li><li data-name="5." value="5"><article class="listArticle" id="paragraf-15-ledd-1-punkt-5"><article class="legalP" id="paragraf-15-ledd-1-punkt-5-ledd-1">avtaler som gjelder virksomheten, med unntak av avtaler av mindre betydning,</article></article></li><li data-name="6." value="6"><article class="listArticle" id="paragraf-15-ledd-1-punkt-6"><article class="legalP" id="paragraf-15-ledd-1-punkt-6-ledd-1">korrespondanse som gir vesentlig tilleggsinformasjon i tilknytning til en bokført opplysning,</article></article></li><li data-name="7." value="7"><article class="listArticle" id="paragraf-15-ledd-1-punkt-7"><article class="legalP" id="paragraf-15-ledd-1-punkt-7-ledd-1">utgående pakksedler eller tilsvarende dokumentasjon som følger varen eller sendes til kjøper på annen måte,</article></article></li><li data-name="8." value="8"><article class="listArticle" id="paragraf-15-ledd-1-punkt-8"><article class="legalP" id="paragraf-15-ledd-1-punkt-8-ledd-1">prisoversikter som kreves utarbeidet ifølge lov eller forskrift.</article></article></li></ol></article><article class="legalP" id="paragraf-15-ledd-2">Regnskapsmateriale som nevnt i første ledd nr. 1 til 4 skal oppbevares i Norge i fem år etter regnskapsårets slutt. Regnskapsmateriale som nevnt i første ledd nr. 5 til 8 skal oppbevares i Norge i tre år og seks måneder etter regnskapsårets slutt. Originalt regnskapsmateriale kan erstattes ved overføring av regnskapsinformasjon til andre media hvis muligheten til å etterprøve pliktig regnskapsrapportering i regnskapsmaterialets oppbevaringstid ikke svekkes. Departementet kan i forskrift fastsette nærmere krav til oppbevaringsmedier.</article><article class="legalP" id="paragraf-15-ledd-3">Oppbevaringspliktig regnskapsmateriale skal oppbevares ordnet og være betryggende sikret mot ødeleggelse, tap og endring. Regnskapsmaterialet skal kunne fremlegges for offentlig kontrollmyndighet i hele oppbevaringstiden i en form som muliggjør etterkontroll.</article><article class="legalP" id="paragraf-15-ledd-4">Regnskapsmaterialet skal være tilgjengelig i lesbar form og skal kunne skrives ut på papir i hele oppbevaringsperioden.</article><article class="legalP" id="paragraf-15-ledd-5">Departementet kan i forskrift fastsette krav om lengre oppbevaringstid for nærmere angitte typer primærdokumentasjon enn det som følger av annet ledd når det finnes nødvendig av hensyn til pliktig regnskapsrapportering eller skatte- og avgiftskontroll. Departementet kan i forskrift eller ved enkeltvedtak gjøre unntak fra bestemmelsene i annet ledd om oppbevaringssted og oppbevaringstid.</article><article class="changesToParent">Endret ved <a href="lov/2012-06-22-35">lover 22 juni 2012 nr. 35</a> (ikr. 1 juli 2012 iflg. <a href="forskrift/2012-06-22-566">res. 22 juni 2012 nr. 566</a>, og med virkning for regnskapsår påbegynt etter 31 des 2012 iflg. <a href="forskrift/2012-09-07-864">res. 7 sep 2012 nr. 864</a>), <a href="lov/2013-12-13-121">13 des 2013 nr. 121</a> (ikr. 1 feb 2014 iflg. <a href="forskrift/2014-01-24-53">res. 24 jan 2014 nr. 53</a>), <a href="lov/2020-11-20-128">20 nov 2020 nr. 128</a> (ikr. 1 jan 2021 iflg. <a href="forskrift/2020-11-20-2420">res. 20 nov 2020 nr. 2420</a>).</article></article><article class="legalArticle" data-lovdata-URL="NL/lov/2004-11-19-73/§13b" data-name="§13b" id="paragraf-16"><h2 class="legalArticleHeader"><span class="legalArticleValue">§ 13 b</span>. <span class="legalArticleTitle">Elektronisk tilgjengelighet</span></h2><article class="legalP" id="paragraf-16-ledd-1">Bokførte opplysninger etter <a href="lov/2004-11-19-73/§7">§ 7</a> første ledd som i utgangspunktet er tilgjengelig elektronisk, skal være tilgjengelig elektronisk i tre år og seks måneder etter regnskapsårets slutt.</article><article class="legalP" id="paragraf-16-ledd-2">Departementet kan i forskrift eller ved enkeltvedtak gjøre unntak fra bestemmelsene i første ledd.</article><article class="changesToParent">Tilføyd ved <a href="lov/2012-06-22-35">lov 22 juni 2012 nr. 35</a> (ikr. 7 sep 2012 med virkning for regnskapsår påbegynt etter 31 des 2012 iflg. <a href="forskrift/2012-09-07-864">res. 7 sep 2012 nr. 864</a>).</article></article><article class="legalArticle" data-lovdata-URL="NL/lov/2004-11-19-73/§14" data-name="§14" id="paragraf-17"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Bistand og informasjon til kontrollmyndighet</span></h2><article class="legalP" id="paragraf-17-ledd-1">Bokføringspliktige skal gi offentlige kontrollmyndigheter nødvendig bistand til innsyn i regnskapssystemet og regnskapsmaterialet og stille til disposisjon utstyr og programvare for dette.</article><article class="legalP" id="paragraf-17-ledd-2">Dersom den bokføringspliktige helt eller delvis har overlatt til en annen å foreta bokføring og oppbevaring av regnskapsmateriale etter denne lov, gjelder pliktene etter første ledd også for den dette er overlatt til.</article><article class="legalP" id="paragraf-17-ledd-3">Kontrollmyndighetene kan kreve regnskapsmateriale som ikke er på norsk, svensk, dansk eller engelsk oversatt til et av disse språkene. Departementet kan i forskrift fastsette nærmere krav til oversettelsen.</article><article class="changesToParent">Endret ved <a href="lov/2012-06-22-35">lov 22 juni 2012 nr. 35</a> (ikr. 1 juli 2012 iflg. <a href="forskrift/2012-06-22-566">res. 22 juni 2012 nr. 566</a>).</article></article><article class="legalArticle" data-lovdata-URL="NL/lov/2004-11-19-73/§15" data-name="§15" id="paragraf-18"><h2 class="legalArticleHeader"><span class="legalArticleValue" data-legalArea="31.16">§ 15</span>. <span class="legalArticleTitle">Straff</span></h2><article class="legalP" id="paragraf-18-ledd-1">Den som overtrer bestemmelser om bokføring eller regnskap, straffes etter <a href="lov/2005-05-20-28/§392">straffeloven §§ 392</a> til <a href="lov/2005-05-20-28/§394">394</a>.</article><article class="changesToParent">Endret ved <a href="lov/2015-06-19-65">lover 19 juni 2015 nr. 65</a> (ikr. 1 okt 2015), <a href="lov/2018-12-20-114">20 des 2018 nr. 114</a>.</article></article><article class="legalArticle" data-lovdata-URL="NL/lov/2004-11-19-73/§16" data-name="§16" id="paragraf-19"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Forskriftshjemmel</span></h2><article class="legalP" id="paragraf-19-ledd-1">Departementet kan gi forskrifter som utfyller bestemmelsene i denne lov og fastsette ytterligere krav, når det finnes nødvendig av hensyn til pliktig regnskapsrapportering eller skatte- og avgiftskontroll.</article></article><article class="legalArticle" data-lovdata-URL="NL/lov/2004-11-19-73/§17" data-name="§17" id="paragraf-20"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Ikrafttredelse</span></h2><article class="legalP" id="paragraf-20-ledd-1">Loven gjelder fra den tid Kongen bestemmer.<sup class="footnotereference" data-footnotereferencevalue="1" data-unique-footnote-counter="1">1</sup> Kongen kan sette i kraft de enkelte bestemmelsene til forskjellig tid. Kongen kan gi overgangsregler.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Etter <a href="forskrift/2004-12-01-1531">vedtak 1 des 2004 nr. 1531</a> trådte loven ikr. 1 jan 2005 med unntak for § 18, som trådte ikr. 1 jan 2006.</article></footer></article><article class="legalArticle" data-lovdata-URL="NL/lov/2004-11-19-73/§18" data-name="§18" id="paragraf-21"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Endringer i andre lover</span></h2><article class="legalP" id="paragraf-21-ledd-1">Fra den tid loven trer ikraft gjøres følgende endringer i andre lover: – – –</article><article class="changesToParent">Endret ved <a href="lov/2005-06-10-46">lov 10 juni 2005 nr. 46</a> (ikr. 1 juli 2005 iflg. <a href="forskrift/2005-06-10-531">res. 10 juni 2005 nr. 531</a>).</article></article></main></body></html>