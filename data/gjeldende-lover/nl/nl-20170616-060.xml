<!DOCTYPE html><html lang="no"><head><title>Lov om klimamål (klimaloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2017-06-16-60</dd><dt class="dokid">DokumentID</dt><dd class="dokid">NL/lov/2017-06-16-60</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="dateInForce">I kraft fra</dt><dd class="dateInForce">2018-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-06-20</dd><dt class="lastChangedBy">Sist endret ved</dt><dd class="lastChangedBy"><a href="lov/2025-06-20-90">lov/2025-06-20-90</a></dd><dt class="legalArea">Rettsområde</dt><dd class="legalArea"><ul><li><a href="legal-areas/12" title="Forurensninger, klima og utslipp">Forurensninger, klima og utslipp</a></li></ul></dd><dt class="dateOfPublication">Kunngjort</dt><dd class="dateOfPublication">2017-06-16</dd><dt class="lastupdated">Rettet</dt><dd class="lastupdated">2021-08-05 (faglige fotnoter fjernet, UU-tilpasset)</dd><dt class="titleShort">Korttittel</dt><dd class="titleShort">Klimaloven</dd><dt class="title">Tittel</dt><dd class="title">Lov om klimamål (klimaloven)</dd><dt class="refid">RefID</dt><dd class="refid">lov/2017-06-16-60</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om klimamål (klimaloven)</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Utslipp og opptak av klimagasser som loven gjelder for</a></li><li><a href="#paragraf-3">§ 3. Klimamål for 2030</a></li><li><a href="#paragraf-4">§ 4. Klimamål for 2035</a></li><li><a href="#paragraf-5">§ 5. Klimamål for 2050</a></li><li><a href="#paragraf-6">§ 6. Gjennomgang av klimamål hvert femte år</a></li><li><a href="#paragraf-7">§ 7. Årlig redegjørelse for Stortinget</a></li><li><a href="#paragraf-8">§ 8. Ikrafttredelse</a></li></ul></li></ul></dd></dl></header><main class="documentBody" data-lovdata-URL="NL/lov/2017-06-16-60" id="dokument"><h1>Lov om klimamål (klimaloven)</h1><article class="legalArticle" data-lovdata-URL="NL/lov/2017-06-16-60/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Loven skal fremme gjennomføring av Norges klimamål som ledd i omstilling til et lavutslippssamfunn i Norge i 2050.</article><article class="legalP" id="paragraf-1-ledd-2">Loven skal fremme åpenhet og offentlig debatt om status, retning og framdrift i dette arbeidet.</article><article class="legalP" id="paragraf-1-ledd-3">Loven skal ikke være til hinder for at klimamål fastsatt i eller i medhold av denne lov kan gjennomføres felles med EU.</article></article><article class="legalArticle" data-lovdata-URL="NL/lov/2017-06-16-60/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Utslipp og opptak av klimagasser som loven gjelder for</span></h2><article class="legalP" id="paragraf-2-ledd-1">Loven gjelder for de utslipp og opptak av klimagasser som omfattes av Norges første nasjonalt fastsatte bidrag under Parisavtalen 12. desember 2015.</article><article class="legalP" id="paragraf-2-ledd-2">Kongen i statsråd kan i forskrift bestemme at loven også skal gjelde for andre utslipp og opptak av klimagasser enn dem som er omfattet av første ledd.</article></article><article class="legalArticle" data-lovdata-URL="NL/lov/2017-06-16-60/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Klimamål for 2030</span></h2><article class="legalP" id="paragraf-3-ledd-1">Målet skal være at klimagassutslippene i 2030 reduseres med minst 55 prosent fra utslippsnivået i referanseåret 1990.</article><article class="changesToParent">Endret ved lover <a href="lov/2021-06-18-129">18 juni 2021 nr. 129</a>, <a href="lov/2023-12-15-90">15 des 2023 nr. 90</a>.</article></article><article class="legalArticle" data-lovdata-URL="NL/lov/2017-06-16-60/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Klimamål for 2035</span></h2><article class="legalP" id="paragraf-4-ledd-1">Målet skal være at klimagassutslippene i 2035 reduseres med minst 70–75 prosent fra utslippsnivået i referanseåret 1990.</article><article class="changesToParent">Tilføyd ved lov <a href="lov/2025-06-20-90">20 juni 2025 nr. 90</a>.</article></article><article class="legalArticle" data-lovdata-URL="NL/lov/2017-06-16-60/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Klimamål for 2050</span></h2><article class="legalP" id="paragraf-5-ledd-1">Målet skal være at Norge skal bli et lavutslippssamfunn i 2050. Med lavutslippssamfunn menes et samfunn hvor klimagassutslippene, ut fra beste vitenskapelige grunnlag, utslippsutviklingen globalt og nasjonale omstendigheter, er redusert for å motvirke skadelige virkninger av global oppvarming som beskrevet i Parisavtalen 12. desember 2015 artikkel 2 nr. 1 bokstav a.</article><article class="legalP" id="paragraf-5-ledd-2">Målet skal være at klimagassutslippene i 2050 reduseres i størrelsesorden 90 til 95 prosent fra utslippsnivået i referanseåret 1990. Ved vurdering av måloppnåelse skal det tas hensyn til effekten av norsk deltakelse i det europeiske klimakvotesystemet for virksomheter.</article><article class="changesToParent">Endret ved lover <a href="lov/2021-06-18-129">18 juni 2021 nr. 129</a>, <a href="lov/2025-06-20-90">20 juni 2025 nr. 90</a> (tidligere § 4).</article></article><article class="legalArticle" data-lovdata-URL="NL/lov/2017-06-16-60/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Gjennomgang av klimamål hvert femte år</span></h2><article class="legalP" id="paragraf-6-ledd-1">For å fremme omstilling til et lavutslippssamfunn, jf. <a href="lov/2017-06-16-60/§5">§ 5</a>, skal regjeringen i 2020 og deretter hvert femte år legge fram for Stortinget oppdaterte klimamål. Disse skal<ol class="defaultList" type="a"><li data-name="a." value="1"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">legge til grunn beste vitenskapelige grunnlag</article></article></li><li data-name="b." value="2"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">så langt som mulig være tallfestede og målbare.</article></article></li></ol></article><article class="legalP" id="paragraf-6-ledd-2">Klimamål etter paragrafen her skal utgjøre en progresjon fra forrige mål og fremme gradvis omstilling fram mot 2050.</article><article class="legalP" id="paragraf-6-ledd-3">Klimamål skal være forenlig med Norges nasjonalt fastsatte bidrag under Parisavtalen 12. desember 2015 og eventuell felles gjennomføring med EU.</article><article class="legalP" id="paragraf-6-ledd-4">Loven skal ikke være til hinder for at det, som et supplement til klimamål etter første til tredje ledd, fastsettes andre typer mål for å fremme omstilling til et lavutslippssamfunn.</article><article class="changesToParent">Endret ved lov <a href="lov/2025-06-20-90">20 juni 2025 nr. 90</a> (tidligere § 5).</article></article><article class="legalArticle" data-lovdata-URL="NL/lov/2017-06-16-60/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Årlig redegjørelse for Stortinget</span></h2><article class="legalP" id="paragraf-7-ledd-1">I budsjettproposisjonen for neste års statsbudsjett skal regjeringen redegjøre for<ol class="defaultList" type="a"><li data-name="a." value="1"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">hvordan Norge kan nå klimamål som nevnt i <a href="lov/2017-06-16-60/§3">§§ 3</a> til <a href="lov/2017-06-16-60/§6">6</a></article></article></li><li data-name="b." value="2"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">klimaeffekten av fremlagt budsjett.</article></article></li></ol></article><article class="legalP" id="paragraf-7-ledd-2">Regjeringen skal, basert på et faglig grunnlag, hvert år overfor Stortinget på egnet vis redegjøre for<ol class="defaultList" type="a"><li data-name="a." value="1"><article class="listArticle" id="paragraf-7-ledd-2-punkt-1"><article class="legalP" id="paragraf-7-ledd-2-punkt-1-ledd-1">utviklingen i utslipp og opptak av klimagasser, framskrivinger av utslipp og opptak og gjennomføring av klimamål som nevnt i <a href="lov/2017-06-16-60/§3">§§ 3</a> til <a href="lov/2017-06-16-60/§6">6</a></article></article></li><li data-name="b." value="2"><article class="listArticle" id="paragraf-7-ledd-2-punkt-2"><article class="legalP" id="paragraf-7-ledd-2-punkt-2-ledd-1">hvordan Norge forberedes på og tilpasses klimaendringene</article></article></li><li data-name="c." value="3"><article class="listArticle" id="paragraf-7-ledd-2-punkt-3"><article class="legalP" id="paragraf-7-ledd-2-punkt-3-ledd-1">en oversikt som synliggjør sektorvise utslippsbaner innenfor ikke-kvotepliktig sektor og hvilke typer tiltak som vil være nødvendig for å realisere disse</article></article></li><li data-name="d." value="4"><article class="listArticle" id="paragraf-7-ledd-2-punkt-4"><article class="legalP" id="paragraf-7-ledd-2-punkt-4-ledd-1">status for Norges karbonbudsjett, også innenfor et eventuelt klimasamarbeid med EU om felles oppfyllelse av klimamål.</article></article></li></ol></article><article class="changesToParent">Endret ved lov <a href="lov/2025-06-20-90">20 juni 2025 nr. 90</a> (tidligere § 6).</article></article><article class="legalArticle" data-lovdata-URL="NL/lov/2017-06-16-60/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Loven gjelder fra den tid<sup class="footnotereference" data-footnotereferencevalue="1" data-unique-footnote-counter="1">1</sup> Kongen bestemmer.</article><article class="changesToParent">Endret ved lov <a href="lov/2025-06-20-90">20 juni 2025 nr. 90</a> (tidligere § 7).</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1 jan 2018 iflg. <a href="forskrift/2017-06-16-790">res. 16 juni 2017 nr. 790</a>.</article></footer></article></main></body></html>