<!DOCTYPE html><html lang="no"><head><title>Lov om statlig naturoppsyn (naturoppsynsloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1996-06-21-38</dd><dt class="dokid">DokumentID</dt><dd class="dokid">NL/lov/1996-06-21-38</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="dateInForce">I kraft fra</dt><dd class="dateInForce">1996-06-21</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-07-01</dd><dt class="lastChangedBy">Sist endret ved</dt><dd class="lastChangedBy"><a href="lov/2021-06-18-127">lov/2021-06-18-127</a> fra 2021-07-01</dd><dt class="legalArea">Rettsområde</dt><dd class="legalArea"><ul><li><a href="legal-areas/22" title="Miljøvern, natur og friluftsliv">Miljøvern, natur og friluftsliv</a> &gt; <a href="legal-areas/22.04" title="Naturmangfold/naturfredning">Naturmangfold/naturfredning</a></li></ul></dd><dt class="lastupdated">Rettet</dt><dd class="lastupdated">2022-04-01 (tegnsetting i lister tilpasset universell utforming)</dd><dt class="titleShort">Korttittel</dt><dd class="titleShort">Naturoppsynsloven</dd><dt class="title">Tittel</dt><dd class="title">Lov om statlig naturoppsyn (naturoppsynsloven)</dd><dt class="miscInformation">Annet om dokumentet</dt><dd class="miscInformation">Lovens tittel endret ved <a href="lov/2013-06-14-49">lov 14 juni 2013 nr. 49</a> (korttittel tilføyd).</dd><dt class="refid">RefID</dt><dd class="refid">lov/1996-06-21-38</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om statlig naturoppsyn (naturoppsynsloven)</a><ul class="tocSubUl"><li><a href="#paragraf-1">§ 1. Lovens formål og stedlige virkeområde</a></li><li><a href="#paragraf-2">§ 2. Oppsynets oppgaver</a></li><li><a href="#paragraf-3">§ 3. Oppsynets fullmakter</a></li><li><a href="#paragraf-4">§ 4. Forholdet til politiet</a></li><li><a href="#paragraf-5">§ 5. Den sentrale administrasjon</a></li><li><a href="#paragraf-6">§ 6. Oppsynets taushetsplikt</a></li><li><a href="#paragraf-7">§ 7. Ikrafttredelse</a></li></ul></li></ul></dd></dl></header><main class="documentBody" data-lovdata-URL="NL/lov/1996-06-21-38" id="dokument"><h1>Lov om statlig naturoppsyn (naturoppsynsloven)</h1><article class="legalArticle" data-lovdata-URL="NL/lov/1996-06-21-38/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Lovens formål og stedlige virkeområde</span></h2><article class="legalP" id="paragraf-1-ledd-1">For å ivareta nasjonale miljøverdier og forebygge miljøkriminalitet kan Kongen opprette et naturoppsyn.</article><article class="legalP" id="paragraf-1-ledd-2">Oppsynets stedlige virkeområde er sammenfallende med det stedlige virkeområde til lovene nevnt i <a href="lov/1996-06-21-38/§2">§ 2</a> første ledd.</article></article><article class="legalArticle" data-lovdata-URL="NL/lov/1996-06-21-38/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Oppsynets oppgaver</span></h2><article class="legalP" id="paragraf-2-ledd-1">Oppsynet skal føre kontroll med at bestemmelsene gitt i eller i medhold av<ol class="defaultList" type="1"><li data-name="1." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><a href="lov/1957-06-28-16">lov 28. juni 1957 nr. 16 om friluftslivet</a>,</article></article></li><li data-name="2." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><a href="lov/2009-06-19-100">lov 19. juni 2009 nr. 100 om forvaltning av naturens mangfold (naturmangfoldloven)</a>, og eldre vernevedtak som nevnt i <a href="lov/2009-06-19-100/§77">naturmangfoldloven § 77</a>,</article></article></li><li data-name="3." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1"><a href="lov/1977-06-10-82">lov 10. juni 1977 nr. 82 om motorferdsel i utmark og vassdrag</a>,</article></article></li><li data-name="4." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1"><a href="lov/1978-06-09-50">lov 9. juni 1978 nr. 50 om kulturminner</a>,</article></article></li><li data-name="5." value="5"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1"><a href="lov/1981-05-29-38">lov 29. mai 1981 nr. 38</a> om viltet,</article></article></li><li data-name="6." value="6"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1"><a href="lov/1992-05-15-47">lov 15. mai 1992 nr. 47</a> om laksefisk og innlandsfisk m.v.,</article></article></li><li data-name="7." value="7"><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1"><a href="lov/2009-06-05-35">lov 5. juni 2009 nr. 35 om naturområder i Oslo og nærliggende kommuner (markaloven)</a>, og</article></article></li><li data-name="8." value="8"><article class="listArticle" id="paragraf-2-ledd-1-punkt-8"><article class="legalP" id="paragraf-2-ledd-1-punkt-8-ledd-1"><a href="lov/1998-06-26-47/§40">lov 26. juni 1998 nr. 47 om fritids- og småbåter § 40</a></article></article></li></ol><p class="leddfortsettelse">blir overholdt. Det samme gjelder <a href="lov/1981-03-13-6">lov 13. mars 1981 nr. 6 om vern mot forurensninger og om avfall</a>, så langt departementet bestemmer.</p></article><article class="legalP" id="paragraf-2-ledd-2">Departementet kan gi forskrift om at oppsynet skal føre kontroll med overholdelsen av bestemmelser gitt i medhold av <a href="lov/2008-06-27-71">plan- og bygningsloven</a> så langt disse er gitt for å gjennomføre <a href="lov/2009-06-19-100/kapvi">naturmangfoldloven kapittel VI</a> (utvalgte naturtyper).</article><article class="legalP" id="paragraf-2-ledd-3">Oppsynet kan drive veiledning og informasjon, samtidig som det kan drive skjøtsel, registrering og dokumentasjon.</article><article class="legalP" id="paragraf-2-ledd-4">Departementet kan pålegge oppsynet andre oppgaver.</article><article class="legalP" id="paragraf-2-ledd-5">På Finnmarkseiendommens grunn skal oppsynet føre den ytterligere kontroll som departementet og Finnmarkseiendommen avtaler.</article><article class="changesToParent">Endret ved lover <a href="lov/2005-06-17-85">17 juni 2005 nr. 85</a> (ikr. 1 juli 2006 iflg. <a href="forskrift/2006-05-12-509">res. 12 mai 2006 nr. 509</a>), <a href="lov/2009-06-19-100">19 juni 2009 nr. 100</a> (ikr. 1 juli 2009 iflg. <a href="forskrift/2009-06-19-704">res. 19 juni 2009 nr. 704</a>), <a href="lov/2009-06-05-35">5 juni 2009 nr. 35</a> (ikr. 1 sep 2009 iflg. <a href="forskrift/2009-06-05-618">res. 5 juni 2009 nr. 618</a>), <a href="lov/2010-09-17-57">17 sep 2010 nr. 57</a>, <a href="lov/2013-06-14-49">14 juni 2013 nr. 49</a>. <strong>Endres</strong> ved lov <a href="lov/2025-06-10-33">10 juni 2025 nr. 33</a> (i kraft 1 jan 2026 iflg. <a href="forskrift/2025-06-10-966">res. 10 juni 2025 nr. 966</a>). <strong>Endres</strong> ved lov <a href="lov/2025-06-20-102">20 juni 2025 nr. 102</a> (i kraft 1 juli 2026 iflg. <a href="forskrift/2025-06-20-1105">res. 20 juni 2025 nr. 1105</a>).</article></article><article class="legalArticle" data-lovdata-URL="NL/lov/1996-06-21-38/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Oppsynets fullmakter</span></h2><article class="legalP" id="paragraf-3-ledd-1">Oppsynet har rett til å ferdes med bruk av motorkjøretøy, båt eller luftfartøy når dette er nødvendig for utføring av oppsynets oppgaver. Motorferdsel skal skje så skånsomt og begrenset som forholdene tillater.</article><article class="legalP" id="paragraf-3-ledd-2">Når det er nødvendig for å føre kontroll med at reglene angitt i <a href="lov/1996-06-21-38/§2">§ 2</a> første og annet ledd blir overholdt og det ikke etter sakens art og forholdene ellers vil være et uforholdsmessig inngrep, kan oppsynet<ol class="defaultList" type="a"><li data-name="a." value="1"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">stanse personer, kjøretøy og fartøy</article></article></li><li data-name="b." value="2"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">kreve fremlagt tillatelser, dispensasjoner mv. som er påkrevet etter de lover oppsynet fører tilsyn med og som er pliktig å medbringe</article></article></li><li data-name="c." value="3"><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">kreve opplysninger om navn, fødselsdato, registrert adresse og nåværende bosted samt kreve opplysninger av betydning for om reglene i <a href="lov/1996-06-21-38/§2">§ 2</a> første og annet ledd er overholdt, såfremt opplysningene ikke er underlagt lovbestemt taushetsplikt</article></article></li><li data-name="d." value="4"><article class="listArticle" id="paragraf-3-ledd-2-punkt-4"><article class="legalP" id="paragraf-3-ledd-2-punkt-4-ledd-1">kreve adgang til private veier, og ved mistanke om overtredelse av regler nevnt i <a href="lov/1996-06-21-38/§2">§ 2</a> første og annet ledd kreve adgang til innmark, med unntak av hustomt og gårdsplass</article></article></li><li data-name="e." value="5"><article class="listArticle" id="paragraf-3-ledd-2-punkt-5"><article class="legalP" id="paragraf-3-ledd-2-punkt-5-ledd-1">gjennomføre lyd- og bildeopptak og andre dokumentasjonstiltak som er tilsvarende lite inngripende</article></article></li><li data-name="f." value="6"><article class="listArticle" id="paragraf-3-ledd-2-punkt-6"><article class="legalP" id="paragraf-3-ledd-2-punkt-6-ledd-1">bortvise personer eller pålegge fjerning av kjøretøy, fartøy og gjenstander for å stanse pågående ulovlig adferd i strid med bestemmelsene nevnt i <a href="lov/1996-06-21-38/§2">§ 2</a> første og annet ledd.</article></article></li></ol></article><article class="legalP" id="paragraf-3-ledd-3">Første og annet ledd innskrenker ikke de fullmakter som følger av lovene nevnt i <a href="lov/1996-06-21-38/§2">§ 2</a> første og annet ledd.</article><article class="legalP" id="paragraf-3-ledd-4">Når oppsynet fører kontroll med at reglene nevnt i <a href="lov/1996-06-21-38/§2">§ 2</a> første og annet ledd blir overholdt, plikter den som blir kontrollert å etterkomme pålegg gitt i medhold av <a href="lov/1996-06-21-38/§3">§ 3</a> annet ledd.</article><article class="legalP" id="paragraf-3-ledd-5">Med bøter eller fengsel inntil 3 måneder straffes den som ved kontroll forsettlig eller uaktsomt unnlater å etterkomme pålegg gitt i medhold av annet ledd bokstav a til d og f.</article><article class="changesToParent">Tilføyd ved <a href="lov/2013-06-14-49">lov 14 juni 2013 nr. 49</a>.</article></article><article class="legalArticle" data-lovdata-URL="NL/lov/1996-06-21-38/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forholdet til politiet</span></h2><article class="legalP" id="paragraf-4-ledd-1">Oppsynspersonell kan gis begrenset politimyndighet etter lov av 1. oktober 1995 nr. 53<sup class="footnotereference" data-footnotereferencevalue="1" data-unique-footnote-counter="1">1</sup> om politiet, og er ved utøvelse av denne myndighet underlagt politiet.</article><article class="legalP" id="paragraf-4-ledd-2">Oppsynets kontrollvirksomhet skal utføres i nært samarbeid med og supplere det lokale politi.</article><article class="changesToParent">Endret ved <a href="lov/2013-06-14-49">lov 14 juni 2013 nr. 49</a> (tidligere § 3).</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Inkurie: Skal være <a href="lov/1995-08-04-53">lov 4. august 1995 nr. 53</a>.</article></footer></article><article class="legalArticle" data-lovdata-URL="NL/lov/1996-06-21-38/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Den sentrale administrasjon</span></h2><article class="legalP" id="paragraf-5-ledd-1">Departementet har ansvar for gjennomføringen av loven. Departementet fører den nødvendige kontroll med oppsynet, gir regler om samarbeid med andre oppsynsordninger, samt instrukser det finner påkrevd av hensyn til virksomheten.</article><article class="legalP" id="paragraf-5-ledd-2">Departementet kan gi bestemmelser til utfylling og gjennomføring av reglene i loven her.</article><article class="changesToParent">Endret ved <a href="lov/2013-06-14-49">lov 14 juni 2013 nr. 49</a> (tidligere § 4).</article></article><article class="legalArticle" data-lovdata-URL="NL/lov/1996-06-21-38/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Oppsynets taushetsplikt</span></h2><article class="legalP" id="paragraf-6-ledd-1">Enhver som utfører oppsynstjeneste etter loven her, har taushetsplikt etter <a href="lov/1967-02-10/§13">forvaltningsloven §§ 13</a> til <a href="lov/1967-02-10/§13e">13 e</a> og <a href="lov/1967-02-10/§13g">13 g</a>. Oppsynspersonell har også taushetsplikt om sårbart natur- og kulturmiljø med særlig verneverdi som de får kjennskap til i sitt arbeid, med de begrensninger som følger av <a href="lov/1967-02-10/§13a">forvaltningsloven §§ 13 a</a> til <a href="lov/1967-02-10/§13e">13 e</a> og <a href="lov/1967-02-10/§13g">13 g</a>.</article><article class="legalP" id="paragraf-6-ledd-2">Ved utøvelse av begrenset politimyndighet har oppsynspersonell i tillegg den taushetsplikt som gjelder for slik myndighetsutøvelse.</article><article class="changesToParent">Endret ved lover <a href="lov/2013-06-14-49">14 juni 2013 nr. 49</a>, tidligere § 5, <a href="lov/2021-06-18-127">18 juni 2021 nr. 127</a> (ikr. 1 juli 2021 iflg. <a href="forskrift/2021-06-18-2026">res. 18 juni 2021 nr. 2026</a>).</article></article><article class="legalArticle" data-lovdata-URL="NL/lov/1996-06-21-38/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Loven trer i kraft straks.</article><article class="changesToParent">Endret ved <a href="lov/2013-06-14-49">lov 14 juni 2013 nr. 49</a>, tidligere § 6.</article></article></main></body></html>