<!DOCTYPE html><html lang="nb"><head><title>Lov om norsk internasjonalt skipsregister [NIS-loven]</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1987-06-12-48</dd><dt class="dokid">DokumentID</dt><dd class="dokid">NL/lov/1987-06-12-48</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">1987-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2022-12-20</dd><dt class="lastChangedBy">Sist endret ved</dt><dd class="lastChangedBy"><a href="lov/2022-12-20-122">lov/2022-12-20-122</a></dd><dt class="legalArea">Rettsområde</dt><dd class="legalArea"><ul><li><a href="legal-areas/08" title="Fast eiendoms rettsforhold">Fast eiendoms rettsforhold</a> &gt; <a href="legal-areas/08.10" title="Tinglysing. Registrering">Tinglysing. Registrering</a></li> <li><a href="legal-areas/11" title="Forvaltnings- og kommunalrett">Forvaltnings- og kommunalrett</a> &gt; <a href="legal-areas/11.04" title="Statistikk. Registrering">Statistikk. Registrering</a></li> <li><a href="legal-areas/33" title="Transport og kommunikasjoner">Transport og kommunikasjoner</a> &gt; <a href="legal-areas/33.05" title="Skipsfart">Skipsfart</a></li></ul></dd><dt class="lastupdated">Rettet</dt><dd class="lastupdated">2021-08-16 (faglige fotnoter fjernet, UU-tilpasset)</dd><dt class="titleShort">Korttittel</dt><dd class="titleShort">NIS-loven – NISl</dd><dt class="title">Tittel</dt><dd class="title">Lov om norsk internasjonalt skipsregister [NIS-loven]</dd><dt class="miscInformation">Annet om dokumentet</dt><dd class="miscInformation">Se innledende note til sjøl.</dd><dt class="refid">RefID</dt><dd class="refid">lov/1987-06-12-48</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om norsk internasjonalt skipsregister [NIS-loven]</a><ul class="tocSubUl"><li><a href="#kapittel-1" data-child-interval="§§ 1 – 5">Kap. I. Alminnelige bestemmelser.</a><ul class="tocSubUl"><li><a href="#kapittel-1-paragraf-1">§ 1. Vilkår for registrering.</a></li><li><a href="#kapittel-1-paragraf-2">§ 2. Registreringsmyndighet. Kjenningssignal.</a></li><li><a href="#kapittel-1-paragraf-3">§ 3. Anvendelse av annen norsk rett enn denne lov.</a></li><li><a href="#kapittel-1-paragraf-4">§ 4. Begrensning av fartsområde.</a></li><li><a href="#kapittel-1-paragraf-5">§ 5. Gebyrer.</a></li></ul></li><li><a href="#kapittel-2" data-child-interval="§§ 6 – 8">Kap. II. Særbestemmelser for skip i norsk internasjonalt skipsregister.</a><ul class="tocSubUl"><li><a href="#kapittel-2-paragraf-1">§ 6. Lønns- og arbeidsforhold.</a></li><li><a href="#kapittel-2-paragraf-2">§ 7. Arbeidstid og hviletid</a></li><li><a href="#kapittel-2-paragraf-3">§ 8. Skipsarbeidsloven</a></li></ul></li><li><a href="#kapittel-3" data-child-interval="§§ 9 – 13">Kap. III. Forskrifter, straff, slettelse mv.</a><ul class="tocSubUl"><li><a href="#kapittel-3-paragraf-1">§ 9. Forskrifter og fullmakt til å innhente opplysninger.</a></li><li><a href="#kapittel-3-paragraf-2">§ 10. Bestemmelser som skal være tilgjengelige for mannskapet.</a></li><li><a href="#kapittel-3-paragraf-3">§ 11. Straff.</a></li><li><a href="#kapittel-3-paragraf-4">§ 12. Slettelse.</a></li><li><a href="#kapittel-3-paragraf-5">§ 13. Overtredelsesgebyr</a></li></ul></li><li><a href="#kapittel-4" data-child-interval="§§ 14 – 17">Kapittel IV. Bareboatregistrering</a><ul class="tocSubUl"><li><a href="#kapittel-4-paragraf-1">§ 14. Bareboatregistrering i Norsk internasjonalt skipsregister</a></li><li><a href="#kapittel-4-paragraf-2">§ 15. Sletting av bareboatregistrerte skip</a></li><li><a href="#kapittel-4-paragraf-3">§ 16. Bareboat-utflagging</a></li><li><a href="#kapittel-4-paragraf-4">§ 17. Bortfall av tillatelse til bareboatregistrering</a></li></ul></li><li><a href="#kapittel-5" data-child-interval="§§ 18 – 19">Kap. V. Ikrafttredelse m.v.</a><ul class="tocSubUl"><li><a href="#kapittel-5-paragraf-1">§ 18. Ikrafttredelse.</a></li><li><a href="#kapittel-5-paragraf-2">§ 19. Oppheving og endring av andre lover og bestemmelser.</a></li></ul></li></ul></li></ul></dd></dl></header><main class="documentBody" data-lovdata-URL="NL/lov/1987-06-12-48" id="dokument"><h1>Lov om norsk internasjonalt skipsregister [NIS-loven]</h1><section class="section" data-name="kapI" id="kapittel-1" data-lovdata-URL="NL/lov/1987-06-12-48/KAPITTEL_1"><h2>Kap. I. Alminnelige bestemmelser.</h2><article class="legalArticle" data-lovdata-URL="NL/lov/1987-06-12-48/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Vilkår for registrering.</span></h3><article class="legalP" id="kapittel-1-paragraf-1-ledd-1">På begjæring kan maskindrevne passasjerskip, lasteskip og luftputefartøy samt boreplattformer og andre flyttbare innretninger, registreres i norsk internasjonalt skipsregister når de ikke er innført i et annet lands register, og:<ol class="defaultList" type="1"><li data-name="1." value="1"><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">eieren tilfredsstiller nasjonalitetsvilkårene i <a href="lov/1994-06-24-39/§1">sjøloven § 1</a>; eller</article></article></li><li data-name="2." value="2"><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">eieren, dersom denne ikke tilfredsstiller nasjonalitetsvilkårene i <a href="lov/1994-06-24-39/§1">sjøloven § 1</a>, <ol class="defaultList" type="a"><li data-name="a." value="1"><article class="listArticle" id="kapittel-1-paragraf-1-ledd-1-punkt-2-ledd-1-punkt-1"><article class="legalP" id="kapittel-1-paragraf-1-ledd-1-punkt-2-ledd-1-punkt-1-ledd-1">er aksjeselskap, allmennaksjeselskap eller kommandittselskap med hovedkontor i Norge; eller</article></article></li><li data-name="b." value="2"><article class="listArticle" id="kapittel-1-paragraf-1-ledd-1-punkt-2-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1-punkt-2-ledd-1">er partrederi, med bestyrende reder som tilfredsstiller bestemmelsene om bestyrende reder i sjøloven kapittel 5.</article></article></li></ol></article></article></li><li data-name="3." value="3"><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1">Eieren, dersom denne ikke tilfredsstiller vilkårene i pkt 1 eller 2, har oppnevnt en representant som har fullmakt til å ta imot søksmål på vegne av eieren. Representanten må fylle de nasjonalitetskrav som stilles til bestyrende reder i <a href="lov/1994-06-24-39/§103">sjøloven § 103</a>.</article></article></li></ol></article><article class="legalP" id="kapittel-1-paragraf-1-ledd-2">Driften av skip som er registrert i medhold av pkt. 2 eller 3 ovenfor, skal forestås av norsk rederi med hovedkontor i Norge.</article><article class="legalP" id="kapittel-1-paragraf-1-ledd-3">Kongen kan ved forskrift gi adgang for registrering av andre fartøyer og innretninger.</article><article class="legalP" id="kapittel-1-paragraf-1-ledd-4">Et skip som anses som norsk etter <a href="lov/1987-06-12-48/§1">§ 1</a> første ledd, anses likevel ikke som norsk så lenge det i henhold til <a href="lov/1987-06-12-48/§16">§ 16</a> er bareboatregistrert i en annen stat.</article><article class="legalP" id="kapittel-1-paragraf-1-ledd-5">Et skip som er innført i et annet lands skipsregister, anses likevel som norsk hvis det er bareboatregistrert i norsk skipsregister i henhold til <a href="lov/1987-06-12-48/§14">§ 14</a>.</article><article class="changesToParent">Endret ved <a href="lov/1994-06-24-39">lover 24 juni 1994 nr. 39</a>, <a href="lov/1995-12-08-65">8 des 1995 nr. 65</a>, <a href="lov/1997-06-13-44">13 juni 1997 nr. 44</a> (ikr. 1 jan 1999 iflg. <a href="forskrift/1998-07-17-615">res. 17 juli 1998 nr. 615</a>), <a href="lov/2020-04-17-28">17 april 2020 nr. 28</a> (ikr. 1 juli 2020 iflg. <a href="forskrift/2020-04-17-818">res. 17 april 2020 nr. 818</a>).</article></article><article class="legalArticle" data-lovdata-URL="NL/lov/1987-06-12-48/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Registreringsmyndighet. Kjenningssignal.</span></h3><article class="legalP" id="kapittel-1-paragraf-2-ledd-1">Norsk internasjonalt skipsregister føres av den tjenestemann Kongen bestemmer.</article><article class="legalP" id="kapittel-1-paragraf-2-ledd-2">Skip som registreres i norsk internasjonalt skipsregister skal tildeles kjenningssignal av Skipsregistrene som skiller seg tydelig fra kjenningssignal som tildeles andre norske skip.</article><article class="changesToParent">Endret ved <a href="lov/1992-05-15-46">lover 15 mai 1992 nr. 46</a>, <a href="lov/2007-02-16-9">16 feb 2007 nr. 9</a> (ikr. 1 juli 2007 iflg. <a href="forskrift/2007-02-16-170">res. 16 feb 2007 nr. 170</a>).</article></article><article class="legalArticle" data-lovdata-URL="NL/lov/1987-06-12-48/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Anvendelse av annen norsk rett enn denne lov.</span></h3><article class="legalP" id="kapittel-1-paragraf-3-ledd-1">Norsk rett gjelder for ethvert skip i norsk internasjonalt skipsregister med mindre annet er uttrykkelig bestemt i eller i medhold av lov.</article><article class="legalP" id="kapittel-1-paragraf-3-ledd-2">Kongen kan gjøre unntak fra sjøloven for skip i norsk internasjonalt skipsregister.</article><article class="changesToParent">Endret ved <a href="lov/1994-06-24-39">lov 24 juni 1994 nr. 39</a>.</article></article><article class="legalArticle" data-lovdata-URL="NL/lov/1987-06-12-48/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Begrensning av fartsområde.</span></h3><article class="legalP" id="kapittel-1-paragraf-4-ledd-1">Skip registrert i norsk internasjonalt skipsregister tillates ikke å føre last eller passasjerer mellom norske havner eller å gå i fast rute med passasjerer mellom norsk og utenlandsk havn. Som norsk havn anses i denne lov også innretning for olje- og gassvirksomhet på norsk kontinentalsokkel.</article><article class="legalP" id="kapittel-1-paragraf-4-ledd-2">Kongen kan ved forskrift fastsette annet fartsområde for skip registrert i norsk internasjonalt skipsregister enn det som er angitt i første ledd.</article><article class="legalP" id="kapittel-1-paragraf-4-ledd-3">For forsyningsskip, hjelpefartøyer, boreplattformer og andre flyttbare innretninger registrert i norsk internasjonalt skipsregister kan Kongen ved forskrift fastsette fartsområdet.</article><article class="legalP" id="kapittel-1-paragraf-4-ledd-4">Forbudet i første ledd gjelder ikke for skip i Norsk internasjonalt skipsregister som er bareboatregistrert i en annen stat etter <a href="lov/1987-06-12-48/§16">§ 16</a>.</article><article class="changesToParent">Endret ved <a href="lov/2020-04-17-28">lov 17 april 2020 nr. 28</a> (ikr. 1 juli 2020 iflg. <a href="forskrift/2020-04-17-818">res. 17 april 2020 nr. 818</a>).</article></article><article class="legalArticle" data-lovdata-URL="NL/lov/1987-06-12-48/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Gebyrer.</span></h3><article class="legalP" id="kapittel-1-paragraf-5-ledd-1">For registrering eller anmerkning i norsk internasjonalt skipsregister betales gebyr som fastsatt av Kongen. Det samme gjelder for pantattest som gjelder norsk internasjonalt skipsregister.</article><article class="legalP" id="kapittel-1-paragraf-5-ledd-2">Krav på registreringsgebyr og gebyr for utskrifter m.m. knyttet til skip registrert i Norsk Internasjonalt Skipsregister er tvangsgrunnlag for utlegg.</article><article class="changesToParent">Endret ved <a href="lov/1992-05-15-46">lover 15 mai 1992 nr. 46</a>, <a href="lov/2010-03-26-10">26 mars 2010 nr. 10</a>, <a href="lov/2013-01-11-3">11 jan 2013 nr. 3</a> (ikr. 1 juni 2013 iflg. <a href="forskrift/2013-05-24-533">res. 24 mai 2013 nr. 533</a>).</article></article></section><section class="section" data-name="kapII" id="kapittel-2" data-lovdata-URL="NL/lov/1987-06-12-48/KAPITTEL_2"><h2>Kap. II. Særbestemmelser for skip i norsk internasjonalt skipsregister.</h2><article class="legalArticle" data-lovdata-URL="NL/lov/1987-06-12-48/§6" data-name="§6" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Lønns- og arbeidsforhold.</span></h3><article class="legalP" id="kapittel-2-paragraf-1-ledd-1">Arbeids- og lønnsvilkår og andre arbeidsforhold på skip i dette register fastsettes i tariffavtale, som uttrykkelig angir at den gjelder for slik tjeneste. Tariffavtale uten slik angivelse gjelder ikke for tjeneste på skip i dette register.</article><article class="legalP" id="kapittel-2-paragraf-1-ledd-2">Norske fagforeninger har rett til å delta i alle forhandlinger om inngåelse av tariffavtale. Tariffavtale kan inngås med norske og/eller utenlandske fagforeninger.</article><article class="legalP" id="kapittel-2-paragraf-1-ledd-3">I tariffavtale som nevnt i første ledd skal det uttrykkelig angis at avtalen er underlagt norsk rett og norske domstoler. Dog kan tariffavtalepartene fravike bestemmelsene i <a href="lov/2012-01-27-9/§8">lov 27. januar 2012 nr. 9 om arbeidstvister § 8</a> andre og tredje ledd og <a href="lov/2012-01-27-9/kap3">kapittel 3</a> til <a href="lov/2012-01-27-9/kap5">5</a>, dersom tariffavtalen istedenfor å henvise til norske domstoler uttrykkelig bestemmer at tvister om avtalen skal være underlagt domstolene og prosessuelle regler, herunder regler om megling, i et annet land.</article><article class="legalP" id="kapittel-2-paragraf-1-ledd-4">I individuell ansettelsesavtale for tjeneste på skip i dette register skal det uttrykkelig angis at avtalen er underlagt norsk rett og norske domstoler, men at sak mot rederiet i anledning den ansattes tjeneste på skipet kan anlegges enten ved norsk domstol eller ved domstol i det land hvor den ansatte har sitt bosted. Avtale som nevnt i første punktum er ikke til hinder for at sak reises i et annet land når det følger av Luganokonvensjonen 2007 at det skal være adgang til det.</article><article class="changesToParent">Endret ved <a href="lov/1993-01-08-21">lover 8 jan 1993 nr. 21</a>, <a href="lov/1996-06-28-40">28 juni 1996 nr. 40</a>, <a href="lov/2009-06-19-79">19 juni 2009 nr. 79</a> (ikr. 1 jan 2010 iflg. <a href="forskrift/2009-10-16-1279">res. 16 okt 2009 nr. 1279</a>), <a href="lov/2022-12-20-122">20 des 2022 nr. 122</a>.</article></article><article class="legalArticle" data-lovdata-URL="NL/lov/1987-06-12-48/§7" data-name="§7" id="kapittel-2-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Arbeidstid og hviletid</span></h3><article class="legalP" id="kapittel-2-paragraf-2-ledd-1"><a href="lov/2007-02-16-9/§23">Lov om skipssikkerhet (skipssikkerhetsloven) §§ 23</a> og <a href="lov/2007-02-16-9/§24">24</a> gjelder for skip i dette register.</article><article class="legalP" id="kapittel-2-paragraf-2-ledd-2">Arbeidstid utover alminnelig arbeidstid skal godtgjøres som fastsatt i avtale mellom partene.</article><article class="changesToParent">Endret ved <a href="lov/1998-06-26-51">lover 26 juni 1998 nr. 51</a>, <a href="lov/2002-06-28-60">28 juni 2002 nr. 60</a>, <a href="lov/2007-02-16-9">16 feb 2007 nr. 9</a> (ikr. 1 juli 2007 iflg. <a href="forskrift/2007-02-16-170">res. 16 feb 2007 nr. 170</a>).</article></article><article class="legalArticle" data-lovdata-URL="NL/lov/1987-06-12-48/§8" data-name="§8" id="kapittel-2-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Skipsarbeidsloven</span></h3><article class="legalP" id="kapittel-2-paragraf-3-ledd-1">Bestemmelsene i <a href="lov/2013-06-21-102/§3-1">skipsarbeidsloven § 3-1</a> fjerde ledd, <a href="lov/2013-06-21-102/§3-3">§§ 3-3</a> til <a href="lov/2013-06-21-102/§3-8">3-8</a>, <a href="lov/2013-06-21-102/§4-2">§ 4-2</a> tredje ledd, <a href="lov/2013-06-21-102/§4-6">§ 4-6</a> første ledd bokstav a, <a href="lov/2013-06-21-102/§5-2">§ 5-2</a> første ledd annet punktum og annet og tredje ledd, <a href="lov/2013-06-21-102/§5-3">§ 5-3</a> annet ledd og tredje ledd bokstav a til d, <a href="lov/2013-06-21-102/§5-4">§ 5-4</a>, <a href="lov/2013-06-21-102/§5-6">§ 5-6</a> annet ledd, <a href="lov/2013-06-21-102/§5-7">§ 5-7</a>, <a href="lov/2013-06-21-102/§5-9">§ 5-9</a>, <a href="lov/2013-06-21-102/§5-10">§ 5-10</a>, <a href="lov/2013-06-21-102/§5-12">§ 5-12</a>, <a href="lov/2013-06-21-102/§5a-2">§ 5 A-2</a>, <a href="lov/2013-06-21-102/§6-1">§§ 6-1</a> til <a href="lov/2013-06-21-102/§6-3">6-3</a>, <a href="lov/2013-06-21-102/§7-2">§ 7-2</a>, <a href="lov/2013-06-21-102/§7-3">§ 7-3</a>, <a href="lov/2013-06-21-102/§7-5">§§ 7-5</a> til <a href="lov/2013-06-21-102/§7-12">7-12</a>, <a href="lov/2013-06-21-102/§8-4">§ 8-4</a> og <a href="lov/2013-06-21-102/§11-2">§ 11-2</a> kan fravikes i tariffavtale.</article><article class="legalP" id="kapittel-2-paragraf-3-ledd-2">Utgifter ved forhyring og mønstring skal bæres av rederi eller annen arbeidsgiver.</article><article class="changesToParent">Endret ved <a href="lov/1991-05-31-20">lover 31 mai 1991 nr. 20</a>, <a href="lov/1993-06-18-108">18 juni 1993 nr. 108</a>, <a href="lov/1995-12-08-65">8 des 1995 nr. 65</a>, <a href="lov/2013-06-21-102">21 juni 2013 nr. 102</a> (ikr. 20 aug 2013 iflg. <a href="forskrift/2013-06-21-730">res. 21 juni 2013 nr. 730</a>), <a href="lov/2014-05-09-16">9 mai 2014 nr. 16</a> (ikr. 9 mai 2014 iflg. <a href="forskrift/2014-05-09-625">res. 9 mai 2014 nr. 625</a>), <a href="lov/2019-06-14-22">14 juni 2019 nr. 22</a> (ikr. 1 aug 2019 iflg. <a href="forskrift/2019-06-14-726">res. 14 juni 2019 nr. 726</a>).</article></article></section><section class="section" data-name="kapIII" id="kapittel-3" data-lovdata-URL="NL/lov/1987-06-12-48/KAPITTEL_3"><h2>Kap. III. Forskrifter, straff, slettelse mv.</h2><article class="legalArticle" data-lovdata-URL="NL/lov/1987-06-12-48/§9" data-name="§9" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Forskrifter og fullmakt til å innhente opplysninger.</span></h3><article class="legalP" id="kapittel-3-paragraf-1-ledd-1">Kongen kan gi forskrifter til utfylling og gjennomføring av loven. Departementet kan i forskrift fastsette at mulig søksmål om riktigheten av vedtak etter <a href="lov/1987-06-12-48/§12">§ 12</a> annet ledd må reises innen en særskilt frist fra det tidspunkt da melding om fristfastsettingen kom frem til vedkommende part.</article><article class="legalP" id="kapittel-3-paragraf-1-ledd-2">Departementet kan til enhver tid kreve dokumentert av arbeidsgiver de opplysninger som er nødvendige for gjennomføring og oppfølging av loven.</article><article class="changesToParent">Endret ved <a href="lov/2008-06-27-72">lov 27 juni 2008 nr. 72</a> (ikr. 1 juli 2008 iflg. <a href="forskrift/2008-06-27-743">res. 27 juni 2008 nr. 743</a>).</article></article><article class="legalArticle" data-lovdata-URL="NL/lov/1987-06-12-48/§10" data-name="§10" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Bestemmelser som skal være tilgjengelige for mannskapet.</span></h3><article class="legalP" id="kapittel-3-paragraf-2-ledd-1">Skipsføreren skal sørge for at et eksemplar av denne lov og bestemmelser gitt i medhold av loven, finnes ombord og er tilgjengelig for mannskapet. Viser ansettelsesavtalen til en tariffavtale, skal skipsføreren sørge for at det finnes et eksemplar av denne ombord til bruk for mannskapet.</article></article><article class="legalArticle" data-lovdata-URL="NL/lov/1987-06-12-48/§11" data-name="§11" id="kapittel-3-paragraf-3"><h3 class="legalArticleHeader"><span class="legalArticleValue" data-legalArea="31.16">§ 11</span>. <span class="legalArticleTitle">Straff.</span></h3><article class="legalP" id="kapittel-3-paragraf-3-ledd-1">Den som forsettlig eller grovt uaktsomt vesentlig overtrer bestemmelsene i <a href="lov/1987-06-12-48/§4">§ 4</a> eller forskrifter gitt i medhold av bestemmelsene, eller plikten til å framlegge dokumentasjon som nevnt i <a href="lov/1987-06-12-48/§9">§ 9</a> annet ledd, straffes med bøter. Medvirkning straffes ikke.</article><article class="legalP" id="kapittel-3-paragraf-3-ledd-2">Ved vurderingen av om en overtredelse av første ledd er vesentlig, skal det særlig legges vekt på overtredelsens omfang og virkninger og graden av utvist skyld.</article><article class="changesToParent">Endret ved <a href="lov/1991-07-20-66">lover 20 juli 1991 nr. 66</a>, <a href="lov/2009-06-19-74">19 juni 2009 nr. 74</a>, <a href="lov/2015-06-19-65">19 juni 2015 nr. 65</a> (ikr. 1 okt 2015).</article></article><article class="legalArticle" data-lovdata-URL="NL/lov/1987-06-12-48/§12" data-name="§12" id="kapittel-3-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Slettelse.</span></h3><article class="legalP" id="kapittel-3-paragraf-4-ledd-1">Dersom et skip er blitt registrert på grunnlag av uriktige eller ufullstendige opplysninger om forhold av vesentlig betydning for registreringsadgangen eller det ikke til enhver tid tilfredsstiller vilkårene i <a href="lov/1987-06-12-48/§1">§ 1</a> første ledd, kan registerføreren slette skipet av registeret. Skip som etter <a href="lov/1987-06-12-48/§16">§ 16</a> er gitt tillatelse til midlertidig registrering i annet lands skipsregister, skal ikke slettes fra skipsregisteret.</article><article class="legalP" id="kapittel-3-paragraf-4-ledd-2">Departementet kan bestemme at et skip skal slettes i registeret dersom:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-4-ledd-2-punkt-1"><article class="legalP" id="kapittel-3-paragraf-4-ledd-2-punkt-1-ledd-1"><a href="lov/1987-06-12-48/§1">§ 1</a> annet ledd, <a href="lov/1987-06-12-48/§4">§ 4</a> eller <a href="lov/1987-06-12-48/§5">§ 5</a> er overtrådt; eller</article></article></li><li data-name="b." value="2"><article class="listArticle" id="kapittel-3-paragraf-4-ledd-2-punkt-2"><article class="legalP" id="kapittel-3-paragraf-4-ledd-2-punkt-2-ledd-1"><a href="lov/1987-06-12-48/§6">§ 6</a> tredje og fjerde ledd er overtrådt; eller</article></article></li><li data-name="c." value="3"><article class="listArticle" id="kapittel-3-paragraf-4-ledd-2-punkt-3"><article class="legalP" id="kapittel-3-paragraf-4-ledd-2-punkt-3-ledd-1">plikten til å fremlegge dokumentasjon som nevnt i <a href="lov/1987-06-12-48/§9">§ 9</a> annet ledd er overtrådt; eller</article></article></li><li data-name="d." value="4"><article class="listArticle" id="kapittel-3-paragraf-4-ledd-2-punkt-4"><article class="legalP" id="kapittel-3-paragraf-4-ledd-2-punkt-4-ledd-1">plikten til å stille garanti eller tegne slik forsikring som nevnt i § 4-7 i <a href="lov/2013-06-21-102/§4-7">skipsarbeidsloven</a> er overtrådt.</article></article></li></ol></article><article class="legalP" id="kapittel-3-paragraf-4-ledd-3">Er det registrert heftelse i skipet, skal skipet ikke slettes etter første eller annet ledd uten rettighetshaverens skriftlige samtykke, men det skal gjøres anmerkning på skipets blad i registeret om det forhold som skulle ha medført slettelse. Heftelsen beholder i så fall sin prioritet, men nye rettsstiftelser kan ikke registreres.</article><article class="changesToParent">Endret ved <a href="lov/1992-05-15-46">lover 15 mai 1992 nr. 46</a>, <a href="lov/1993-12-17-118">17 des 1993 nr. 118</a>, <a href="lov/2013-06-21-102">21 juni 2013 nr. 102</a> (ikr. 20 aug 2013 iflg. <a href="forskrift/2013-06-21-730">res. 21 juni 2013 nr. 730</a>), <a href="lov/2020-04-17-28">17 april 2020 nr. 28</a> (ikr. 1 juli 2020 iflg. <a href="forskrift/2020-04-17-818">res. 17 april 2020 nr. 818</a>).</article></article><article class="legalArticle" data-lovdata-URL="NL/lov/1987-06-12-48/§13" data-name="§13" id="kapittel-3-paragraf-5"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Overtredelsesgebyr</span></h3><article class="legalP" id="kapittel-3-paragraf-5-ledd-1">Sjøfartsdirektoratet kan ilegge et foretak overtredelsesgebyr dersom foretaket eller noen som har handlet på foretakets vegne, har overtrådt fartsområdebegrensningene fastsatt i eller i medhold av <a href="lov/1987-06-12-48/§4">§ 4</a>.</article><article class="legalP" id="kapittel-3-paragraf-5-ledd-2">Departementet kan i forskrift gi utfyllende regler om ilegging og utmåling av overtredelsesgebyr, herunder regler om minimums- og maksimumsbeløp og om renter og gebyrer dersom overtredelsesgebyr ikke blir betalt ved forfall.</article><article class="changesToParent">Tilføyd ved <a href="lov/2020-04-17-28">lov 17 april 2020 nr. 28</a> (ikr. 1 juli 2020 iflg. <a href="forskrift/2020-04-17-818">res. 17 april 2020 nr. 818</a>).</article></article></section><section class="section" data-name="kapIV" id="kapittel-4" data-lovdata-URL="NL/lov/1987-06-12-48/KAPITTEL_4"><h2>Kapittel IV. Bareboatregistrering</h2><article class="changesToParent">Kapitlet tilføyd ved <a href="lov/2020-04-17-28">lov 17 april 2020 nr. 28</a> (ikr. 1 juli 2020 iflg. <a href="forskrift/2020-04-17-818">res. 17 april 2020 nr. 818</a>).</article><article class="legalArticle" data-lovdata-URL="NL/lov/1987-06-12-48/§14" data-name="§14" id="kapittel-4-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Bareboatregistrering i Norsk internasjonalt skipsregister</span></h3><article class="legalP" id="kapittel-4-paragraf-1-ledd-1">Skip som nevnt i <a href="lov/1987-06-12-48/§1">§ 1</a> som er registrert i et annet lands skipsregister og bareboat-befraktes av noen som oppfyller vilkårene i <a href="lov/1987-06-12-48/§1">§ 1</a>, kan bareboatregistreres i skipsregisteret for en periode på inntil ti år etter skriftlig anmodning fra bareboat-befrakteren. Perioden kan ikke være lengre enn varigheten av bareboat-certepartiet. Hvis samtykket etter annet ledd nr. 3 er tidsbegrenset, skal tillatelse etter første punktum gjelde for den samme perioden, men ikke overstige ti år. Skipsregisteret kan forlenge perioden for inntil fem år om gangen etter ny skriftlig anmodning fra bareboat-befrakteren.</article><article class="legalP" id="kapittel-4-paragraf-1-ledd-2">Før skipet kan registreres etter første ledd må bareboat-befrakteren fremlegge følgende dokumentasjon:<ol class="defaultList" type="1"><li data-name="1." value="1"><article class="listArticle" id="kapittel-4-paragraf-1-ledd-2-punkt-1"><article class="legalP" id="kapittel-4-paragraf-1-ledd-2-punkt-1-ledd-1">kopi av bareboat-certepartiet,</article></article></li><li data-name="2." value="2"><article class="listArticle" id="kapittel-4-paragraf-1-ledd-2-punkt-2"><article class="legalP" id="kapittel-4-paragraf-1-ledd-2-punkt-2-ledd-1">utskrift fra skipsregisteret i primærstaten som dokumenterer hvem som er skipets eier og alle registrerte rettighetshavere,</article></article></li><li data-name="3." value="3"><article class="listArticle" id="kapittel-4-paragraf-1-ledd-2-punkt-3"><article class="legalP" id="kapittel-4-paragraf-1-ledd-2-punkt-3-ledd-1">skriftlig samtykke til bareboatregistrering i norsk skipsregister fra skipets eier og samtlige rettighetshavere, og</article></article></li><li data-name="4." value="4"><article class="listArticle" id="kapittel-4-paragraf-1-ledd-2-punkt-4"><article class="legalP" id="kapittel-4-paragraf-1-ledd-2-punkt-4-ledd-1">dokumentasjon fra skipsregisteret i primærstaten som viser at skipet midlertidig tillates å bareboatregistreres i Norsk internasjonalt skipsregister og seile under norsk flagg.</article></article></li></ol></article><article class="legalP" id="kapittel-4-paragraf-1-ledd-3">Skip registrert etter denne bestemmelsen er underlagt norsk jurisdiksjon og skal føre norsk flagg.</article><article class="legalP" id="kapittel-4-paragraf-1-ledd-4">Det kan ikke anmerkes panteretter eller andre rettsstiftelser i skip som er registrert etter første ledd.</article><article class="legalP" id="kapittel-4-paragraf-1-ledd-5">Departementet kan i forskrift gi nærmere regler om bareboatregistrering, herunder krav til bareboat-certepartiet, dokumentasjon og fremgangsmåte.</article><article class="changesToParent">Tilføyd ved <a href="lov/2020-04-17-28">lov 17 april 2020 nr. 28</a> (ikr. 1 juli 2020 iflg. <a href="forskrift/2020-04-17-818">res. 17 april 2020 nr. 818</a>).</article></article><article class="legalArticle" data-lovdata-URL="NL/lov/1987-06-12-48/§15" data-name="§15" id="kapittel-4-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Sletting av bareboatregistrerte skip</span></h3><article class="legalP" id="kapittel-4-paragraf-2-ledd-1">Skip som er registrert etter <a href="lov/1987-06-12-48/§14">§ 14</a> skal slettes i registeret når:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">bareboat-certepartiet opphører,</article></article></li><li data-name="b." value="2"><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1">betingelsene for registrering etter <a href="lov/1987-06-12-48/§14">§ 14</a> første ledd ikke lenger er til stede,</article></article></li><li data-name="c." value="3"><article class="listArticle" id="kapittel-4-paragraf-2-ledd-1-punkt-3"><article class="legalP" id="kapittel-4-paragraf-2-ledd-1-punkt-3-ledd-1">registerføreren får melding fra bareboat-befrakteren eller skipets eier om at skipet skal slettes fra registeret,</article></article></li><li data-name="d." value="4"><article class="listArticle" id="kapittel-4-paragraf-2-ledd-1-punkt-4"><article class="legalP" id="kapittel-4-paragraf-2-ledd-1-punkt-4-ledd-1">skipet etter primærregisterstatens rett ikke lenger har rett til midlertidig å seile under norsk flagg,</article></article></li><li data-name="e." value="5"><article class="listArticle" id="kapittel-4-paragraf-2-ledd-1-punkt-5"><article class="legalP" id="kapittel-4-paragraf-2-ledd-1-punkt-5-ledd-1">registerføreren får melding etter <a href="lov/1994-06-24-39/§13">sjøloven § 13</a> annet ledd om at et skip er gått tapt eller er hugget opp, eller</article></article></li><li data-name="f." value="6"><article class="listArticle" id="kapittel-4-paragraf-2-ledd-1-punkt-6"><article class="legalP" id="kapittel-4-paragraf-2-ledd-1-punkt-6-ledd-1">melding om at et skip er gått tapt eller er hugget opp, ikke er gitt innen fristen etter <a href="lov/1994-06-24-39/§13">sjøloven § 13</a> annet ledd, men registerføreren på annen måte får kjennskap til forholdet. Før skipet slettes skal eieren i så fall gis adgang til å uttale seg.</article></article></li></ol></article><article class="changesToParent">Tilføyd ved <a href="lov/2020-04-17-28">lov 17 april 2020 nr. 28</a> (ikr. 1 juli 2020 iflg. <a href="forskrift/2020-04-17-818">res. 17 april 2020 nr. 818</a>).</article></article><article class="legalArticle" data-lovdata-URL="NL/lov/1987-06-12-48/§16" data-name="§16" id="kapittel-4-paragraf-3"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Bareboat-utflagging</span></h3><article class="legalP" id="kapittel-4-paragraf-3-ledd-1">På begjæring fra skipets eier kan skip som er leid ut på bareboat-certeparti og er registrert i norsk internasjonalt skipsregister, gis tillatelse til bareboatregistrering i et utenlandsk skipsregister for en periode på inntil ti år. Perioden kan ikke være lengre enn varigheten av bareboat-certepartiet. Skipsregisteret kan etter skriftlig anmodning fra skipets eier forlenge perioden inntil fem år om gangen.</article><article class="legalP" id="kapittel-4-paragraf-3-ledd-2">For at tillatelse eller forlengelse kan gis, må skipets eier fremlegge følgende dokumentasjon:<ol class="defaultList" type="1"><li data-name="1." value="1"><article class="listArticle" id="kapittel-4-paragraf-3-ledd-2-punkt-1"><article class="legalP" id="kapittel-4-paragraf-3-ledd-2-punkt-1-ledd-1">kopi av bareboat-certepartiet,</article></article></li><li data-name="2." value="2"><article class="listArticle" id="kapittel-4-paragraf-3-ledd-2-punkt-2"><article class="legalP" id="kapittel-4-paragraf-3-ledd-2-punkt-2-ledd-1">skriftlig samtykke til bareboatregistrering i det utenlandske skipsregisteret fra skipets eier og samtlige rettighetshavere i skipet, og</article></article></li><li data-name="3." value="3"><article class="listArticle" id="kapittel-4-paragraf-3-ledd-2-punkt-3"><article class="legalP" id="kapittel-4-paragraf-3-ledd-2-punkt-3-ledd-1">dokumentasjon fra det utenlandske skipsregisteret som viser at skipet tillates å bareboatregistreres der.</article></article></li></ol></article><article class="legalP" id="kapittel-4-paragraf-3-ledd-3">Et skip som er bareboatregistrert etter første ledd har rett til midlertidig å føre et annet lands flagg, og skal i denne perioden ikke anses å være norsk i henhold til <a href="lov/1987-06-12-48/§1">§ 1</a> i denne loven. Det har ikke rett til å føre norsk flagg og skal ikke være forsynt med norsk nasjonalitetsbevis.</article><article class="legalP" id="kapittel-4-paragraf-3-ledd-4">Panteretter og andre rettsstiftelser forblir registrert når skipet er registrert i et annet lands skipsregister etter første ledd, og nye panteretter og andre rettsstiftelser kan fortsatt registreres i skipsregisteret.</article><article class="legalP" id="kapittel-4-paragraf-3-ledd-5">Departementet kan i forskrift gi nærmere regler om bareboatregistrering, herunder krav til bareboat-certepartiet, dokumentasjon og fremgangsmåte.</article><article class="changesToParent">Tilføyd ved <a href="lov/2020-04-17-28">lov 17 april 2020 nr. 28</a> (ikr. 1 juli 2020 iflg. <a href="forskrift/2020-04-17-818">res. 17 april 2020 nr. 818</a>).</article></article><article class="legalArticle" data-lovdata-URL="NL/lov/1987-06-12-48/§17" data-name="§17" id="kapittel-4-paragraf-4"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Bortfall av tillatelse til bareboatregistrering</span></h3><article class="legalP" id="kapittel-4-paragraf-4-ledd-1">Retten til å føre utenlandsk flagg etter <a href="lov/1987-06-12-48/§16">§ 16</a> bortfaller når bareboat-certepartiet opphører eller skipet ikke lenger har rett til midlertidig å seile under det utenlandske skipsregisterets flagg. Melding om opphør skal gis av skipets eier snarest mulig og senest innen 30 dager etter opphør. Retten til å føre utenlandsk flagg bortfaller også hvis melding ikke er gitt innen fristen, men registerføreren på annen måte får kjennskap til forholdet. Før retten bortfaller, skal eieren i så fall gis adgang til å uttale seg.</article><article class="legalP" id="kapittel-4-paragraf-4-ledd-2">Når tillatelsen til bareboatregistrering bortfaller etter første ledd, har skipet rett til igjen å føre norsk flagg.</article><article class="changesToParent">Tilføyd ved <a href="lov/2020-04-17-28">lov 17 april 2020 nr. 28</a> (ikr. 1 juli 2020 iflg. <a href="forskrift/2020-04-17-818">res. 17 april 2020 nr. 818</a>).</article></article></section><section class="section" data-name="kapV" id="kapittel-5" data-lovdata-URL="NL/lov/1987-06-12-48/KAPITTEL_5"><h2>Kap. V. Ikrafttredelse m.v.</h2><article class="changesToParent">Endret ved <a href="lov/2020-04-17-28">lov 17 april 2020 nr. 28</a> (ikr. 1 juli 2020 iflg. <a href="forskrift/2020-04-17-818">res. 17 april 2020 nr. 818</a>, tidligere kap IV).</article><article class="legalArticle" data-lovdata-URL="NL/lov/1987-06-12-48/§18" data-name="§18" id="kapittel-5-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Ikrafttredelse.</span></h3><article class="legalP" id="kapittel-5-paragraf-1-ledd-1">Denne lov trer i kraft 1. juli 1987.</article><article class="changesToParent">Endret ved <a href="lov/2020-04-17-28">lov 17 april 2020 nr. 28</a> (ikr. 1 juli 2020 iflg. <a href="forskrift/2020-04-17-818">res. 17 april 2020 nr. 818</a>, tidligere § 13).</article></article><article class="legalArticle" data-lovdata-URL="NL/lov/1987-06-12-48/§19" data-name="§19" id="kapittel-5-paragraf-2"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Oppheving og endring av andre lover og bestemmelser.</span></h3><article class="legalP" id="kapittel-5-paragraf-2-ledd-1">Fra den tid loven trer i kraft endres nedenfor nevnte lover slik: – – –</article><article class="legalP" id="kapittel-5-paragraf-2-ledd-2">Fra den tid loven trer i kraft oppheves: – – –</article><article class="changesToParent">Endret ved <a href="lov/2020-04-17-28">lov 17 april 2020 nr. 28</a> (ikr. 1 juli 2020 iflg. <a href="forskrift/2020-04-17-818">res. 17 april 2020 nr. 818</a>, tidligere § 14).</article></article></section></main></body></html>