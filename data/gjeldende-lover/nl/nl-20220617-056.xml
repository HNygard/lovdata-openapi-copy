<!DOCTYPE html><html lang="no"><head><title>Lov om levering av digitale ytelser til forbrukere (digitalytelsesloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2022-06-17-56</dd><dt class="dokid">DokumentID</dt><dd class="dokid">NL/lov/2022-06-17-56</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2023-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-10-01</dd><dt class="lastChangedBy">Sist endret ved</dt><dd class="lastChangedBy"><a href="lov/2023-06-16-38">lov/2023-06-16-38</a> fra 2023-10-01</dd><dt class="legalArea">Rettsområde</dt><dd class="legalArea"><ul><li><a href="legal-areas/11" title="Forvaltnings- og kommunalrett">Forvaltnings- og kommunalrett</a></li> <li><a href="legal-areas/11" title="Forvaltnings- og kommunalrett">Forvaltnings- og kommunalrett</a> &gt; <a href="legal-areas/11.01" title="Kommuner og fylkeskommuner">Kommuner og fylkeskommuner</a></li> <li><a href="legal-areas/15" title="IKT- og medierett">IKT- og medierett</a> &gt; <a href="legal-areas/15.01" title="Elektronisk handel. E-signatur">Elektronisk handel. E-signatur</a></li> <li><a href="legal-areas/15" title="IKT- og medierett">IKT- og medierett</a> &gt; <a href="legal-areas/15.04" title="Personopplysninger">Personopplysninger</a></li></ul></dd><dt class="dateOfPublication">Kunngjort</dt><dd class="dateOfPublication">2022-06-17 12:35</dd><dt class="eeaReferences">EØS-henvisning</dt><dd class="eeaReferences"><a href="avtale/avt-1992-05-02-1-v19">EØS-avtalen vedlegg XIX</a> <br />nr. 7m (direktiv <a href="eu/32019l0770">(EU) 2019/770</a>).</dd><dt class="titleShort">Korttittel</dt><dd class="titleShort">Digitalytelsesloven</dd><dt class="title">Tittel</dt><dd class="title">Lov om levering av digitale ytelser til forbrukere (digitalytelsesloven)</dd><dt class="miscInformation">Annet om dokumentet</dt><dd class="miscInformation"><a href="forarbeid/prop-66-ls-202122">Prop.66 LS (2021–2022)</a>, <a href="forarbeid/inns-408-l-202122">Innst.408 L (2021–2022)</a>, <a href="forarbeid/lovvedtak-76-202122">Lovvedtak 76 (2021–2022)</a>. Stortingets første og andre gangs behandling hhv. 31. og 3. mai 2022. Fremmet av Justis- og beredskapsdepartementet.</dd><dt class="refid">RefID</dt><dd class="refid">lov/2022-06-17-56</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om levering av digitale ytelser til forbrukere (digitalytelsesloven)</a><ul class="tocSubUl"><li><a href="#kapittel-1" data-child-interval="§§ 1 – 3">Kapittel 1. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. Alminnelig virkeområde</a></li><li><a href="#kapittel-1-paragraf-2">§ 2. Lovens anvendelse i noen særlige forhold</a></li><li><a href="#kapittel-1-paragraf-3">§ 3. Ufravikelighet</a></li></ul></li><li><a href="#kapittel-2" data-child-interval="§§ 4 – 6">Kapittel 2. Levering av ytelsen</a><ul class="tocSubUl"><li><a href="#kapittel-2-paragraf-1">§ 4. Leveringstiden</a></li><li><a href="#kapittel-2-paragraf-2">§ 5. Levering</a></li><li><a href="#kapittel-2-paragraf-3">§ 6. Bevisbyrde for levering</a></li></ul></li><li><a href="#kapittel-3" data-child-interval="§§ 7 – 11">Kapittel 3. Krav til ytelsen. Mangler</a><ul class="tocSubUl"><li><a href="#kapittel-3-paragraf-1">§ 7. Avtalte krav til ytelsen</a></li><li><a href="#kapittel-3-paragraf-2">§ 8. Alminnelige krav til ytelsen</a></li><li><a href="#kapittel-3-paragraf-3">§ 9. Alminnelige krav til oppdateringer</a></li><li><a href="#kapittel-3-paragraf-4">§ 10. Mangel ved ytelsen</a></li><li><a href="#kapittel-3-paragraf-5">§ 11. Bevisbyrde for at ytelsen har en mangel</a></li></ul></li><li><a href="#kapittel-4" data-child-interval="§§ 12 – 18">Kapittel 4. Forbrukerens krav som følge av forsinket levering</a><ul class="tocSubUl"><li><a href="#kapittel-4-paragraf-1">§ 12. Forbrukerens krav ved forsinkelse</a></li><li><a href="#kapittel-4-paragraf-2">§ 13. Tilbakeholdsrett</a></li><li><a href="#kapittel-4-paragraf-3">§ 14. Rett til oppfyllelse</a></li><li><a href="#kapittel-4-paragraf-4">§ 15. Heving</a></li><li><a href="#kapittel-4-paragraf-5">§ 16. Erstatning</a></li><li><a href="#kapittel-4-paragraf-6">§ 17. Opplysningsplikt om hindring</a></li><li><a href="#kapittel-4-paragraf-7">§ 18. Melding om krav ved forsinkelse. Passivitet og foreldelse</a></li></ul></li><li><a href="#kapittel-5" data-child-interval="§§ 19 – 27">Kapittel 5. Forbrukerens krav som følge av mangler ved ytelsen</a><ul class="tocSubUl"><li><a href="#kapittel-5-paragraf-1">§ 19. Forbrukerens krav ved mangler</a></li><li><a href="#kapittel-5-paragraf-2">§ 20. Tilbakeholdsrett</a></li><li><a href="#kapittel-5-paragraf-3">§ 21. Retting og omlevering (avhjelp)</a></li><li><a href="#kapittel-5-paragraf-4">§ 22. Leverandørens adgang til å tilby avhjelp for å avverge krav om prisavslag og heving</a></li><li><a href="#kapittel-5-paragraf-5">§ 23. Prisavslag</a></li><li><a href="#kapittel-5-paragraf-6">§ 24. Heving</a></li><li><a href="#kapittel-5-paragraf-7">§ 25. Erstatning</a></li><li><a href="#kapittel-5-paragraf-8">§ 26. Krav mot tidligere omsetningsledd</a></li><li><a href="#kapittel-5-paragraf-9">§ 27. Melding om krav ved mangler. Passivitet og foreldelse</a></li></ul></li><li><a href="#kapittel-6" data-child-interval="§§ 28 – 30">Kapittel 6. Forbrukerens plikter</a><ul class="tocSubUl"><li><a href="#kapittel-6-paragraf-1">§ 28. Prisen for ytelsen</a></li><li><a href="#kapittel-6-paragraf-2">§ 29. Tidspunktet for betaling. Ytelse mot ytelse</a></li><li><a href="#kapittel-6-paragraf-3">§ 30. Forbrukerens medvirkning ved oppfyllelse av avtalen</a></li></ul></li><li><a href="#kapittel-7" data-child-interval="§§ 31 – 33">Kapittel 7. Avbestilling og oppsigelse</a><ul class="tocSubUl"><li><a href="#kapittel-7-paragraf-1">§ 31. Avbestilling før levering. Angrerett</a></li><li><a href="#kapittel-7-paragraf-2">§ 32. Retur etter levering</a></li><li><a href="#kapittel-7-paragraf-3">§ 33. Oppsigelse fra forbrukeren i løpende avtaleforhold</a></li></ul></li><li><a href="#kapittel-8" data-child-interval="§§ 34 – 40">Kapittel 8. Leverandørens krav ved kontraktsbrudd fra forbrukerens side</a><ul class="tocSubUl"><li><a href="#kapittel-8-paragraf-1">§ 34. Leverandørens krav</a></li><li><a href="#kapittel-8-paragraf-2">§ 35. Tilbakeholdsrett</a></li><li><a href="#kapittel-8-paragraf-3">§ 36. Rett til å kreve oppfyllelse</a></li><li><a href="#kapittel-8-paragraf-4">§ 37. Heving</a></li><li><a href="#kapittel-8-paragraf-5">§ 38. Erstatning. Rente</a></li><li><a href="#kapittel-8-paragraf-6">§ 39. Opplysningsplikt om hindring</a></li><li><a href="#kapittel-8-paragraf-7">§ 40. Spesifikasjon av ytelsen</a></li></ul></li><li><a href="#kapittel-9" data-child-interval="§§ 41 – 43">Kapittel 9. Endring av ytelsen</a><ul class="tocSubUl"><li><a href="#kapittel-9-paragraf-1">§ 41. Alminnelige vilkår for endring av ytelsen</a></li><li><a href="#kapittel-9-paragraf-2">§ 42. Endringer som påvirker ytelsen negativt for forbrukeren</a></li><li><a href="#kapittel-9-paragraf-3">§ 43. Unntak for visse kombinerte avtaler</a></li></ul></li><li><a href="#kapittel-10" data-child-interval="§§ 44 – 47">Kapittel 10. Fellesregler om oppgjøret ved omlevering, heving og krav om prisavslag</a><ul class="tocSubUl"><li><a href="#kapittel-10-paragraf-1">§ 44. Generelle regler om heving og omlevering</a></li><li><a href="#kapittel-10-paragraf-2">§ 45. Særlige regler om virkningene av heving for leverandøren</a></li><li><a href="#kapittel-10-paragraf-3">§ 46. Særlige regler om virkningene av heving for forbrukeren</a></li><li><a href="#kapittel-10-paragraf-4">§ 47. Fellesregler om tilbakebetaling fra leverandøren ved heving og krav om prisavslag</a></li></ul></li><li><a href="#kapittel-11" data-child-interval="§§ 48 – 50">Kapittel 11. Erstatningsfastsettelsen</a><ul class="tocSubUl"><li><a href="#kapittel-11-paragraf-1">§ 48. Erstatningens omfang</a></li><li><a href="#kapittel-11-paragraf-2">§ 49. Beregning av prisforskjell ved heving</a></li><li><a href="#kapittel-11-paragraf-3">§ 50. Plikt til å begrense tapet. Lemping av ansvaret</a></li></ul></li><li><a href="#kapittel-12" data-child-interval="§§ 51 – 55">Kapittel 12. Forskjellige bestemmelser</a><ul class="tocSubUl"><li><a href="#kapittel-12-paragraf-1">§ 51. Forventet kontraktsbrudd</a></li><li><a href="#kapittel-12-paragraf-2">§ 52. Insolvensbehandling</a></li><li><a href="#kapittel-12-paragraf-3">§ 53. Kontraktsbrudd ved del av ytelsen</a></li><li><a href="#kapittel-12-paragraf-4">§ 54. Leverandørens hevingsrett når det skal leveres etter hvert</a></li><li><a href="#kapittel-12-paragraf-5">§ 55. Tilsyn og håndheving</a></li></ul></li><li><a href="#kapittel-13" data-child-interval="§§ 56 – 57">Kapittel 13. Ikrafttredelse og overgangsregler</a><ul class="tocSubUl"><li><a href="#kapittel-13-paragraf-1">§ 56. Ikrafttredelse</a></li><li><a href="#kapittel-13-paragraf-2">§ 57. Overgangsregler</a></li></ul></li></ul></li></ul></dd></dl></header><main class="documentBody" data-lovdata-URL="NL/lov/2022-06-17-56" id="dokument"><h1>Lov om levering av digitale ytelser til forbrukere (digitalytelsesloven)</h1><section class="section" data-name="kap1" id="kapittel-1" data-lovdata-URL="NL/lov/2022-06-17-56/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="NL/lov/2022-06-17-56/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Alminnelig virkeområde</span></h3><article class="legalP" id="kapittel-1-paragraf-1-ledd-1">Loven gjelder avtaler om levering av digitale ytelser mot vederlag i forbrukerforhold, hvis ikke noe annet er fastsatt i lov eller i medhold av lov.</article><article class="legalP" id="kapittel-1-paragraf-1-ledd-2">Med digitale ytelser menes digitalt innhold og digitale tjenester. Digitalt innhold er data som fremstilles og leveres i digital form, ved at de gjengir fysiske størrelser med diskrete tegn. Digitale tjenester er tjenester som gjør det mulig for brukeren å frembringe, behandle, lagre eller få tilgang til data i digital form, eller tjenester som gjør det mulig å dele eller å samhandle på annen måte med slike data.</article><article class="legalP" id="kapittel-1-paragraf-1-ledd-3">Med forbrukerforhold menes levering av ytelser til en forbruker der den som leverer ytelsen (leverandøren), opptrer i næringsvirksomhet. Med forbruker menes en fysisk person som ikke hovedsakelig handler som ledd i næringsvirksomhet.</article><article class="legalP" id="kapittel-1-paragraf-1-ledd-4">Med vederlag menes betaling i penger eller annen motytelse. Som vederlag regnes også at forbrukeren oppgir personopplysninger, med mindre leverandøren behandler personopplysningene utelukkende for å kunne levere den digitale ytelsen eller overholde lovpålagte plikter. <a href="lov/2018-06-15-38">Personopplysningsloven</a> går ved motstrid foran reglene i denne loven.</article></article><article class="legalArticle" data-lovdata-URL="NL/lov/2022-06-17-56/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Lovens anvendelse i noen særlige forhold</span></h3><article class="legalP" id="kapittel-1-paragraf-2-ledd-1">Loven gjelder for levering av digitale ytelser som er utviklet etter forbrukerens spesifikasjoner.</article><article class="legalP" id="kapittel-1-paragraf-2-ledd-2">Med unntak av bestemmelsene om levering og forbrukerens krav ved forsinket levering i <a href="lov/2022-06-17-56/§4">§§ 4</a>, <a href="lov/2022-06-17-56/§5">5</a> og <a href="lov/2022-06-17-56/§15">15</a> gjelder loven også for fysiske medier som utelukkende brukes som bærere av digitalt innhold. For levering og forbrukerens krav ved forsinket levering av slike fysiske medier gjelder <a href="lov/2002-06-21-34">forbrukerkjøpsloven</a>.</article><article class="legalP" id="kapittel-1-paragraf-2-ledd-3">Loven gjelder ikke for<ol class="defaultList" type="1"><li data-name="1." value="1"><article class="listArticle" id="kapittel-1-paragraf-2-ledd-3-punkt-1"><article class="legalP" id="kapittel-1-paragraf-2-ledd-3-punkt-1-ledd-1">helsetjenester som foreskrives eller utføres av helsepersonell</article></article></li><li data-name="2." value="2"><article class="listArticle" id="kapittel-1-paragraf-2-ledd-3-punkt-2"><article class="legalP" id="kapittel-1-paragraf-2-ledd-3-punkt-2-ledd-1">pengespilltjenester</article></article></li><li data-name="3." value="3"><article class="listArticle" id="kapittel-1-paragraf-2-ledd-3-punkt-3"><article class="legalP" id="kapittel-1-paragraf-2-ledd-3-punkt-3-ledd-1">offentlig fremvisning av digitalt innhold som ledd i en forestilling eller et arrangement</article></article></li><li data-name="4." value="4"><article class="listArticle" id="kapittel-1-paragraf-2-ledd-3-punkt-4"><article class="legalP" id="kapittel-1-paragraf-2-ledd-3-punkt-4-ledd-1">elektroniske kommunikasjonstjenester med unntak av nummeruavhengige person-til-person-kommunikasjonstjenester</article></article></li><li data-name="5." value="5"><article class="listArticle" id="kapittel-1-paragraf-2-ledd-3-punkt-5"><article class="legalP" id="kapittel-1-paragraf-2-ledd-3-punkt-5-ledd-1">finansielle tjenester som nevnt i <a href="lov/2020-12-18-146/§1-3">finansavtaleloven § 1-3</a> annet ledd og forsikringstjenester.</article></article></li></ol></article><article class="legalP" id="kapittel-1-paragraf-2-ledd-4"><a href="lov/2002-06-21-34">Forbrukerkjøpsloven</a> gjelder for digitale ytelser som etter kjøpsavtalen skal leveres sammen med en ting, og som er sammenknyttet med tingen på en slik måte at ytelsene er nødvendige for tingens funksjoner. Dette gjelder uavhengig av om de digitale ytelsene skal leveres av selgeren eller en tredjeperson. Er det tvil om hvorvidt levering av de digitale ytelsene omfattes av kjøpsavtalen, legges det til grunn at ytelsene er omfattet av avtalen. For andre avtaler som omfatter både levering av digitale ytelser og levering av ting eller andre tjenester enn digitale ytelser (kombinerte avtaler), anvendes loven på den delen av avtalen som gjelder digitale ytelser, med unntak for tilfeller som nevnt i § 43 og der noe annet er fastsatt i eller i medhold av lov.</article></article><article class="legalArticle" data-lovdata-URL="NL/lov/2022-06-17-56/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Ufravikelighet</span></h3><article class="legalP" id="kapittel-1-paragraf-3-ledd-1">Loven kan ikke fravikes ved avtale til skade for en forbruker. Første punktum har ikke betydning for gyldigheten av avtaler som inngås etter at forbrukeren har gitt melding om et kontraktsbrudd, eller etter at forbrukeren har fått varsel om endringer i samsvar med <a href="lov/2022-06-17-56/kap9">kapittel 9</a>.</article></article></section><section class="section" data-name="kap2" id="kapittel-2" data-lovdata-URL="NL/lov/2022-06-17-56/KAPITTEL_2"><h2>Kapittel 2. Levering av ytelsen</h2><article class="legalArticle" data-lovdata-URL="NL/lov/2022-06-17-56/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Leveringstiden</span></h3><article class="legalP" id="kapittel-2-paragraf-1-ledd-1">Den digitale ytelsen skal leveres uten unødig opphold hvis ikke noe annet er avtalt.</article></article><article class="legalArticle" data-lovdata-URL="NL/lov/2022-06-17-56/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Levering</span></h3><article class="legalP" id="kapittel-2-paragraf-2-ledd-1">Den digitale ytelsen er levert når den er gjort tilgjengelig for forbrukeren eller for en tredjeperson, en elektronisk plattform eller en annen innretning som forbrukeren har valgt til å motta ytelsen.</article></article><article class="legalArticle" data-lovdata-URL="NL/lov/2022-06-17-56/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Bevisbyrde for levering</span></h3><article class="legalP" id="kapittel-2-paragraf-3-ledd-1">Det påhviler leverandøren å bevise at den digitale ytelsen er levert i samsvar med <a href="lov/2022-06-17-56/§4">§§ 4</a> og <a href="lov/2022-06-17-56/§5">5</a>.</article></article></section><section class="section" data-name="kap3" id="kapittel-3" data-lovdata-URL="NL/lov/2022-06-17-56/KAPITTEL_3"><h2>Kapittel 3. Krav til ytelsen. Mangler</h2><article class="legalArticle" data-lovdata-URL="NL/lov/2022-06-17-56/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Avtalte krav til ytelsen</span></h3><article class="legalP" id="kapittel-3-paragraf-1-ledd-1">Den digitale ytelsen skal samsvare med det som er avtalt om blant annet<ol class="defaultList" type="1"><li data-name="1." value="1"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">art, mengde, kvalitet, kompatibilitet og andre egenskaper</article></article></li><li data-name="2." value="2"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">tilbehør, veiledninger og kundeservice</article></article></li><li data-name="3." value="3"><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">oppdateringer.</article></article></li></ol></article><article class="legalP" id="kapittel-3-paragraf-1-ledd-2">Den digitale ytelsen skal også passe for et bestemt formål som forbrukeren har gjort leverandøren kjent med, og som leverandøren har akseptert.</article></article><article class="legalArticle" data-lovdata-URL="NL/lov/2022-06-17-56/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Alminnelige krav til ytelsen</span></h3><article class="legalP" id="kapittel-3-paragraf-2-ledd-1">Hvis ikke noe annet følger av avtalen, skal den digitale ytelsen leveres i den nyeste versjonen som er tilgjengelig på avtaletidspunktet.</article><article class="legalP" id="kapittel-3-paragraf-2-ledd-2">Den digitale ytelsen skal ellers samsvare med kravene i tredje ledd så langt forbrukeren ikke på avtaletidspunktet ble gjort særskilt oppmerksom på bestemte avvik fra kravene og aksepterte disse avvikene særskilt og uttrykkelig.</article><article class="legalP" id="kapittel-3-paragraf-2-ledd-3">Ytelsen skal dessuten<ol class="defaultList" type="1"><li data-name="1." value="1"><article class="listArticle" id="kapittel-3-paragraf-2-ledd-3-punkt-1"><article class="legalP" id="kapittel-3-paragraf-2-ledd-3-punkt-1-ledd-1">passe for de formålene som tilsvarende ytelser vanligvis brukes til</article></article></li><li data-name="2." value="2"><article class="listArticle" id="kapittel-3-paragraf-2-ledd-3-punkt-2"><article class="legalP" id="kapittel-3-paragraf-2-ledd-3-punkt-2-ledd-1">svare til det som forbrukeren har grunn til å forvente når det gjelder funksjonalitet og andre egenskaper, under hensyn til ytelsens art og opplysninger om ytelsen fra leverandørens side, jf. fjerde ledd</article></article></li><li data-name="3." value="3"><article class="listArticle" id="kapittel-3-paragraf-2-ledd-3-punkt-3"><article class="legalP" id="kapittel-3-paragraf-2-ledd-3-punkt-3-ledd-1">leveres med tilbehør, innpakning, installasjonsveiledning og lignende som forbrukeren med rimelighet kan forvente å få</article></article></li><li data-name="4." value="4"><article class="listArticle" id="kapittel-3-paragraf-2-ledd-3-punkt-4"><article class="legalP" id="kapittel-3-paragraf-2-ledd-3-punkt-4-ledd-1">svare til en eventuell prøveversjon eller forhåndsvisning fra leverandøren</article></article></li><li data-name="5." value="5"><article class="listArticle" id="kapittel-3-paragraf-2-ledd-3-punkt-5"><article class="legalP" id="kapittel-3-paragraf-2-ledd-3-punkt-5-ledd-1">være i samsvar med offentligrettslige krav som stilles i lovgivningen eller offentlige vedtak i medhold av lov på avtaletidspunktet, hvis ikke forbrukeren har til hensikt å anvende ytelsen på en slik måte at kravet er uten betydning</article></article></li><li data-name="6." value="6"><article class="listArticle" id="kapittel-3-paragraf-2-ledd-3-punkt-6"><article class="legalP" id="kapittel-3-paragraf-2-ledd-3-punkt-6-ledd-1">være upåvirket av tredjepersoners rettigheter i ytelsen, for eksempel eiendomsrett, panterett eller immaterialrettigheter.</article></article></li></ol></article><article class="legalP" id="kapittel-3-paragraf-2-ledd-4">Med opplysninger fra leverandørens side etter tredje ledd nr. 2 menes opplysninger i markedsføring, merking eller annet fra leverandøren selv, fra noen som handler på vegne av leverandøren, eller fra noen i et tidligere ledd i avtalekjeden. Det skal ses bort fra opplysninger fra leverandørens side hvis leverandøren beviser at han eller hun ikke kjente eller burde kjenne til at opplysningene var gitt, at opplysningene før avtaletidspunktet er rettet på samme eller tilsvarende måte som de ble fremsatt, eller at opplysningene ikke kan ha innvirket på avtalen.</article></article><article class="legalArticle" data-lovdata-URL="NL/lov/2022-06-17-56/§9" data-name="§9" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Alminnelige krav til oppdateringer</span></h3><article class="legalP" id="kapittel-3-paragraf-3-ledd-1">Leverandøren skal sørge for at forbrukeren får beskjed om og får levert oppdateringer, herunder sikkerhetsoppdateringer, som er nødvendige for å oppfylle kravene i <a href="lov/2022-06-17-56/§7">§§ 7</a> og <a href="lov/2022-06-17-56/§8">8</a>.</article><article class="legalP" id="kapittel-3-paragraf-3-ledd-2">Kravet til oppdateringer gjelder bare så langt forbrukeren ikke på avtaletidspunktet ble gjort særskilt oppmerksom på bestemte avvik fra kravet og aksepterte disse avvikene særskilt og uttrykkelig.</article></article><article class="legalArticle" data-lovdata-URL="NL/lov/2022-06-17-56/§10" data-name="§10" id="kapittel-3-paragraf-4"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Mangel ved ytelsen</span></h3><article class="legalP" id="kapittel-3-paragraf-4-ledd-1">Den digitale ytelsen har en mangel hvis den ikke samsvarer med kravene i <a href="lov/2022-06-17-56/§7">§§ 7</a>, <a href="lov/2022-06-17-56/§8">8</a> eller <a href="lov/2022-06-17-56/§9">9</a>. Når avtalen gjelder løpende levering over en periode, skal ytelsen samsvare med kravene i hele perioden. Når avtalen gjelder en enkelt levering eller flere enkeltstående leveringer, skal ytelsen samsvare med kravene på leveringstidspunktet, likevel slik at leverandøren skal sørge for oppdateringer etter <a href="lov/2022-06-17-56/§9">§ 9</a> så lenge forbrukeren kan forvente under hensyn til avtalens art og formål.</article><article class="legalP" id="kapittel-3-paragraf-4-ledd-2">Hvis den digitale ytelsen ikke samsvarer med kravene i <a href="lov/2022-06-17-56/§7">§§ 7</a>, <a href="lov/2022-06-17-56/§8">8</a> eller <a href="lov/2022-06-17-56/§9">9</a> fordi den er uriktig installert, har ytelsen en mangel hvis den ble installert av noen fra leverandørens side, eller hvis den uriktige installasjonen skyldes feil i installasjonsveiledningen.</article><article class="legalP" id="kapittel-3-paragraf-4-ledd-3">Forbrukeren kan ikke gjøre gjeldende som en mangel noe som utelukkende skyldes at forbrukeren har unnlatt å installere oppdateringer etter <a href="lov/2022-06-17-56/§9">§ 9</a> innen rimelig tid. Dette gjelder likevel bare hvis leverandøren har opplyst forbrukeren om oppdateringen og konsekvensene av å ikke oppdatere, og den manglende oppdateringen ikke skyldes feil i installasjonsveiledningen.</article></article><article class="legalArticle" data-lovdata-URL="NL/lov/2022-06-17-56/§11" data-name="§11" id="kapittel-3-paragraf-5"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Bevisbyrde for at ytelsen har en mangel</span></h3><article class="legalP" id="kapittel-3-paragraf-5-ledd-1">Når avtalen gjelder løpende levering over en periode og det viser seg en mangel ved den digitale ytelsen i løpet av perioden, påhviler det leverandøren å bevise at ytelsen har vært i samsvar med kravene i <a href="lov/2022-06-17-56/§7">§§ 7</a>, <a href="lov/2022-06-17-56/§8">8</a> og <a href="lov/2022-06-17-56/§9">9</a> i hele perioden.</article><article class="legalP" id="kapittel-3-paragraf-5-ledd-2">Når avtalen gjelder en enkelt levering eller flere enkeltstående leveringer og det viser seg en mangel ved ytelsen innen ett år etter leveringen, antas mangelen å ha eksistert på leveringstidspunktet, hvis ikke leverandøren beviser noe annet.</article><article class="legalP" id="kapittel-3-paragraf-5-ledd-3">Første og annet ledd gjelder ikke hvis leverandøren beviser at forbrukerens digitale miljø ikke tilfredsstiller tekniske krav som leverandøren har opplyst tydelig om før avtalen ble inngått. Med forbrukerens digitale miljø menes forbrukerens maskinvare, programvare og nettverksforbindelser.</article><article class="legalP" id="kapittel-3-paragraf-5-ledd-4">Forbrukeren skal samarbeide i rimelig utstrekning hvis leverandøren vil undersøke om mangelen skyldes forhold i forbrukerens digitale miljø etter tredje ledd. Plikten til å samarbeide omfatter bare de tilgjengelige fremgangsmåtene som er minst inngripende for forbrukeren. Hvis forbrukeren ikke samarbeider etter denne bestemmelsen og leverandøren tydelig har opplyst forbrukeren om plikten til å samarbeide, har forbrukeren bevisbyrden for forholdene som nevnt i første og annet ledd.</article></article></section><section class="section" data-name="kap4" id="kapittel-4" data-lovdata-URL="NL/lov/2022-06-17-56/KAPITTEL_4"><h2>Kapittel 4. Forbrukerens krav som følge av forsinket levering</h2><article class="legalArticle" data-lovdata-URL="NL/lov/2022-06-17-56/§12" data-name="§12" id="kapittel-4-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Forbrukerens krav ved forsinkelse</span></h3><article class="legalP" id="kapittel-4-paragraf-1-ledd-1">Hvis den digitale ytelsen ikke blir levert eller blir levert for sent og dette ikke skyldes forbrukeren eller forhold på forbrukerens side (forsinkelse), kan forbrukeren<ol class="defaultList" type="1"><li data-name="1." value="1"><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">holde vederlaget tilbake etter <a href="lov/2022-06-17-56/§13">§ 13</a></article></article></li><li data-name="2." value="2"><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1">kreve oppfyllelse etter <a href="lov/2022-06-17-56/§14">§ 14</a></article></article></li><li data-name="3." value="3"><article class="listArticle" id="kapittel-4-paragraf-1-ledd-1-punkt-3"><article class="legalP" id="kapittel-4-paragraf-1-ledd-1-punkt-3-ledd-1">kreve heving etter <a href="lov/2022-06-17-56/§15">§ 15</a></article></article></li><li data-name="4." value="4"><article class="listArticle" id="kapittel-4-paragraf-1-ledd-1-punkt-4"><article class="legalP" id="kapittel-4-paragraf-1-ledd-1-punkt-4-ledd-1">kreve erstatning etter <a href="lov/2022-06-17-56/§16">§ 16</a>.</article></article></li></ol></article><article class="legalP" id="kapittel-4-paragraf-1-ledd-2">Forbrukerens rett til erstatning faller ikke bort ved at han eller hun gjør gjeldende andre krav, eller ved at disse ikke kan gjøres gjeldende.</article></article><article class="legalArticle" data-lovdata-URL="NL/lov/2022-06-17-56/§13" data-name="§13" id="kapittel-4-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Tilbakeholdsrett</span></h3><article class="legalP" id="kapittel-4-paragraf-2-ledd-1">Forbrukeren kan holde tilbake vederlaget for å dekke krav som følge av leverandørens forsinkelse, men ikke åpenbart mer enn det som vil gi betryggende sikkerhet for kravet.</article></article><article class="legalArticle" data-lovdata-URL="NL/lov/2022-06-17-56/§14" data-name="§14" id="kapittel-4-paragraf-3"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Rett til oppfyllelse</span></h3><article class="legalP" id="kapittel-4-paragraf-3-ledd-1">Er leveringstiden kommet uten at den digitale ytelsen er levert, kan forbrukeren likevel fastholde avtalen og kreve oppfyllelse.</article><article class="legalP" id="kapittel-4-paragraf-3-ledd-2">Første ledd gjelder ikke hvis det foreligger en hindring som leverandøren ikke kan overvinne, eller hvis oppfyllelse vil medføre en så stor ulempe eller kostnad for leverandøren at det står i vesentlig misforhold til forbrukerens interesse i at leverandøren oppfyller. Faller vanskene bort innen rimelig tid, kan forbrukeren kreve oppfyllelse.</article></article><article class="legalArticle" data-lovdata-URL="NL/lov/2022-06-17-56/§15" data-name="§15" id="kapittel-4-paragraf-4"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Heving</span></h3><article class="legalP" id="kapittel-4-paragraf-4-ledd-1">Har leverandøren ikke levert den digitale ytelsen i tide i samsvar med <a href="lov/2022-06-17-56/§4">§§ 4</a> og <a href="lov/2022-06-17-56/§5">5</a>, skal forbrukeren oppfordre leverandøren til å levere. Hvis leverandøren deretter ikke leverer uten unødig opphold eller innen en tilleggsfrist som partene uttrykkelig har blitt enige om, kan forbrukeren heve avtalen.</article><article class="legalP" id="kapittel-4-paragraf-4-ledd-2">Første ledd gjelder ikke hvis leverandøren har nektet å levere eller det fremgår klart av omstendighetene at leverandøren ikke kommer til å levere. Første ledd gjelder heller ikke hvis det er avtalt eller fremgår klart av omstendighetene at levering innen eller på et bestemt tidspunkt er avgjørende for forbrukeren, og leverandøren ikke har levert til riktig tid. I slike tilfeller kan forbrukeren umiddelbart heve avtalen.</article></article><article class="legalArticle" data-lovdata-URL="NL/lov/2022-06-17-56/§16" data-name="§16" id="kapittel-4-paragraf-5"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Erstatning</span></h3><article class="legalP" id="kapittel-4-paragraf-5-ledd-1">Forbrukeren kan kreve erstatning for tap han eller hun lider som følge av forsinkelse fra leverandørens side.</article><article class="legalP" id="kapittel-4-paragraf-5-ledd-2">Dette gjelder likevel ikke så langt leverandøren beviser at forsinkelsen skyldes en hindring utenfor hans eller hennes kontroll, som leverandøren ikke med rimelighet kunne ventes å ha tatt i betraktning på avtaletiden eller å unngå eller overvinne følgene av.</article><article class="legalP" id="kapittel-4-paragraf-5-ledd-3">Beror forsinkelsen på en tredjeperson som leverandøren har gitt i oppdrag helt eller delvis å oppfylle avtalen, er leverandøren fri for ansvar bare om også tredjepersonen ville være fritatt etter regelen i annet ledd. Det samme gjelder om forsinkelsen beror på noen i et tidligere omsetningsledd.</article><article class="legalP" id="kapittel-4-paragraf-5-ledd-4">Ansvarsfriheten gjelder så lenge hindringen er til stede. Faller hindringen bort, kan ansvar gjøres gjeldende hvis leverandøren da plikter å oppfylle, men ikke gjør dette.</article><article class="legalP" id="kapittel-4-paragraf-5-ledd-5">Erstatningen utmåles etter reglene i <a href="lov/2022-06-17-56/kap11">kapittel 11</a>.</article></article><article class="legalArticle" data-lovdata-URL="NL/lov/2022-06-17-56/§17" data-name="§17" id="kapittel-4-paragraf-6"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Opplysningsplikt om hindring</span></h3><article class="legalP" id="kapittel-4-paragraf-6-ledd-1">Hindres leverandøren i å oppfylle avtalen til rett tid, skal forbrukeren gis en melding om hindringen og dens virkning på muligheten for å oppfylle. Får forbrukeren ikke en slik melding innen rimelig tid etter at leverandøren fikk eller burde ha fått kjennskap til hindringen, kan forbrukeren kreve erstattet tap som kunne ha vært unngått om meldingen hadde blitt gitt i tide.</article></article><article class="legalArticle" data-lovdata-URL="NL/lov/2022-06-17-56/§18" data-name="§18" id="kapittel-4-paragraf-7"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Melding om krav ved forsinkelse. Passivitet og foreldelse</span></h3><article class="legalP" id="kapittel-4-paragraf-7-ledd-1">Forbrukeren må gi leverandøren melding om krav som følge av forsinkelse. Kravet kan tapes etter alminnelige regler om passivitet hvis forbrukeren venter så lenge med å gi melding at det ville virke illojalt overfor leverandøren å gjøre gjeldende krav. Retten til å gjøre gjeldende krav kan tapes også etter <a href="lov/1979-05-18-18">foreldelseslovens</a> regler om foreldelse.</article></article></section><section class="section" data-name="kap5" id="kapittel-5" data-lovdata-URL="NL/lov/2022-06-17-56/KAPITTEL_5"><h2>Kapittel 5. Forbrukerens krav som følge av mangler ved ytelsen</h2><article class="legalArticle" data-lovdata-URL="NL/lov/2022-06-17-56/§19" data-name="§19" id="kapittel-5-paragraf-1"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Forbrukerens krav ved mangler</span></h3><article class="legalP" id="kapittel-5-paragraf-1-ledd-1">Hvis det foreligger en mangel og dette ikke skyldes forbrukeren eller forhold på forbrukerens side, kan forbrukeren<ol class="defaultList" type="1"><li data-name="1." value="1"><article class="listArticle" id="kapittel-5-paragraf-1-ledd-1-punkt-1"><article class="legalP" id="kapittel-5-paragraf-1-ledd-1-punkt-1-ledd-1">holde vederlaget tilbake etter <a href="lov/2022-06-17-56/§20">§ 20</a></article></article></li><li data-name="2." value="2"><article class="listArticle" id="kapittel-5-paragraf-1-ledd-1-punkt-2"><article class="legalP" id="kapittel-5-paragraf-1-ledd-1-punkt-2-ledd-1">kreve retting eller omlevering etter <a href="lov/2022-06-17-56/§21">§§ 21</a> og <a href="lov/2022-06-17-56/§22">22</a></article></article></li><li data-name="3." value="3"><article class="listArticle" id="kapittel-5-paragraf-1-ledd-1-punkt-3"><article class="legalP" id="kapittel-5-paragraf-1-ledd-1-punkt-3-ledd-1">kreve prisavslag etter <a href="lov/2022-06-17-56/§23">§ 23</a></article></article></li><li data-name="4." value="4"><article class="listArticle" id="kapittel-5-paragraf-1-ledd-1-punkt-4"><article class="legalP" id="kapittel-5-paragraf-1-ledd-1-punkt-4-ledd-1">kreve heving etter <a href="lov/2022-06-17-56/§24">§ 24</a></article></article></li><li data-name="5." value="5"><article class="listArticle" id="kapittel-5-paragraf-1-ledd-1-punkt-5"><article class="legalP" id="kapittel-5-paragraf-1-ledd-1-punkt-5-ledd-1">kreve erstatning etter <a href="lov/2022-06-17-56/§25">§ 25</a>.</article></article></li></ol></article><article class="legalP" id="kapittel-5-paragraf-1-ledd-2">Forbrukerens rett til erstatning faller ikke bort ved at han eller hun gjør gjeldende andre krav, eller ved at disse ikke kan gjøres gjeldende.</article></article><article class="legalArticle" data-lovdata-URL="NL/lov/2022-06-17-56/§20" data-name="§20" id="kapittel-5-paragraf-2"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Tilbakeholdsrett</span></h3><article class="legalP" id="kapittel-5-paragraf-2-ledd-1">Forbrukeren kan holde tilbake vederlaget for å dekke krav som følge av mangelen, men ikke åpenbart mer enn det som vil gi betryggende sikkerhet for kravet.</article></article><article class="legalArticle" data-lovdata-URL="NL/lov/2022-06-17-56/§21" data-name="§21" id="kapittel-5-paragraf-3"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Retting og omlevering (avhjelp)</span></h3><article class="legalP" id="kapittel-5-paragraf-3-ledd-1">Forbrukeren kan kreve at leverandøren sørger for avhjelp gjennom å rette mangelen eller å levere en tilsvarende ytelse (omlevering). Dette gjelder ikke hvis gjennomføring av kravet er umulig eller påfører leverandøren urimelige kostnader. Leverandøren kan velge om avhjelp skal skje gjennom retting eller omlevering, så lenge fremgangsmåten er i samsvar med tredje ledd.</article><article class="legalP" id="kapittel-5-paragraf-3-ledd-2">Ved avgjørelsen av om kostnadene er urimelige etter første ledd annet punktum, skal det blant annet legges vekt på mangelens betydning og verdien av en mangelfri ytelse.</article><article class="legalP" id="kapittel-5-paragraf-3-ledd-3">Avhjelp skal skje uten kostnad og vesentlig ulempe for forbrukeren innen rimelig tid og uten risiko for at forbrukeren ikke får dekket sine utlegg av leverandøren.</article></article><article class="legalArticle" data-lovdata-URL="NL/lov/2022-06-17-56/§22" data-name="§22" id="kapittel-5-paragraf-4"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Leverandørens adgang til å tilby avhjelp for å avverge krav om prisavslag og heving</span></h3><article class="legalP" id="kapittel-5-paragraf-4-ledd-1">Selv om forbrukeren krever verken retting eller omlevering etter loven, kan leverandøren tilby retting eller omlevering hvis tilbudet fremsettes uten opphold. Sørger leverandøren for slik retting eller omlevering i samsvar med loven, kan forbrukeren ikke kreve prisavslag eller heving.</article><article class="legalP" id="kapittel-5-paragraf-4-ledd-2">Forbrukeren kan likevel kreve prisavslag eller heving umiddelbart hvis mangelen etter sin art er så alvorlig at det ikke er rimelig å forvente at forbrukeren skal godta et avhjelpstilbud. Ved avgjørelsen skal det legges vekt på om mangelen er egnet til å vesentlig svekke forbrukerens tillit til leverandøren.</article></article><article class="legalArticle" data-lovdata-URL="NL/lov/2022-06-17-56/§23" data-name="§23" id="kapittel-5-paragraf-5"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Prisavslag</span></h3><article class="legalP" id="kapittel-5-paragraf-5-ledd-1">Hvis mangelen ikke rettes eller ytelsen ikke omleveres i samsvar med <a href="lov/2022-06-17-56/§21">§§ 21</a> og <a href="lov/2022-06-17-56/§22">22</a>, kan forbrukeren kreve et prisavslag slik at forholdet mellom nedsatt og avtalt pris svarer til forholdet mellom ytelsens verdi i mangelfull og kontraktsmessig stand på leveringstiden.</article><article class="legalP" id="kapittel-5-paragraf-5-ledd-2">Hvis avtalen gjelder levering over en periode, omfatter prisavslaget den perioden da ytelsen hadde en mangel.</article></article><article class="legalArticle" data-lovdata-URL="NL/lov/2022-06-17-56/§24" data-name="§24" id="kapittel-5-paragraf-6"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Heving</span></h3><article class="legalP" id="kapittel-5-paragraf-6-ledd-1">I stedet for å kreve prisavslag etter <a href="lov/2022-06-17-56/§23">§ 23</a> kan forbrukeren heve avtalen, med mindre leverandøren beviser at mangelen er uvesentlig. Hvis vederlaget for ytelsen utelukkende er at forbrukeren oppgir personopplysninger, kan forbrukeren heve avtalen også når mangelen er uvesentlig.</article></article><article class="legalArticle" data-lovdata-URL="NL/lov/2022-06-17-56/§25" data-name="§25" id="kapittel-5-paragraf-7"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Erstatning</span></h3><article class="legalP" id="kapittel-5-paragraf-7-ledd-1">Forbrukeren kan kreve erstatning for tap han eller hun lider som følge av at ytelsen har en mangel. Erstatningen utmåles etter reglene i <a href="lov/2022-06-17-56/kap11">kapittel 11</a>.</article></article><article class="legalArticle" data-lovdata-URL="NL/lov/2022-06-17-56/§26" data-name="§26" id="kapittel-5-paragraf-8"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Krav mot tidligere omsetningsledd</span></h3><article class="legalP" id="kapittel-5-paragraf-8-ledd-1">Forbrukeren kan gjøre sitt mangelskrav mot leverandøren gjeldende mot et tidligere omsetningsledd så langt et tilsvarende krav på grunn av mangelen kan gjøres gjeldende av leverandøren eller et annet omsetningsledd i avtalekjeden. Første punktum gjelder bare krav mot et tidligere ledd som opptrer i næringsvirksomhet.</article><article class="legalP" id="kapittel-5-paragraf-8-ledd-2">En avtale med et tidligere omsetningsledd som innskrenker leverandørens eller en annen avtaleparts krav, kan ikke gjøres gjeldende overfor forbrukerens krav etter første ledd i større utstrekning enn det som kunne ha vært avtalt mellom forbrukeren og leverandøren. Forbrukeren må likevel reklamere overfor det tidligere leddet innen rimelig tid etter at han eller hun oppdaget eller burde ha oppdaget mangelen.</article><article class="legalP" id="kapittel-5-paragraf-8-ledd-3">Forbrukeren kan også gjøre krav gjeldende etter reglene i <a href="lov/1988-05-13-27/§84">kjøpsloven § 84</a> første ledd så langt disse passer, hvis dette gir forbrukeren større rettigheter enn det som følger av paragrafen her.</article><article class="legalP" id="kapittel-5-paragraf-8-ledd-4">Tidligere omsetningsledd kan ikke motregne overfor forbrukeren med krav mot leverandøren eller et annet omsetningsledd.</article></article><article class="legalArticle" data-lovdata-URL="NL/lov/2022-06-17-56/§27" data-name="§27" id="kapittel-5-paragraf-9"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Melding om krav ved mangler. Passivitet og foreldelse</span></h3><article class="legalP" id="kapittel-5-paragraf-9-ledd-1">Forbrukeren må gi leverandøren melding om krav som følge av en mangel. Kravet kan tapes etter alminnelige regler om passivitet hvis forbrukeren venter så lenge med å gi melding at det ville virke illojalt overfor leverandøren å gjøre gjeldende krav. Retten til å gjøre gjeldende krav kan tapes også etter <a href="lov/1979-05-18-18">foreldelseslovens</a> regler om foreldelse.</article></article></section><section class="section" data-name="kap6" id="kapittel-6" data-lovdata-URL="NL/lov/2022-06-17-56/KAPITTEL_6"><h2>Kapittel 6. Forbrukerens plikter</h2><article class="legalArticle" data-lovdata-URL="NL/lov/2022-06-17-56/§28" data-name="§28" id="kapittel-6-paragraf-1"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Prisen for ytelsen</span></h3><article class="legalP" id="kapittel-6-paragraf-1-ledd-1">Er avtale inngått uten at prisen følger av avtalen eller av opplysninger leverandøren har gitt i annonser eller lignende, skal forbrukeren betale gjengs pris på avtaletiden for samme slags ytelse levert under tilsvarende forhold, så lenge prisen ikke er urimelig. Er det ingen slik gjengs pris, må forbrukeren betale det som er rimelig, under hensyn til ytelsens art og kvalitet og forholdene ellers.</article><article class="legalP" id="kapittel-6-paragraf-1-ledd-2">I avtaler om løpende levering av digitale ytelser kan leverandøren endre prisen hvis en slik rett er avtalt og forbrukerens rettigheter etter denne bestemmelsen fremgår av avtalen. En prisendring til forbrukerens ugunst kan gjøres gjeldende bare hvis forbrukeren har fått varsel i rimelig tid om endringen. Hvis prisendringen er høyere enn endringen i konsumprisindeksen skulle tilsi, kan forbrukeren kostnadsfritt si opp avtalen med virkning fra tidspunktet når endringen trer i kraft. Forbrukeren kan også si opp avtalen etter reglene i <a href="lov/2022-06-17-56/§33">§ 33</a>. Leverandørens rett til å endre prisen gjelder ikke ved avtale om bindingstid etter <a href="lov/2022-06-17-56/§33">§ 33</a>. Forbrukerens oppsigelsesadgang etter tredje punktum gjelder ikke ved første gangs prisendring etter avtaleinngåelsen hvis leverandøren i forbindelse med avtaleinngåelsen gjorde forbrukeren særskilt oppmerksom på at prisen var et introduksjonstilbud, en kampanjepris eller lignende, og forbrukeren uttrykkelig aksepterte dette.</article><article class="legalP" id="kapittel-6-paragraf-1-ledd-3">Leverandøren kan ikke i tillegg til vederlaget kreve gebyr for utstedelse og sending av regning hvis ikke dette klart følger av avtalen.</article></article><article class="legalArticle" data-lovdata-URL="NL/lov/2022-06-17-56/§29" data-name="§29" id="kapittel-6-paragraf-2"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Tidspunktet for betaling. Ytelse mot ytelse</span></h3><article class="legalP" id="kapittel-6-paragraf-2-ledd-1">Følger ikke betalingstiden av avtalen, skal forbrukeren betale når leverandøren krever det.</article><article class="legalP" id="kapittel-6-paragraf-2-ledd-2">Hvis ikke noe annet er avtalt, har forbrukeren ikke plikt til å betale vederlaget uten at ytelsen blir overlevert eller stilt til hans eller hennes rådighet i samsvar med avtalen og loven.</article><article class="legalP" id="kapittel-6-paragraf-2-ledd-3">Forbrukeren er ikke bundet av en forhåndsavtale om plikt til å betale på et bestemt tidspunkt uavhengig av om leverandøren oppfyller til rett tid.</article></article><article class="legalArticle" data-lovdata-URL="NL/lov/2022-06-17-56/§30" data-name="§30" id="kapittel-6-paragraf-3"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Forbrukerens medvirkning ved oppfyllelse av avtalen</span></h3><article class="legalP" id="kapittel-6-paragraf-3-ledd-1">Forbrukeren skal yte slik medvirkning som det er rimelig å vente av ham eller henne for at leverandøren skal kunne oppfylle avtalen.</article></article></section><section class="section" data-name="kap7" id="kapittel-7" data-lovdata-URL="NL/lov/2022-06-17-56/KAPITTEL_7"><h2>Kapittel 7. Avbestilling og oppsigelse</h2><article class="legalArticle" data-lovdata-URL="NL/lov/2022-06-17-56/§31" data-name="§31" id="kapittel-7-paragraf-1"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Avbestilling før levering. Angrerett</span></h3><article class="legalP" id="kapittel-7-paragraf-1-ledd-1">Avbestiller forbrukeren ytelsen før levering, kan leverandøren ikke fastholde kjøpet og kreve betaling. Hvis ikke noe annet følger av avtalen, kan leverandøren kreve erstatning for tap som er en følge av avbestillingen. Er vilkårene etter <a href="lov/2014-06-20-27">angrerettloven</a> oppfylt, kan forbrukeren i stedet for avbestilling etter første og annet punktum benytte seg av angreretten.</article><article class="legalP" id="kapittel-7-paragraf-1-ledd-2">Partene kan avtale en normalerstatning ved avbestilling (avbestillingsgebyr). Normalerstatningen kan ikke settes høyere enn det erstatning etter <a href="lov/2022-06-17-56/kap11">kapittel 11</a> normalt kan forventes å utgjøre.</article><article class="legalP" id="kapittel-7-paragraf-1-ledd-3">Hvis det ikke er avtalt avbestillingsgebyr, utmåles erstatningen etter reglene i <a href="lov/2022-06-17-56/kap11">kapittel 11</a>.</article></article><article class="legalArticle" data-lovdata-URL="NL/lov/2022-06-17-56/§32" data-name="§32" id="kapittel-7-paragraf-2"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Retur etter levering</span></h3><article class="legalP" id="kapittel-7-paragraf-2-ledd-1">Etter at digitalt innhold er levert, blir forbrukeren ikke fritatt fra å yte vederlaget selv om innholdet og en eventuell fysisk bærer leveres tilbake til leverandøren.</article><article class="legalP" id="kapittel-7-paragraf-2-ledd-2">Betalingsplikten bortfaller likevel<ol class="defaultList" type="1"><li data-name="1." value="1"><article class="listArticle" id="kapittel-7-paragraf-2-ledd-2-punkt-1"><article class="legalP" id="kapittel-7-paragraf-2-ledd-2-punkt-1-ledd-1">ved heving</article></article></li><li data-name="2." value="2"><article class="listArticle" id="kapittel-7-paragraf-2-ledd-2-punkt-2"><article class="legalP" id="kapittel-7-paragraf-2-ledd-2-punkt-2-ledd-1">hvis vilkårene for angrerett etter <a href="lov/2014-06-20-27">angrerettloven</a> er oppfylt</article></article></li><li data-name="3." value="3"><article class="listArticle" id="kapittel-7-paragraf-2-ledd-2-punkt-3"><article class="legalP" id="kapittel-7-paragraf-2-ledd-2-punkt-3-ledd-1">hvis en rett til tilbakelevering følger av avtalen, for eksempel ved at innholdet er kjøpt på prøve.</article></article></li></ol></article></article><article class="legalArticle" data-lovdata-URL="NL/lov/2022-06-17-56/§33" data-name="§33" id="kapittel-7-paragraf-3"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Oppsigelse fra forbrukeren i løpende avtaleforhold</span></h3><article class="legalP" id="kapittel-7-paragraf-3-ledd-1">En avtale om løpende levering av digitale ytelser kan sies opp av forbrukeren med rimelig varsel, jf. likevel annet ledd om avtaler om bindingstid. Er det avtalt månedlig forskuddsbetaling, får oppsigelsen virkning fra den neste betalingsperioden, med mindre dette ville virke urimelig ut fra avtalens art.</article><article class="legalP" id="kapittel-7-paragraf-3-ledd-2">Det kan ikke gyldig avtales at en løpende avtale skal være uoppsigelig i mer enn seks måneder av gangen. I særlige tilfeller kan det avtales lengre bindingstid, men likevel ikke lengre enn tolv måneder. Vilkår om bindingstid kan avtales bare hvis forbrukeren gis en økonomisk fordel som står i forhold til bindingstidens lengde. Ved oppsigelse i bindingstiden kan leverandøren kreve erstatning for tap som er en følge av oppsigelsen, dersom det på forhånd er avtalt en rimelig normalerstatning som står i forhold til fordelen som forbrukeren har fått som følge av bindingstiden etter tredje punktum. <a href="lov/2022-06-17-56/§31/ledd/2/setning/2">§ 31</a> annet ledd annet punktum gjelder tilsvarende.</article><article class="legalP" id="kapittel-7-paragraf-3-ledd-3">Forbrukeren kan si opp avtalen med det kommunikasjonsmiddelet som ble brukt til å inngå avtalen. Forbrukeren kan også si opp avtalen med et annet passende kommunikasjonsmiddel som leverandøren benytter ellers i sin virksomhet. Forbrukeren skal kunne si opp avtalen på en enkel måte.</article><article class="legalP" id="kapittel-7-paragraf-3-ledd-4">Ved løpende levering av digitale ytelser skal leverandøren minst en gang hver sjette måned sende forbrukeren et varsel om at avtalen løper, og opplyse forbrukeren om adgangen til å si opp avtalen etter første til tredje ledd. Unnlater leverandøren å sende slikt varsel, kan forbrukeren kostnadsfritt si opp avtalen med virkning fra det tidspunktet varselet senest skulle ha vært sendt.</article><article class="legalP" id="kapittel-7-paragraf-3-ledd-5">Er det avtalt periodevis betaling for løpende levering av digitale ytelser og forbrukeren ikke betaler noe vederlag for ytelsen i en periode på seks måneder etter at et krav på vederlag for ytelsen har forfalt uten å ha blitt betalt, anses avtalen som oppsagt fra forbrukerens side med virkning fra utløpet av denne perioden. Er det avtalt bindingstid, har oppsigelsen virkning først etter at bindingstiden har løpt ut. Avtalen er likevel ikke sagt opp hvis forbrukeren innen virkningstidspunktet for oppsigelsen melder fra til leverandøren om at den manglende betalingen ikke skal anses som en oppsigelse.</article></article></section><section class="section" data-name="kap8" id="kapittel-8" data-lovdata-URL="NL/lov/2022-06-17-56/KAPITTEL_8"><h2>Kapittel 8. Leverandørens krav ved kontraktsbrudd fra forbrukerens side</h2><article class="legalArticle" data-lovdata-URL="NL/lov/2022-06-17-56/§34" data-name="§34" id="kapittel-8-paragraf-1"><h3 class="legalArticleHeader"><span class="legalArticleValue">§ 34</span>. <span class="legalArticleTitle">Leverandørens krav</span></h3><article class="legalP" id="kapittel-8-paragraf-1-ledd-1">Hvis forbrukeren ikke betaler eller oppfyller sine øvrige plikter etter avtalen eller loven og dette ikke skyldes leverandøren eller forhold på leverandørens side, kan leverandøren<ol class="defaultList" type="1"><li data-name="1." value="1"><article class="listArticle" id="kapittel-8-paragraf-1-ledd-1-punkt-1"><article class="legalP" id="kapittel-8-paragraf-1-ledd-1-punkt-1-ledd-1">holde ytelsen tilbake etter <a href="lov/2022-06-17-56/§35">§ 35</a></article></article></li><li data-name="2." value="2"><article class="listArticle" id="kapittel-8-paragraf-1-ledd-1-punkt-2"><article class="legalP" id="kapittel-8-paragraf-1-ledd-1-punkt-2-ledd-1">kreve oppfyllelse etter <a href="lov/2022-06-17-56/§36">§ 36</a></article></article></li><li data-name="3." value="3"><article class="listArticle" id="kapittel-8-paragraf-1-ledd-1-punkt-3"><article class="legalP" id="kapittel-8-paragraf-1-ledd-1-punkt-3-ledd-1">kreve heving etter <a href="lov/2022-06-17-56/§37">§ 37</a></article></article></li><li data-name="4." value="4"><article class="listArticle" id="kapittel-8-paragraf-1-ledd-1-punkt-4"><article class="legalP" id="kapittel-8-paragraf-1-ledd-1-punkt-4-ledd-1">kreve erstatning og rente etter <a href="lov/2022-06-17-56/§38">§ 38</a>.</article></article></li></ol></article><article class="legalP" id="kapittel-8-paragraf-1-ledd-2">Leverandørens rett til erstatning og rente faller ikke bort ved at leverandøren gjør gjeldende andre krav, eller ved at disse ikke kan gjøres gjeldende.</article></article><article class="legalArticle" data-lovdata-URL="NL/lov/2022-06-17-56/§35" data-name="§35" id="kapittel-8-paragraf-2"><h3 class="legalArticleHeader"><span class="legalArticleValue">§ 35</span>. <span class="legalArticleTitle">Tilbakeholdsrett</span></h3><article class="legalP" id="kapittel-8-paragraf-2-ledd-1">Betaler forbrukeren ikke vederlaget i rett tid, kan leverandøren holde ytelsen tilbake eller stanse videre levering inntil forbrukeren betaler eller stiller betryggende sikkerhet for kravet.</article></article><article class="legalArticle" data-lovdata-URL="NL/lov/2022-06-17-56/§36" data-name="§36" id="kapittel-8-paragraf-3"><h3 class="legalArticleHeader"><span class="legalArticleValue">§ 36</span>. <span class="legalArticleTitle">Rett til å kreve oppfyllelse</span></h3><article class="legalP" id="kapittel-8-paragraf-3-ledd-1">Leverandøren kan fastholde avtalen og kreve at forbrukeren betaler kjøpesummen. Dette gjelder likevel ikke så lenge betalingen hindres av stans i betalingsformidlingen eller andre forhold utenfor forbrukerens kontroll som forbrukeren ikke kan overvinne.</article><article class="legalP" id="kapittel-8-paragraf-3-ledd-2">Er ytelsen ennå ikke levert, tapes retten til å kreve oppfyllelse hvis leverandøren venter urimelig lenge med å fremme kravet.</article><article class="legalP" id="kapittel-8-paragraf-3-ledd-3"><a href="lov/2022-06-17-56/§14">§ 14</a> gjelder tilsvarende for leverandørens rett til å kreve oppfyllelse av forbrukerens plikt til å medvirke til avtalen (jf. <a href="lov/2022-06-17-56/§30">§ 30</a>).</article></article><article class="legalArticle" data-lovdata-URL="NL/lov/2022-06-17-56/§37" data-name="§37" id="kapittel-8-paragraf-4"><h3 class="legalArticleHeader"><span class="legalArticleValue">§ 37</span>. <span class="legalArticleTitle">Heving</span></h3><article class="legalP" id="kapittel-8-paragraf-4-ledd-1">Leverandøren kan heve avtalen på grunn av forsinket betaling eller annet kontraktsbrudd fra forbrukerens side dersom forbrukerens kontraktsbrudd er vesentlig. Leverandøren kan ikke heve etter at hele vederlaget er betalt.</article><article class="legalP" id="kapittel-8-paragraf-4-ledd-2">Avtalen kan også heves dersom forbrukeren ikke yter vederlaget innen en rimelig tilleggsfrist for oppfyllelse som leverandøren har fastsatt. Mens tilleggsfristen løper, kan leverandøren ikke heve, med mindre forbrukeren har sagt at han eller hun ikke vil oppfylle innen fristen.</article><article class="legalP" id="kapittel-8-paragraf-4-ledd-3">Er ytelsen allerede overtatt av forbrukeren, kan leverandøren heve bare dersom det er tatt forbehold om det eller forbrukeren avviser ytelsen.</article></article><article class="legalArticle" data-lovdata-URL="NL/lov/2022-06-17-56/§38" data-name="§38" id="kapittel-8-paragraf-5"><h3 class="legalArticleHeader"><span class="legalArticleValue">§ 38</span>. <span class="legalArticleTitle">Erstatning. Rente</span></h3><article class="legalP" id="kapittel-8-paragraf-5-ledd-1">Hvis forbrukeren ikke betaler i tide, kan leverandøren kreve rente av vederlaget etter <a href="lov/1976-12-17-100">forsinkelsesrenteloven</a>.</article><article class="legalP" id="kapittel-8-paragraf-5-ledd-2">Leverandøren kan også kreve erstatning for det tapet leverandøren lider som følge av kontraktsbrudd fra forbrukerens side. Dette gjelder likevel ikke så langt forbrukeren godtgjør at kontraktsbruddet skyldes stans i betalingsformidlingen eller en annen hindring utenfor forbrukerens kontroll som han eller hun ikke med rimelighet kunne ventes å ha tatt i betraktning på avtaletiden eller å unngå eller overvinne følgene av. Reglene i <a href="lov/2022-06-17-56/§16/og/3/ledd/4">§ 16</a> tredje og fjerde ledd gjelder tilsvarende. Erstatningen utmåles etter reglene i <a href="lov/2022-06-17-56/kap11">kapittel 11</a>.</article></article><article class="legalArticle" data-lovdata-URL="NL/lov/2022-06-17-56/§39" data-name="§39" id="kapittel-8-paragraf-6"><h3 class="legalArticleHeader"><span class="legalArticleValue">§ 39</span>. <span class="legalArticleTitle">Opplysningsplikt om hindring</span></h3><article class="legalP" id="kapittel-8-paragraf-6-ledd-1">Hindres forbrukeren i å oppfylle avtalen til rett tid, skal leverandøren gis en melding om hindringen og dens virkning på muligheten for å oppfylle. Får leverandøren ikke en slik melding innen rimelig tid etter at forbrukeren fikk eller burde ha fått kjennskap til hindringen, kan leverandøren kreve erstattet tap som kunne ha vært unngått om meldingen hadde blitt gitt i tide.</article></article><article class="legalArticle" data-lovdata-URL="NL/lov/2022-06-17-56/§40" data-name="§40" id="kapittel-8-paragraf-7"><h3 class="legalArticleHeader"><span class="legalArticleValue">§ 40</span>. <span class="legalArticleTitle">Spesifikasjon av ytelsen</span></h3><article class="legalP" id="kapittel-8-paragraf-7-ledd-1">Skal ytelsen utvikles etter forbrukerens spesifikasjoner og forbrukeren ikke bidrar med slike spesifikasjoner til avtalt tid eller innen rimelig tid etter at leverandøren har oppfordret til det, kan leverandøren selv bestemme spesifikasjonene i samsvar med hva som må antas at er i forbrukerens interesse. Dette hindrer ikke leverandøren i å gjøre gjeldende andre krav.</article><article class="legalP" id="kapittel-8-paragraf-7-ledd-2">Leverandøren må opplyse forbrukeren om de spesifikasjonene som vil bli brukt, og gi forbrukeren en rimelig frist til å endre spesifikasjonene. Endrer ikke forbrukeren spesifikasjonene i tide etter å ha fått leverandørens melding, blir leverandørens spesifikasjoner bindende.</article></article></section><section class="section" data-name="kap9" id="kapittel-9" data-lovdata-URL="NL/lov/2022-06-17-56/KAPITTEL_9"><h2>Kapittel 9. Endring av ytelsen</h2><article class="legalArticle" data-lovdata-URL="NL/lov/2022-06-17-56/§41" data-name="§41" id="kapittel-9-paragraf-1"><h3 class="legalArticleHeader"><span class="legalArticleValue">§ 41</span>. <span class="legalArticleTitle">Alminnelige vilkår for endring av ytelsen</span></h3><article class="legalP" id="kapittel-9-paragraf-1-ledd-1">Ved løpende levering over en periode kan leverandøren endre den digitale ytelsen ut over det som er nødvendig for å overholde kravene i <a href="lov/2022-06-17-56/§9">§ 9</a>, jf. <a href="lov/2022-06-17-56/§7">§§ 7</a> og <a href="lov/2022-06-17-56/§8">8</a>, hvis endringen har grunnlag i avtalen og kan foretas uten kostnader for forbrukeren. Endring kan bare foretas hvis forbrukeren informeres om endringen på en klar og tydelig måte.</article></article><article class="legalArticle" data-lovdata-URL="NL/lov/2022-06-17-56/§42" data-name="§42" id="kapittel-9-paragraf-2"><h3 class="legalArticleHeader"><span class="legalArticleValue">§ 42</span>. <span class="legalArticleTitle">Endringer som påvirker ytelsen negativt for forbrukeren</span></h3><article class="legalP" id="kapittel-9-paragraf-2-ledd-1">Hvis en endring etter <a href="lov/2022-06-17-56/§41">§ 41</a> påvirker den digitale ytelsen negativt for forbrukeren på en ikke uvesentlig måte, kan forbrukeren heve avtalen. Dette gjelder likevel ikke hvis leverandøren gjør det mulig for forbrukeren å beholde sin ytelse uendret og i samsvar med <a href="lov/2022-06-17-56/§7">§§ 7</a> og <a href="lov/2022-06-17-56/§8">8</a>.</article><article class="legalP" id="kapittel-9-paragraf-2-ledd-2">En endring som nevnt i første ledd kan foretas bare hvis forbrukeren får varsel i rimelig tid om endringen. Varselet skal gis på et varig medium og inneholde informasjon om retten til å heve avtalen eller til å beholde ytelsen uendret.</article><article class="legalP" id="kapittel-9-paragraf-2-ledd-3">Et krav om heving etter denne paragrafen må gjøres gjeldende innen 30 dager etter at forbrukeren fikk varsel etter annet ledd, eller innen 30 dager etter at endringen ble foretatt, hvis dette tidspunktet er det seneste. For hevingsoppgjøret gjelder bestemmelsene i <a href="lov/2022-06-17-56/kap10">kapittel 10</a>.</article></article><article class="legalArticle" data-lovdata-URL="NL/lov/2022-06-17-56/§43" data-name="§43" id="kapittel-9-paragraf-3"><h3 class="legalArticleHeader"><span class="legalArticleValue">§ 43</span>. <span class="legalArticleTitle">Unntak for visse kombinerte avtaler</span></h3><article class="legalP" id="kapittel-9-paragraf-3-ledd-1">Bestemmelsene i <a href="lov/2022-06-17-56/§41">§§ 41</a> og <a href="lov/2022-06-17-56/§42">42</a> gjelder ikke for kombinerte avtaler som nevnt i <a href="lov/2022-06-17-56/§2/ledd/4/setning/4">§ 2</a> fjerde ledd fjerde punktum der den digitale ytelsen leveres sammen med en nummerbasert person-til-person-kommunikasjonstjeneste eller en internettilgangstjeneste.</article></article></section><section class="section" data-name="kap10" id="kapittel-10" data-lovdata-URL="NL/lov/2022-06-17-56/KAPITTEL_10"><h2>Kapittel 10. Fellesregler om oppgjøret ved omlevering, heving og krav om prisavslag</h2><article class="legalArticle" data-lovdata-URL="NL/lov/2022-06-17-56/§44" data-name="§44" id="kapittel-10-paragraf-1"><h3 class="legalArticleHeader"><span class="legalArticleValue">§ 44</span>. <span class="legalArticleTitle">Generelle regler om heving og omlevering</span></h3><article class="legalP" id="kapittel-10-paragraf-1-ledd-1">En part utøver sin rett til heving gjennom en erklæring til den andre parten. Når avtalen heves, faller partenes plikt til å oppfylle avtalen bort.</article><article class="legalP" id="kapittel-10-paragraf-1-ledd-2">Er avtalen helt eller delvis oppfylt fra noen av sidene, kan det mottatte kreves tilbakeført etter bestemmelsene i <a href="lov/2022-06-17-56/§45">§§ 45</a> og <a href="lov/2022-06-17-56/§46">46</a>. En part kan likevel holde tilbake det som er mottatt, inntil den andre gir tilbake det denne parten har fått. Tilsvarende gjelder når parten har krav på erstatning eller rente, og betryggende sikkerhet ikke blir stilt.</article><article class="legalP" id="kapittel-10-paragraf-1-ledd-3">Skal leverandøren omlevere, kan forbrukeren holde tilbake det han eller hun har mottatt, inntil omlevering skjer.</article><article class="legalP" id="kapittel-10-paragraf-1-ledd-4">Hevingen har ingen betydning for avtalevilkår om forretningshemmeligheter, om løsning av tvister eller om partenes rettigheter og plikter som følge av hevingen.</article></article><article class="legalArticle" data-lovdata-URL="NL/lov/2022-06-17-56/§45" data-name="§45" id="kapittel-10-paragraf-2"><h3 class="legalArticleHeader"><span class="legalArticleValue">§ 45</span>. <span class="legalArticleTitle">Særlige regler om virkningene av heving for leverandøren</span></h3><article class="legalP" id="kapittel-10-paragraf-2-ledd-1">Når avtalen er hevet, skal leverandøren betale tilbake mottatt vederlag til forbrukeren. Gjelder avtalen løpende levering over en periode, betaler leverandøren likevel ikke tilbake vederlag for perioder forut for hevingserklæringen der ytelsen var mangelfri.</article><article class="legalP" id="kapittel-10-paragraf-2-ledd-2">Leverandøren skal avstå fra å anvende innhold som forbrukeren har avgitt eller frembrakt ved bruk av den digitale ytelsen, med unntak av personopplysninger, jf. femte ledd. Dette gjelder likevel ikke hvis innholdet<ol class="defaultList" type="1"><li data-name="1." value="1"><article class="listArticle" id="kapittel-10-paragraf-2-ledd-2-punkt-1"><article class="legalP" id="kapittel-10-paragraf-2-ledd-2-punkt-1-ledd-1">bare kan anvendes innenfor rammene av den digitale ytelsen</article></article></li><li data-name="2." value="2"><article class="listArticle" id="kapittel-10-paragraf-2-ledd-2-punkt-2"><article class="legalP" id="kapittel-10-paragraf-2-ledd-2-punkt-2-ledd-1">bare gjelder forbrukerens aktivitet ved bruk av den digitale ytelsen</article></article></li><li data-name="3." value="3"><article class="listArticle" id="kapittel-10-paragraf-2-ledd-2-punkt-3"><article class="legalP" id="kapittel-10-paragraf-2-ledd-2-punkt-3-ledd-1">har blitt forbundet med andre data fra leverandøren på en slik måte at det vil være umulig eller uforholdsmessig krevende å utskille innholdet, eller</article></article></li><li data-name="4." value="4"><article class="listArticle" id="kapittel-10-paragraf-2-ledd-2-punkt-4"><article class="legalP" id="kapittel-10-paragraf-2-ledd-2-punkt-4-ledd-1">er frembrakt av forbrukeren og andre i fellesskap og andre forbrukere fortsatt kan gjøre bruk av innholdet.</article></article></li></ol></article><article class="legalP" id="kapittel-10-paragraf-2-ledd-3">Hvis forbrukeren ber om det, skal leverandøren stille til rådighet for forbrukeren innhold etter annet ledd, bortsett fra i tilfeller som nevnt i annet ledd nr. 1, 2 og 3. Forbrukeren har rett til å laste ned slikt innhold kostnadsfritt innen rimelig tid og i et vanlig og maskinleselig format.</article><article class="legalP" id="kapittel-10-paragraf-2-ledd-4">Når avtalen er hevet, kan leverandøren hindre forbrukeren fra å fortsette å bruke ytelsen, så langt dette er forenlig med tredje ledd.</article><article class="legalP" id="kapittel-10-paragraf-2-ledd-5">For vederlag som helt eller delvis går ut på at forbrukeren oppgir personopplysninger, skal leverandøren ved heving oppfylle de plikter som følger av <a href="lov/2018-06-15-38">personopplysningsloven</a>.</article></article><article class="legalArticle" data-lovdata-URL="NL/lov/2022-06-17-56/§46" data-name="§46" id="kapittel-10-paragraf-3"><h3 class="legalArticleHeader"><span class="legalArticleValue">§ 46</span>. <span class="legalArticleTitle">Særlige regler om virkningene av heving for forbrukeren</span></h3><article class="legalP" id="kapittel-10-paragraf-3-ledd-1">Når avtalen er hevet, skal forbrukeren avstå fra videre bruk av den digitale ytelsen og å stille den til rådighet for tredjeparter.</article><article class="legalP" id="kapittel-10-paragraf-3-ledd-2">Hvis avtalen gjelder digitalt innhold som er levert på et fysisk medium, kan leverandøren kreve at forbrukeren leverer tilbake det fysiske mediet uten unødig opphold. Et slikt krav må fremsettes innen 14 dager etter at leverandøren har mottatt melding fra forbrukeren om at avtalen heves. Leverandøren bærer kostnadene med tilbakeleveringen.</article></article><article class="legalArticle" data-lovdata-URL="NL/lov/2022-06-17-56/§47" data-name="§47" id="kapittel-10-paragraf-4"><h3 class="legalArticleHeader"><span class="legalArticleValue">§ 47</span>. <span class="legalArticleTitle">Fellesregler om tilbakebetaling fra leverandøren ved heving og krav om prisavslag</span></h3><article class="legalP" id="kapittel-10-paragraf-4-ledd-1">Hvis leverandøren skal tilbakebetale vederlag til forbrukeren etter heving eller krav om prisavslag, skal dette gjøres uten unødig opphold og senest innen 14 dager etter at leverandøren mottok melding om heving eller krav om prisavslag. Leverandøren plikter å betale renter etter <a href="lov/1976-12-17-100">forsinkelsesrenteloven</a> fra 14 dager etter at leverandøren mottok melding som nevnt.</article><article class="legalP" id="kapittel-10-paragraf-4-ledd-2">Tilbakebetaling etter første ledd skal skje med det samme betalingsmiddelet som forbrukeren brukte til å betale for den digitale ytelsen, med mindre forbrukeren uttrykkelig aksepterer et annet betalingsmiddel. Leverandøren kan ikke kreve gebyrer eller lignende av forbrukeren i forbindelse med tilbakebetalingen.</article></article></section><section class="section" data-name="kap11" id="kapittel-11" data-lovdata-URL="NL/lov/2022-06-17-56/KAPITTEL_11"><h2>Kapittel 11. Erstatningsfastsettelsen</h2><article class="legalArticle" data-lovdata-URL="NL/lov/2022-06-17-56/§48" data-name="§48" id="kapittel-11-paragraf-1"><h3 class="legalArticleHeader"><span class="legalArticleValue">§ 48</span>. <span class="legalArticleTitle">Erstatningens omfang</span></h3><article class="legalP" id="kapittel-11-paragraf-1-ledd-1">Erstatning for kontraktsbrudd fra den ene partens side skal svare til tapet, herunder utlegg, prisforskjell og tapt fortjeneste, som den andre parten er påført ved kontraktsbruddet. Dette gjelder likevel bare tap som en med rimelighet kunne ha forutsett som en mulig følge av kontraktsbruddet.</article><article class="legalP" id="kapittel-11-paragraf-1-ledd-2">Som tap etter første ledd regnes også at forbrukeren påføres en konkret og ikke ubetydelig ulempe ved kontraktsbruddet. Partene kan avtale normalerstatning for slike tap så langt normalerstatningen er rimelig under hensyn til de mulige tapenes art og omfang.</article><article class="legalP" id="kapittel-11-paragraf-1-ledd-3">Erstatningen omfatter ikke<ol class="defaultList" type="1"><li data-name="1." value="1"><article class="listArticle" id="kapittel-11-paragraf-1-ledd-3-punkt-1"><article class="legalP" id="kapittel-11-paragraf-1-ledd-3-punkt-1-ledd-1">tap som følge av personskade</article></article></li><li data-name="2." value="2"><article class="listArticle" id="kapittel-11-paragraf-1-ledd-3-punkt-2"><article class="legalP" id="kapittel-11-paragraf-1-ledd-3-punkt-2-ledd-1">tap i forbrukerens næringsvirksomhet.</article></article></li></ol></article></article><article class="legalArticle" data-lovdata-URL="NL/lov/2022-06-17-56/§49" data-name="§49" id="kapittel-11-paragraf-2"><h3 class="legalArticleHeader"><span class="legalArticleValue">§ 49</span>. <span class="legalArticleTitle">Beregning av prisforskjell ved heving</span></h3><article class="legalP" id="kapittel-11-paragraf-2-ledd-1">Hvis avtalen heves og forbrukeren foretar dekningskjøp eller leverandøren foretar dekningssalg på forsvarlig måte og innen rimelig tid etter hevingen, legges det avtalte vederlaget og prisen etter dekningstransaksjonen til grunn når prisforskjellen skal regnes ut.</article><article class="legalP" id="kapittel-11-paragraf-2-ledd-2">Er avtalen hevet uten at det foretas dekningstransaksjon i samsvar med første ledd, og det er gjengs pris for ytelsen, legges det avtalte vederlaget og den gjengse prisen på hevingstidspunktet til grunn når prisforskjellen skal regnes ut.</article></article><article class="legalArticle" data-lovdata-URL="NL/lov/2022-06-17-56/§50" data-name="§50" id="kapittel-11-paragraf-3"><h3 class="legalArticleHeader"><span class="legalArticleValue">§ 50</span>. <span class="legalArticleTitle">Plikt til å begrense tapet. Lemping av ansvaret</span></h3><article class="legalP" id="kapittel-11-paragraf-3-ledd-1">En part som påberoper seg kontraktsbrudd fra den andre partens side, skal ved rimelige tiltak begrense sitt tap. Forsømmes dette, må parten selv bære den tilsvarende delen av tapet.</article><article class="legalP" id="kapittel-11-paragraf-3-ledd-2">Erstatningen kan settes ned hvis den vil virke urimelig for den ansvarlige parten ut fra tapets størrelse i forhold til det tapet som vanligvis oppstår i lignende tilfeller, og forholdene ellers.</article></article></section><section class="section" data-name="kap12" id="kapittel-12" data-lovdata-URL="NL/lov/2022-06-17-56/KAPITTEL_12"><h2>Kapittel 12. Forskjellige bestemmelser</h2><article class="legalArticle" data-lovdata-URL="NL/lov/2022-06-17-56/§51" data-name="§51" id="kapittel-12-paragraf-1"><h3 class="legalArticleHeader"><span class="legalArticleValue">§ 51</span>. <span class="legalArticleTitle">Forventet kontraktsbrudd</span></h3><article class="legalP" id="kapittel-12-paragraf-1-ledd-1">For forventet kontraktsbrudd gjelder bestemmelsene i <a href="lov/1988-05-13-27/§61">kjøpsloven §§ 61</a> og <a href="lov/1988-05-13-27/§62">62</a> tilsvarende så langt de passer.</article></article><article class="legalArticle" data-lovdata-URL="NL/lov/2022-06-17-56/§52" data-name="§52" id="kapittel-12-paragraf-2"><h3 class="legalArticleHeader"><span class="legalArticleValue">§ 52</span>. <span class="legalArticleTitle">Insolvensbehandling</span></h3><article class="legalP" id="kapittel-12-paragraf-2-ledd-1">Kommer en av partene under insolvensbehandling, gjelder bestemmelsene i <a href="lov/1984-06-08-59/kap7">dekningsloven kapittel 7</a>.</article></article><article class="legalArticle" data-lovdata-URL="NL/lov/2022-06-17-56/§53" data-name="§53" id="kapittel-12-paragraf-3"><h3 class="legalArticleHeader"><span class="legalArticleValue">§ 53</span>. <span class="legalArticleTitle">Kontraktsbrudd ved del av ytelsen</span></h3><article class="legalP" id="kapittel-12-paragraf-3-ledd-1">Omfatter leverandørens kontraktsbrudd bare en del av det som skal leveres etter avtalen, gjelder reglene om forsinkelse og mangler i lovens <a href="lov/2022-06-17-56/kap4">kapittel 4</a> og <a href="lov/2022-06-17-56/kap5">5</a> for denne delen, så langt ikke noe annet følger av <a href="lov/2022-06-17-56/§2/ledd/4">§ 2</a> fjerde ledd. Forbrukeren kan heve avtalen i sin helhet når kontraktsbruddet er vesentlig for avtalen, herunder i kombinerte avtaleforhold etter <a href="lov/2022-06-17-56/§2/ledd/4">§ 2</a> fjerde ledd.</article><article class="legalP" id="kapittel-12-paragraf-3-ledd-2">Må leverandøren etter forholdene antas å ha avsluttet sin levering enda ikke alt er levert, gjelder reglene om mangler.</article></article><article class="legalArticle" data-lovdata-URL="NL/lov/2022-06-17-56/§54" data-name="§54" id="kapittel-12-paragraf-4"><h3 class="legalArticleHeader"><span class="legalArticleValue">§ 54</span>. <span class="legalArticleTitle">Leverandørens hevingsrett når det skal leveres etter hvert</span></h3><article class="legalP" id="kapittel-12-paragraf-4-ledd-1">Skal leverandøren levere etter hvert og forbrukeren betale eller medvirke i tilsvarende poster og det er kontraktsbrudd fra forbrukerens side ved en enkelt levering, kan leverandøren heve for denne leveringen etter reglene i <a href="lov/2022-06-17-56/§37">§ 37</a>.</article><article class="legalP" id="kapittel-12-paragraf-4-ledd-2">Gir kontraktsbruddet leverandøren god grunn til å regne med at det vil inntre kontraktsbrudd som vil gi hevingsrett ved senere leveringer, kan leverandøren på dette grunnlaget heve for slike leveringer dersom det skjer innen rimelig tid.</article></article><article class="legalArticle" data-lovdata-URL="NL/lov/2022-06-17-56/§55" data-name="§55" id="kapittel-12-paragraf-5"><h3 class="legalArticleHeader"><span class="legalArticleValue">§ 55</span>. <span class="legalArticleTitle">Tilsyn og håndheving</span></h3><article class="legalP" id="kapittel-12-paragraf-5-ledd-1">Forbrukertilsynet og Markedsrådet skal føre kontroll med at bestemmelser gitt i eller i medhold av denne loven, overholdes. Kontrollen utøves i samsvar med reglene i <a href="lov/2009-01-09-2/§32">markedsføringsloven §§ 32</a> til <a href="lov/2009-01-09-2/§41">41</a>, <a href="lov/2009-01-09-2/§42">§ 42</a> første ledd annet punktum og <a href="lov/2009-01-09-2/§43">§§ 43</a> til <a href="lov/2009-01-09-2/§43c">43 c</a>.</article><article class="changesToParent">Endret ved lov <a href="lov/2023-06-16-38">16 juni 2023 nr. 38</a> (i kraft 1 okt 2023 iflg. <a href="forskrift/2023-06-16-930">res. 16 juni 2023 nr. 930</a>).</article></article></section><section class="section" data-name="kap13" id="kapittel-13" data-lovdata-URL="NL/lov/2022-06-17-56/KAPITTEL_13"><h2>Kapittel 13. Ikrafttredelse og overgangsregler</h2><article class="legalArticle" data-lovdata-URL="NL/lov/2022-06-17-56/§56" data-name="§56" id="kapittel-13-paragraf-1"><h3 class="legalArticleHeader"><span class="legalArticleValue">§ 56</span>. <span class="legalArticleTitle">Ikrafttredelse</span></h3><article class="legalP" id="kapittel-13-paragraf-1-ledd-1">Loven gjelder fra den tid<sup class="footnotereference" data-footnotereferencevalue="1" data-unique-footnote-counter="1">1</sup> Kongen bestemmer. De enkelte bestemmelsene i loven kan settes i kraft til ulik tid.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1. jan 2023 iflg. <a href="forskrift/2022-06-17-1034">res. 17 juni 2022 nr. 1034</a>.</article></footer></article><article class="legalArticle" data-lovdata-URL="NL/lov/2022-06-17-56/§57" data-name="§57" id="kapittel-13-paragraf-2"><h3 class="legalArticleHeader"><span class="legalArticleValue">§ 57</span>. <span class="legalArticleTitle">Overgangsregler</span></h3><ol class="defaultList" type="1"><li data-name="1." value="1"><article class="listArticle" id="kapittel-13-paragraf-2-punkt-1"><article class="legalP" id="kapittel-13-paragraf-2-punkt-1-ledd-1">Loven gjelder for levering av digitale ytelser som skjer etter lovens ikrafttredelse, med de unntak som følger av nr. 2 til 4.</article></article></li><li data-name="2." value="2"><article class="listArticle" id="kapittel-13-paragraf-2-punkt-2"><article class="legalP" id="kapittel-13-paragraf-2-punkt-2-ledd-1"><a href="lov/2022-06-17-56/§28/ledd/2">§ 28</a> annet ledd, <a href="lov/2022-06-17-56/§33/ledd/2">§ 33</a> annet ledd og <a href="lov/2022-06-17-56/§41">§§ 41</a> og <a href="lov/2022-06-17-56/§42">42</a> gjelder bare der avtalen om levering av den digitale ytelsen ble inngått etter lovens ikrafttredelse.</article></article></li><li data-name="3." value="3"><article class="listArticle" id="kapittel-13-paragraf-2-punkt-3"><article class="legalP" id="kapittel-13-paragraf-2-punkt-3-ledd-1">For avtaler som er inngått før lovens ikrafttredelse, skal varsel etter <a href="lov/2022-06-17-56/§33/ledd/4">§ 33</a> fjerde ledd gis første gang innen seks måneder etter lovens ikrafttredelse.</article></article></li><li data-name="4." value="4"><article class="listArticle" id="kapittel-13-paragraf-2-punkt-4"><article class="legalP" id="kapittel-13-paragraf-2-punkt-4-ledd-1"><a href="lov/2022-06-17-56/§33/ledd/5">§ 33</a> femte ledd gjelder bare der misligholdet av betalingsforpliktelsen første gang finner sted etter lovens ikrafttredelse.</article></article></li><li data-name="5." value="5"><article class="listArticle" id="kapittel-13-paragraf-2-punkt-5"><article class="legalP" id="kapittel-13-paragraf-2-punkt-5-ledd-1">Departementet kan gi nærmere overgangsregler. I overgangsreglene kan det gjøres unntak fra reglene i denne paragrafen.</article></article></li></ol></article></section></main></body></html>