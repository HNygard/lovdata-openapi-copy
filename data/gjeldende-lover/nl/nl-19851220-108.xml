<!DOCTYPE html><html lang="nb"><head><title>Lov om folkebibliotek (folkebibliotekloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1985-12-20-108</dd><dt class="dokid">DokumentID</dt><dd class="dokid">NL/lov/1985-12-20-108</dd><dt class="ministry">Departement</dt><dd class="ministry"><ul><li>Kultur- og likestillingsdepartementet</li></ul></dd><dt class="dateInForce">I kraft fra</dt><dd class="dateInForce">1986-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2014-01-01</dd><dt class="lastChangedBy">Sist endret ved</dt><dd class="lastChangedBy"><a href="lov/2013-06-21-95">lov/2013-06-21-95</a> fra 2014-01-01</dd><dt class="legalArea">Rettsområde</dt><dd class="legalArea"><ul><li><a href="legal-areas/19" title="Kultur, idrett og underholdning">Kultur, idrett og underholdning</a> &gt; <a href="legal-areas/19.02" title="Bibliotek">Bibliotek</a></li></ul></dd><dt class="lastupdated">Rettet</dt><dd class="lastupdated">2021-09-09 (faglige fotnoter fjernet)</dd><dt class="titleShort">Korttittel</dt><dd class="titleShort">Folkebibliotekloven</dd><dt class="title">Tittel</dt><dd class="title">Lov om folkebibliotek (folkebibliotekloven)</dd><dt class="miscInformation">Annet om dokumentet</dt><dd class="miscInformation">Lovens tittel endret ved lov <a href="lov/2013-06-21-95">21 juni 2013 nr. 95</a> (ikr. 1 jan 2014 iflg. <a href="forskrift/2013-06-21-747">res. 21 juni 2013 nr. 747</a>). – Jf. <a href="lov/1987-05-29-23">lov 29 mai 1987 nr. 23</a>. – Jf. <i>tidligere</i> lover <a href="lov/1935-05-16-1">16 mai 1935 nr. 1</a>, <a href="lov/1947-12-12-12">12 des 1947 nr. 12</a>, <a href="lov/1971-06-18-80">18 juni 1971 nr. 80</a>.</dd><dt class="refid">RefID</dt><dd class="refid">lov/1985-12-20-108</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om folkebibliotek (folkebibliotekloven)</a><ul class="tocSubUl"><li><a href="#kapittel-1" data-child-interval="§§ 1 – 3">Kapittel I. Folkebibliotekenes formål og virksomhet.</a><ul class="tocSubUl"><li><a href="#kapittel-1-paragraf-1">§ 1. Målsetting</a></li><li><a href="#kapittel-1-paragraf-2">§ 2. Lovens virkeområde</a></li><li><a href="#kapittel-1-paragraf-3">§ 3. Lånesamarbeid, registrering mv.</a></li></ul></li><li><a href="#kapittel-2" data-child-interval="§§ 4 – 5">Kapittel II. Kommunale folkebibliotek.</a><ul class="tocSubUl"><li><a href="#kapittel-2-paragraf-1">§ 4. Generelt</a></li><li><a href="#kapittel-2-paragraf-2">§ 5. Kompetanse</a></li></ul></li><li><a href="#kapittel-3" data-child-interval="§§ 6 – 7">Kapittel III. Fylkeskommunens bibliotekoppgaver.</a><ul class="tocSubUl"><li><a href="#kapittel-3-paragraf-1">§ 6. Generelt</a></li><li><a href="#kapittel-3-paragraf-2">§ 7. Kompetanse</a></li></ul></li><li><a href="#kapittel-4" data-child-interval="§§ 8 – 9">Kapittel IV. Statlige oppgaver.</a><ul class="tocSubUl"><li><a href="#kapittel-4-paragraf-1">§ 8. Statlige bibliotekoppgaver</a></li><li><a href="#kapittel-4-paragraf-2">§ 9. Særlige bibliotekformål</a></li></ul></li><li><a href="#kapittel-5" data-child-interval="§ 10">Kapittel V. Lovens ikrafttreden. Endringer i andre lover.</a><ul class="tocSubUl"><li><a href="#kapittel-5-paragraf-1">§ 10.</a></li></ul></li></ul></li></ul></dd></dl></header><main class="documentBody" data-lovdata-URL="NL/lov/1985-12-20-108" id="dokument"><h1>Lov om folkebibliotek (folkebibliotekloven)</h1><section class="section" data-name="kapI" id="kapittel-1" data-lovdata-URL="NL/lov/1985-12-20-108/KAPITTEL_1"><h2>Kapittel I. Folkebibliotekenes formål og virksomhet.</h2><article class="legalArticle" data-lovdata-URL="NL/lov/1985-12-20-108/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Målsetting</span></h3><article class="legalP" id="kapittel-1-paragraf-1-ledd-1">Folkebibliotekene skal ha til oppgave å fremme opplysning, utdanning og annen kulturell virksomhet, gjennom aktiv formidling og ved å stille bøker og andre medier gratis til disposisjon for alle som bor i landet.</article><article class="legalP" id="kapittel-1-paragraf-1-ledd-2">Folkebibliotekene skal være en uavhengig møteplass og arena for offentlig samtale og debatt.</article><article class="legalP" id="kapittel-1-paragraf-1-ledd-3">Det enkelte bibliotek skal i sine tilbud til barn og voksne legge vekt på kvalitet, allsidighet og aktualitet.</article><article class="legalP" id="kapittel-1-paragraf-1-ledd-4">Bibliotekenes innhold og tjenester skal gjøres kjent.</article><article class="legalP" id="kapittel-1-paragraf-1-ledd-5">Folkebibliotekene er ledd i et nasjonalt biblioteksystem.</article><article class="changesToParent">Endret ved <a href="lov/2013-06-21-95">lov 21 juni 2013 nr. 95</a> (ikr. 1 jan 2014 iflg. <a href="forskrift/2013-06-21-747">res. 21 juni 2013 nr. 747</a>).</article></article><article class="legalArticle" data-lovdata-URL="NL/lov/1985-12-20-108/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Lovens virkeområde</span></h3><article class="legalP" id="kapittel-1-paragraf-2-ledd-1">Loven gjelder for den offentlige folkebibliotekvirksomheten, herunder de lokale folkebibliotekene som kommunen har ansvaret for (<a href="lov/1985-12-20-108/kapii">lovens kap. II</a>), fylkeskommunens bibliotekoppgaver (<a href="lov/1985-12-20-108/kapiii">lovens kap. III</a>), og særlige bibliotekformål som staten har ansvaret for (<a href="lov/1985-12-20-108/kapiv">lovens kap. IV</a>).</article><article class="legalP" id="kapittel-1-paragraf-2-ledd-2">Folkebibliotekvirksomheten omfatter bibliotektjenester for alle som har spesielle vansker med å bruke biblioteket.</article><article class="changesToParent">Endret ved <a href="lov/2013-06-21-95">lov 21 juni 2013 nr. 95</a> (ikr. 1 jan 2014 iflg. <a href="forskrift/2013-06-21-747">res. 21 juni 2013 nr. 747</a>).</article></article><article class="legalArticle" data-lovdata-URL="NL/lov/1985-12-20-108/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Lånesamarbeid, registrering mv.</span></h3><article class="legalP" id="kapittel-1-paragraf-3-ledd-1">Bibliotekene skal følge felles regler om lånesamarbeid og registrering, og for innlevering av statistikk. Departementet kan gi nærmere forskrift.</article><article class="changesToParent">Endret ved <a href="lov/2013-06-21-95">lov 21 juni 2013 nr. 95</a> (ikr. 1 jan 2014 iflg. <a href="forskrift/2013-06-21-747">res. 21 juni 2013 nr. 747</a>).</article></article></section><section class="section" data-name="kapII" id="kapittel-2" data-lovdata-URL="NL/lov/1985-12-20-108/KAPITTEL_2"><h2>Kapittel II. Kommunale folkebibliotek.</h2><article class="legalArticle" data-lovdata-URL="NL/lov/1985-12-20-108/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Generelt</span></h3><article class="legalP" id="kapittel-2-paragraf-1-ledd-1">Til formål nevnt i kapittel I skal alle kommuner ha et folkebibliotek.</article><article class="legalP" id="kapittel-2-paragraf-1-ledd-2">Folkebiblioteket kan drives av kommunen alene, eller i helt eller delvis driftsfellesskap med annen kommune, fylkeskommunen eller statlig institusjon.</article><article class="legalP" id="kapittel-2-paragraf-1-ledd-3">Kommunen fastsetter reglement for folkebiblioteket.</article><article class="changesToParent">Endret ved <a href="lov/1993-06-11-85">lover 11 juni 1993 nr. 85</a>, <a href="lov/2003-07-04-82">4 juli 2003 nr. 82</a> (ikr. 1 aug 2003 iflg. <a href="forskrift/2003-07-04-898">res. 4 juli 2003 nr. 898</a>), <a href="lov/2013-06-21-95">21 juni 2013 nr. 95</a> (ikr. 1 jan 2014 iflg. <a href="forskrift/2013-06-21-747">res. 21 juni 2013 nr. 747</a>).</article></article><article class="legalArticle" data-lovdata-URL="NL/lov/1985-12-20-108/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Kompetanse</span></h3><article class="legalP" id="kapittel-2-paragraf-2-ledd-1">Alle kommuner skal ha fagutdannet biblioteksjef.</article><article class="legalP" id="kapittel-2-paragraf-2-ledd-2">Departementet kan dispensere fra bestemmelsen i særskilte tilfeller og gir nærmere forskrifter om kvalifikasjonskrav.</article><article class="changesToParent">Endret ved <a href="lov/2013-06-21-95">lov 21 juni 2013 nr. 95</a> (ikr. 1 jan 2014 iflg. <a href="forskrift/2013-06-21-747">res. 21 juni 2013 nr. 747</a>).</article></article></section><section class="section" data-name="kapIII" id="kapittel-3" data-lovdata-URL="NL/lov/1985-12-20-108/KAPITTEL_3"><h2>Kapittel III. Fylkeskommunens bibliotekoppgaver.</h2><article class="changesToParent">Overskriften endret ved <a href="lov/2013-06-21-95">lov 21 juni 2013 nr. 95</a> (ikr. 1 jan 2014 iflg. <a href="forskrift/2013-06-21-747">res. 21 juni 2013 nr. 747</a>).</article><article class="legalArticle" data-lovdata-URL="NL/lov/1985-12-20-108/§6" data-name="§6" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Generelt</span></h3><article class="legalP" id="kapittel-3-paragraf-1-ledd-1">Fylkeskommunen skal ivareta regionale bibliotekoppgaver og regional bibliotekutvikling, herunder gi råd til lokale myndigheter, yte bibliotekfaglig veiledning og assistanse, og arrangere møter og kurs om bibliotekspørsmål.</article><article class="legalP" id="kapittel-3-paragraf-1-ledd-2">Fylkeskommunen kan opprette avtaler om felles bibliotekdrift og lånesamarbeid med en eller flere kommuner.</article><article class="changesToParent">Endret ved <a href="lov/2013-06-21-95">lov 21 juni 2013 nr. 95</a> (ikr. 1 jan 2014 iflg. <a href="forskrift/2013-06-21-747">res. 21 juni 2013 nr. 747</a>), tidligere § 9.</article></article><article class="legalArticle" data-lovdata-URL="NL/lov/1985-12-20-108/§7" data-name="§7" data-repealeddate="2014-01-01" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Kompetanse</span></h3><article class="legalP" id="kapittel-3-paragraf-2-ledd-1">Fylkeskommunen skal ha bibliotekfaglig kompetanse på ledernivå til å gjennomføre fylkeskommunale bibliotekoppgaver. Departementet gir nærmere forskrifter om kvalifikasjonskrav.</article><article class="changesToParent">Opphevet ved <a href="lov/1993-06-11-85">lov 11 juni 1993 nr. 85</a>, tilføyd ved <a href="lov/2013-06-21-95">lov 21 juni 2013 nr. 95</a> (ikr. 1 jan 2014 iflg. <a href="forskrift/2013-06-21-747">res. 21 juni 2013 nr. 747</a>).</article></article></section><section class="section" data-name="kapIV" id="kapittel-4" data-lovdata-URL="NL/lov/1985-12-20-108/KAPITTEL_4"><h2>Kapittel IV. Statlige oppgaver.</h2><article class="legalArticle" data-lovdata-URL="NL/lov/1985-12-20-108/§8" data-name="§8" id="kapittel-4-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Statlige bibliotekoppgaver</span></h3><article class="legalP" id="kapittel-4-paragraf-1-ledd-1">Departementet, eller den departementet bestemmer, ivaretar statlige bibliotekoppgaver etter denne lov.</article><article class="changesToParent">Endret ved <a href="lov/2003-07-04-82">lover 4 juli 2003 nr. 82</a> (ikr. 1 aug 2003 iflg. <a href="forskrift/2003-07-04-898">res. 4 juli 2003 nr. 898</a>), <a href="lov/2012-01-06-3">6 jan 2012 nr. 3</a>, <a href="lov/2013-06-21-95">21 juni 2013 nr. 95</a> (ikr. 1 jan 2014 iflg. <a href="forskrift/2013-06-21-747">res. 21 juni 2013 nr. 747</a>), tidligere § 13.</article></article><article class="legalArticle" data-lovdata-URL="NL/lov/1985-12-20-108/§9" data-name="§9" id="kapittel-4-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Særlige bibliotekformål</span></h3><article class="legalP" id="kapittel-4-paragraf-2-ledd-1">Statlige oppgaver omfatter bibliotekformål som ikke naturlig hører inn under den enkelte kommunes ansvarsområde, eller som er av særlig betydning for opprettholdelse av et nasjonalt biblioteksystem.</article><article class="changesToParent">Endret ved <a href="lov/2013-06-21-95">lov 21 juni 2013 nr. 95</a> (ikr. 1 jan 2014 iflg. <a href="forskrift/2013-06-21-747">res. 21 juni 2013 nr. 747</a>), tidligere § 14.</article></article></section><section class="section" data-name="kapV" id="kapittel-5" data-lovdata-URL="NL/lov/1985-12-20-108/KAPITTEL_5"><h2>Kapittel V. Lovens ikrafttreden. Endringer i andre lover.</h2><article class="legalArticle" data-lovdata-URL="NL/lov/1985-12-20-108/§10" data-name="§10" id="kapittel-5-paragraf-1"><h3 class="legalArticleHeader"><span class="legalArticleValue">§ 10</span>.</h3><article class="legalP" id="kapittel-5-paragraf-1-ledd-1">Denne lov trer i kraft fra den tid Kongen bestemmer.<sup class="footnotereference" data-footnotereferencevalue="1" data-unique-footnote-counter="1">1</sup> Fra samme dag endres følgende lover slik: – – –</article><article class="changesToParent">Endret ved <a href="lov/2013-06-21-95">lov 21 juni 2013 nr. 95</a> (ikr. 1 jan 2014 iflg. <a href="forskrift/2013-06-21-747">res. 21 juni 2013 nr. 747</a>), tidligere § 16.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1 jan 1986 iflg. <a href="forskrift/1985-12-20-2236">res. 20 des 1985 nr. 2236</a>.</article></footer></article></section></main></body></html>