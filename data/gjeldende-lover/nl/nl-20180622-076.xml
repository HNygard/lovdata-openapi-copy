<!DOCTYPE html><html lang="no"><head><title>Lov om endringer i alkoholloven, atomenergiloven, folkehelseloven, legemiddelloven, lov om medisinsk utstyr og strålevernloven (overtredelsesgebyr mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2018-06-22-76</dd><dt class="dokid">DokumentID</dt><dd class="dokid">NL/lov/2018-06-22-76</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">2019-01-01, 2022-01-01, 2024-09-17, Kongen bestemmer</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-06-20</dd><dt class="lastChangedBy">Sist endret ved</dt><dd class="lastChangedBy"><a href="lov/2025-06-20-70">lov/2025-06-20-70</a></dd><dt class="changesToDocuments">Endrer</dt><dd class="changesToDocuments"><ul><li><a href="lov/1972-05-12-28">lov/1972-05-12-28</a></li><li><a href="lov/1989-06-02-27">lov/1989-06-02-27</a></li><li><a href="lov/1992-12-04-132">lov/1992-12-04-132</a></li><li><a href="lov/1995-01-12-6">lov/1995-01-12-6</a></li><li><a href="lov/2000-05-12-36">lov/2000-05-12-36</a></li><li><a href="lov/2011-06-24-29">lov/2011-06-24-29</a></li></ul></dd><dt class="dateOfPublication">Kunngjort</dt><dd class="dateOfPublication">2018-06-22</dd><dt class="titleShort">Korttittel</dt><dd class="titleShort">Endringer i alkoholloven mv</dd><dt class="title">Tittel</dt><dd class="title">Lov om endringer i alkoholloven, atomenergiloven, folkehelseloven, legemiddelloven, lov om medisinsk utstyr og strålevernloven (overtredelsesgebyr mv.)</dd><dt class="refid">RefID</dt><dd class="refid">lov/2018-06-22-76</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om endringer i alkoholloven, atomenergiloven, folkehelseloven, legemiddelloven, lov om medisinsk utstyr og strålevernloven (overtredelsesgebyr mv.)</a><ul class="tocSubUl"><li><a href="#kapittel-1">I</a></li><li><a href="#kapittel-2">II</a></li><li><a href="#kapittel-3">III</a><ul class="tocSubUl"><li><a href="#kapittel-3-foreslåttparagraf-1">§ 12 a. Overtredelsesgebyr</a></li></ul></li><li><a href="#kapittel-4">IV</a><ul class="tocSubUl"><li><a href="#kapittel-4-foreslåttparagraf-1">§ 55 a. (overtredelsesgebyr)</a></li></ul></li><li><a href="#kapittel-5">V</a><ul class="tocSubUl"><li><a href="#kapittel-5-foreslåttparagraf-1">§ 23 a. Overtredelsesgebyr</a></li></ul></li><li><a href="#kapittel-6">VI</a><ul class="tocSubUl"><li><a href="#kapittel-6-foreslåttparagraf-1">§ 17. Overtredelsesgebyr</a></li></ul></li><li><a href="#kapittel-7">XVIII</a></li></ul></li></ul></dd></dl></header><main class="documentBody" data-lovdata-URL="NL/lov/2018-06-22-76" id="dokument"><h1>Lov om endringer i alkoholloven, atomenergiloven, folkehelseloven, legemiddelloven, lov om medisinsk utstyr og strålevernloven (overtredelsesgebyr mv.)</h1><section class="section" data-name="kapI" id="kapittel-1" data-lovdata-URL="NL/lov/2018-06-22-76/KAPITTEL_1"><h2>I</h2><article class="legalP" id="kapittel-1-ledd-1">I <a href="lov/1989-06-02-27">lov 2. juni 1989 nr. 27</a> om omsetning av alkoholholdig drikk m.v. gjøres følgende endringer: – – –</article></section><section class="section" data-name="kapII" id="kapittel-2" data-lovdata-URL="NL/lov/2018-06-22-76/KAPITTEL_2"><h2>II</h2><article class="legalP" id="kapittel-2-ledd-1">I <a href="lov/1992-12-04-132">lov 4. desember 1992 nr. 132</a> om legemidler m.v. gjøres følgende endringer: – – –</article></section><section class="section" data-name="kapIII" id="kapittel-3" data-lovdata-URL="NL/lov/2018-06-22-76/KAPITTEL_3"><h2>III</h2><article class="legalP" id="kapittel-3-ledd-1">I <a href="lov/1995-01-12-6">lov 12. januar 1995 nr. 6</a> om medisinsk utstyr gjøres følgende endringer:</article> <article class="defaultP" margin-top="true">Ny <a href="lov/1995-01-12-6/§12a">§ 12 a</a> skal lyde:</article><article class="futureLegalArticle" data-name="§12a" id="kapittel-3-foreslåttparagraf-1"><span class="futureLegalArticleHeader"><span class="legalArticleValue" data-legalArea="14 14.02">§ 12 a</span>. <span class="legalArticleTitle">Overtredelsesgebyr</span></span><article class="legalP" id="kapittel-3-foreslåttparagraf-1-ledd-1">Tilsynsmyndigheten kan ilegge den som overtrer bestemmelsene i <a href="lov/1995-01-12-6/§4">§ 4</a> første ledd, <a href="lov/1995-01-12-6/§5">§ 5</a>, <a href="lov/1995-01-12-6/§7">§ 7</a> første ledd og <a href="lov/1995-01-12-6/§9">§ 9</a>, overtredelsesgebyr. Det samme gjelder ved overtredelse av forskrifter gitt i medhold av disse bestemmelsene når det er fastsatt i forskrift at overtredelsen kan medføre slik sanksjon.</article><article class="legalP" id="kapittel-3-foreslåttparagraf-1-ledd-2">Fysiske personer kan bare ilegges overtredelsesgebyr for forsettlige eller uaktsomme overtredelser. Foretak kan ilegges overtredelsesgebyr når overtredelsen er begått av noen som har handlet på vegne av foretaket, selv om ingen enkeltperson har utvist skyld.</article><article class="legalP" id="kapittel-3-foreslåttparagraf-1-ledd-3">Kongen kan gi forskrift om hvilke hensyn det kan eller skal legges vekt på ved vurderingen av om overtredelsesgebyr skal ilegges.</article><article class="legalP" id="kapittel-3-foreslåttparagraf-1-ledd-4">Kongen fastsetter i forskrift nærmere bestemmelser om utmåling og betaling av overtredelsesgebyr, herunder om renter og tilleggsgebyr dersom overtredelsesgebyret ikke blir betalt ved forfall.</article><article class="legalP" id="kapittel-3-foreslåttparagraf-1-ledd-5">Tilsynsmyndighetens adgang til å ilegge overtredelsesgebyr foreldes etter 2 år. Fristen regnes fra tidspunktet overtredelsen fant sted. Fristen avbrytes ved at tilsynsmyndigheten gir forhåndsvarsel eller fatter vedtak om overtredelsesgebyr. Kongen kan gi nærmere bestemmelser om foreldelse i forskrift, herunder fravike bestemmelsene om foreldelsesfrist og fristavbrudd for særlige typer overtredelser.</article></article></section><section class="section" data-name="kapIV" id="kapittel-4" data-lovdata-URL="NL/lov/2018-06-22-76/KAPITTEL_4"><h2>IV</h2><article class="legalP" id="kapittel-4-ledd-1">I <a href="lov/1972-05-12-28">lov 12. mai 1972 nr. 28</a> om atomenergivirksomhet gjøres følgende endringer:</article> <article class="defaultP" margin-top="true">Ny <a href="lov/1972-05-12-28/§55a">§ 55 a</a> skal lyde:</article><article class="futureLegalArticle" data-name="§55a" id="kapittel-4-foreslåttparagraf-1"><span class="futureLegalArticleHeader"><span class="legalArticleValue" data-legalArea="04.01">§ 55 a</span>. <span class="legalArticleTitle">(overtredelsesgebyr)</span></span><article class="legalP" id="kapittel-4-foreslåttparagraf-1-ledd-1">Direktoratet for strålevern og atomsikkerhet kan ilegge den som forsettlig eller uaktsomt overtrer bestemmelsene i <a href="lov/1972-05-12-28/§4">§§ 4</a>, <a href="lov/1972-05-12-28/§5">5</a>, <a href="lov/1972-05-12-28/§11">11</a> til <a href="lov/1972-05-12-28/§16">16</a>, <a href="lov/1972-05-12-28/§50">50</a>, <a href="lov/1972-05-12-28/§51">51</a>, <a href="lov/1972-05-12-28/§53">53</a> og <a href="lov/1972-05-12-28/§54">54</a>, overtredelsesgebyr. Det samme gjelder ved overtredelse av forskrifter gitt i medhold av §§ 5, 6, 16 tredje ledd, 17, 51 og 54 når det er fastsatt i forskrift at overtredelsen kan medføre slik sanksjon. Overtredelsesgebyr kan også ilegges ved brudd på vilkår fastsatt i vedtak gitt med hjemmel i <a href="lov/1972-05-12-28/§8">§§ 8</a>, <a href="lov/1972-05-12-28/§11">11</a> nr. 2, 13 nr. 2 og 14.</article><article class="legalP" id="kapittel-4-foreslåttparagraf-1-ledd-2">Departementet kan gi forskrift om hvilke hensyn det kan eller skal legges vekt på ved vurderingen av om overtredelsesgebyr skal ilegges.</article><article class="legalP" id="kapittel-4-foreslåttparagraf-1-ledd-3">Departementet fastsetter i forskrift bestemmelser om utmåling og betaling av overtredelsesgebyret, herunder om renter og tilleggsgebyr dersom overtredelsesgebyret ikke blir betalt ved forfall.</article><article class="legalP" id="kapittel-4-foreslåttparagraf-1-ledd-4">Direktoratet for strålevern og atomsikkerhet sin adgang til å ilegge overtredelsesgebyr foreldes etter 3 år. Fristen regnes fra tidspunktet overtredelsen fant sted. Fristen avbrytes ved at tilsynsmyndigheten gir forhåndsvarsel eller fatter vedtak om overtredelsesgebyr. Departementet kan gi nærmere bestemmelser om foreldelse i forskrift, herunder fravike bestemmelsene om foreldelsesfrist og fristavbrudd for særlige typer overtredelser.</article><article class="changesToParent">Endret ved lover <a href="lov/2018-12-20-113">20 des 2018 nr. 113</a> (i kraft 1 jan 2019 iflg. <a href="forskrift/2018-12-20-2060">res. 20 des 2018 nr. 2060</a>), <a href="lov/2025-06-20-70">20 juni 2025 nr. 70</a>.</article></article> <article class="defaultP" margin-top="true">– – –</article></section><section class="section" data-name="kapV" id="kapittel-5" data-lovdata-URL="NL/lov/2018-06-22-76/KAPITTEL_5"><h2>V</h2><article class="legalP" id="kapittel-5-ledd-1">I <a href="lov/2000-05-12-36">lov 12. mai 2000 nr. 36</a> om strålevern og bruk av stråling gjøres følgende endringer:</article> <article class="defaultP" margin-top="true">– – –</article> <article class="defaultP" margin-top="true">Ny <a href="lov/2000-05-12-36/§23a">§ 23 a</a> skal lyde:</article><article class="futureLegalArticle" data-name="§23a" id="kapittel-5-foreslåttparagraf-1"><span class="futureLegalArticleHeader"><span class="legalArticleValue" data-legalArea="04.01 13.01 13.02 13.04 14">§ 23 a</span>. <span class="legalArticleTitle">Overtredelsesgebyr</span></span><article class="legalP" id="kapittel-5-foreslåttparagraf-1-ledd-1">Direktoratet for strålevern og atomsikkerhet kan ilegge den som forsettlig eller uaktsomt overtrer bestemmelsene i <a href="lov/2000-05-12-36/§5">§§ 5</a>, <a href="lov/2000-05-12-36/§6">6</a>, <a href="lov/2000-05-12-36/§7">7</a> til <a href="lov/2000-05-12-36/§9">9</a>, <a href="lov/2000-05-12-36/§12">12</a> til <a href="lov/2000-05-12-36/§15">15</a>, og <a href="lov/2000-05-12-36/§18">18</a> til <a href="lov/2000-05-12-36/§20">20</a>, overtredelsesgebyr. Det samme gjelder ved overtredelse av forskrifter gitt med hjemmel i denne lov når det er fastsatt i forskrift at overtredelsen kan medføre slik sanksjon. Overtredelsesgebyr kan også ilegges ved brudd på vilkår fastsatt i vedtak gitt med hjemmel i <a href="lov/2000-05-12-36/§6">§§ 6</a> og <a href="lov/2000-05-12-36/§18">18</a> til <a href="lov/2000-05-12-36/§20">20</a>.</article><article class="legalP" id="kapittel-5-foreslåttparagraf-1-ledd-2">Departementet kan gi forskrift om hvilke hensyn det kan eller skal legges vekt på ved vurderingen av om overtredelsesgebyr skal ilegges.</article><article class="legalP" id="kapittel-5-foreslåttparagraf-1-ledd-3">Departementet fastsetter i forskrift bestemmelser om utmåling og betaling av overtredelsesgebyret, herunder om renter og tilleggsgebyr dersom overtredelsesgebyret ikke blir betalt ved forfall.</article><article class="legalP" id="kapittel-5-foreslåttparagraf-1-ledd-4">Direktoratet for strålevern og atomsikkerhet sin adgang til å ilegge overtredelsesgebyr foreldes etter 2 år. Fristen regnes fra tidspunktet overtredelsen fant sted. Fristen avbrytes ved at tilsynsmyndigheten gir forhåndsvarsel eller fatter vedtak om overtredelsesgebyr. Departementet kan gi nærmere bestemmelser om foreldelse i forskrift, herunder fravike bestemmelsene om foreldelsesfrist og fristavbrudd for særlige typer overtredelser.</article><article class="changesToParent">Endret ved lover <a href="lov/2018-12-20-113">20 des 2018 nr. 113</a> (i kraft 1 jan 2019 iflg. <a href="forskrift/2018-12-20-2060">res. 20 des 2018 nr. 2060</a>), <a href="lov/2025-06-20-70">20 juni 2025 nr. 70</a>.</article></article></section><section class="section" data-name="kapVI" id="kapittel-6" data-lovdata-URL="NL/lov/2018-06-22-76/KAPITTEL_6"><h2>VI</h2><article class="legalP" id="kapittel-6-ledd-1">I <a href="lov/2011-06-24-29">lov 24. juni 2011 nr. 29</a> om folkehelsearbeid gjøres følgende endringer:</article> <article class="defaultP" margin-top="true"><a href="lov/2011-06-24-29/§17">§ 17</a> skal lyde:</article><article class="futureLegalArticle" data-name="§17" id="kapittel-6-foreslåttparagraf-1"><span class="futureLegalArticleHeader"><span class="legalArticleValue" data-legalArea="14 14.04">§ 17</span>. <span class="legalArticleTitle">Overtredelsesgebyr</span></span><article class="legalP" id="kapittel-6-foreslåttparagraf-1-ledd-1">Departementet kan i forskrift fastsette at kommunen kan ilegge den som overtrer bestemmelsene i <a href="lov/2011-06-24-29/§10">§§ 10</a> til <a href="lov/2011-06-24-29/§14">14</a> og <a href="lov/2011-06-24-29/§16">§ 16</a>, overtredelsesgebyr. Det samme gjelder ved overtredelse av forskrifter gitt i medhold av §§ 8 og 10 når det er fastsatt i forskrift at overtredelsen kan medføre slik sanksjon.</article><article class="legalP" id="kapittel-6-foreslåttparagraf-1-ledd-2">I forskrift etter første ledd kan departementet gi nærmere bestemmelser om hvilke overtredelser nevnt i første ledd som kan medføre overtredelsesgebyr. Departementet kan gi forskrift om hvilke hensyn det kan eller skal legges vekt på ved vurderingen av om overtredelsesgebyr skal ilegges.</article><article class="legalP" id="kapittel-6-foreslåttparagraf-1-ledd-3">Fysiske personer kan bare ilegges overtredelsesgebyr for forsettlige eller uaktsomme overtredelser. Foretak kan ilegges overtredelsesgebyr når overtredelsen er begått av noen som har handlet på vegne av foretaket, selv om ingen enkeltperson har utvist skyld.</article><article class="legalP" id="kapittel-6-foreslåttparagraf-1-ledd-4">Departementet fastsetter i forskrift bestemmelser om utmåling og betaling av overtredelsesgebyret, herunder om renter og tilleggsgebyr dersom overtredelsesgebyret ikke blir betalt ved forfall.</article><article class="legalP" id="kapittel-6-foreslåttparagraf-1-ledd-5">Kommunens adgang til å ilegge overtredelsesgebyr foreldes etter 2 år. Fristen regnes fra tidspunktet overtredelsen fant sted. Fristen avbrytes ved at tilsynsmyndigheten gir forhåndsvarsel eller fatter vedtak om overtredelsesgebyr. Departementet kan gi nærmere bestemmelser om foreldelse i forskrift, herunder fravike bestemmelsene om foreldelsesfrist og fristavbrudd for særlige typer overtredelser.</article></article><article class="defaultP">– – –</article></section><section class="section" data-name="kapXVIII" id="kapittel-7" data-lovdata-URL="NL/lov/2018-06-22-76/KAPITTEL_7"><h2>XVIII</h2><ol class="defaultList" type="1"><li data-name="1." value="1"><article class="listArticle" id="kapittel-7-punkt-1"><article class="legalP" id="kapittel-7-punkt-1-ledd-1">Endringene i I til VI gjelder fra den tid<sup class="footnotereference" data-footnotereferencevalue="1" data-unique-footnote-counter="1">1</sup> Kongen bestemmer. Kongen kan sette i kraft de enkelte bestemmelsene til forskjellig tid. Endringene i VII til XVII trer i kraft straks.</article></article></li><li data-name="2." value="2"><article class="listArticle" id="kapittel-7-punkt-2"><article class="legalP" id="kapittel-7-punkt-2-ledd-1">Kongen kan gi overgangsbestemmelser.</article></article></li></ol><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1. november 2018 for del I § 3-1 tredje ledd, § 3-1b første ledd, § 4-4 åttende ledd og § 5-2 første ledd og del IV § 56a iflg <a href="forskrift/2018-09-28-1482">res. 28 sep 2018 nr. 1482</a>.<br />Fra 1. januar 2019 for del V § 21 iflg. <a href="forskrift/2018-12-20-2066">res. 20 des 2018 nr. 2066</a>.<br />Fra 1. januar 2022 for del II § 28 og § 28a iflg. <a href="forskrift/2021-09-17-2767">res. 17 sep 2021 nr. 2767</a>.<br />Fra 17. september 2024 for del I kapittel 10 og § 10-5 iflg. <a href="forskrift/2024-09-13-2148">res. 13 sep 2024 nr. 2148</a>.</article></footer></section></main></body></html>