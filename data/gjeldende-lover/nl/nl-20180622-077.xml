<!DOCTYPE html><html lang="no"><head><title>Lov om endringer i tobakksskadeloven (ulovlig handel med tobakksvarer mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2018-06-22-77</dd><dt class="dokid">DokumentID</dt><dd class="dokid">NL/lov/2018-06-22-77</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">2020-11-01, Kongen bestemmer</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-06-20</dd><dt class="lastChangedBy">Sist endret ved</dt><dd class="lastChangedBy"><a href="lov/2025-06-20-70">lov/2025-06-20-70</a></dd><dt class="changesToDocuments">Endrer</dt><dd class="changesToDocuments"><ul><li><a href="lov/1973-03-09-14">lov/1973-03-09-14</a></li></ul></dd><dt class="legalArea">Rettsområde</dt><dd class="legalArea"><ul><li><a href="legal-areas/14" title="Helse- og omsorgsrett">Helse- og omsorgsrett</a></li> <li><a href="legal-areas/23" title="Næringsrett">Næringsrett</a> &gt; <a href="legal-areas/23.02" title="Handel og tjenester">Handel og tjenester</a></li></ul></dd><dt class="dateOfPublication">Kunngjort</dt><dd class="dateOfPublication">2018-06-22</dd><dt class="lastupdated">Rettet</dt><dd class="lastupdated">2023-02-16 (EØS-henvisninger)</dd><dt class="eeaReferences">EØS-henvisning</dt><dd class="eeaReferences"><a href="avtale/avt-1992-05-02-1-v2/kapXXV">EØS-avtalen vedlegg II kapittel XXV</a> <br /> nr. 3 (direktiv <a href="eu/32014l0040">2014/40/EU</a>).</dd><dt class="titleShort">Korttittel</dt><dd class="titleShort">Endringslov til tobakkskadeloven</dd><dt class="title">Tittel</dt><dd class="title">Lov om endringer i tobakksskadeloven (ulovlig handel med tobakksvarer mv.)</dd><dt class="refid">RefID</dt><dd class="refid">lov/2018-06-22-77</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om endringer i tobakksskadeloven (ulovlig handel med tobakksvarer mv.)</a><ul class="tocSubUl"><li><a href="#kapittel-1">I</a><ul class="tocSubUl"><li><a href="#kapittel-1-foreslåttparagraf-1">§ 16 d. Krav til unikt identifikasjonsmerke</a></li><li><a href="#kapittel-1-foreslåttparagraf-2">§ 16 e. Krav til datalagring hos uavhengig tredjepart</a></li><li><a href="#kapittel-1-foreslåttparagraf-3">§ 16 f. Tilgang til opplysninger i datalagringsfasiliteter</a></li><li><a href="#kapittel-1-foreslåttparagraf-4">§ 16 g. Krav til registrering av enkeltpakninger</a></li><li><a href="#kapittel-1-foreslåttparagraf-5">§ 16 h. Krav til sikkerhetsmerke</a></li><li><a href="#kapittel-1-foreslåttparagraf-6">§ 36 a. Overtredelsesgebyr</a></li></ul></li><li><a href="#kapittel-2">II</a></li></ul></li></ul></dd></dl></header><main class="documentBody" data-lovdata-URL="NL/lov/2018-06-22-77" id="dokument"><h1>Lov om endringer i tobakksskadeloven (ulovlig handel med tobakksvarer mv.)</h1><section class="section" data-name="kapI" id="kapittel-1" data-lovdata-URL="NL/lov/2018-06-22-77/KAPITTEL_1"><h2>I</h2><article class="legalP" id="kapittel-1-ledd-1">I <a href="lov/1973-03-09-14">lov 9. mars 1973 nr. 14</a> om vern mot tobakksskader gjøres følgende endringer:</article><article class="defaultP">– – –</article><article class="defaultP">Nytt <a href="lov/1973-03-09-14/kap3a">kapittel 3A</a> skal lyde:</article><span class="futuretitle" id="kapittel-1-foreslåttittel-1"><a href="lov/1973-03-09-14/kap3a">Kapittel</a> 3A. Sporingssystem for og sikkerhetsmerking av tobakksvarer</span><article class="futureLegalArticle" data-name="§16d" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 16 d</span>. <span class="legalArticleTitle">Krav til unikt identifikasjonsmerke</span></span><article class="legalP" id="kapittel-1-foreslåttparagraf-1-ledd-1">Det er forbudt å føre inn i Norge, selge eller flytte fra produksjonsanlegg enkeltpakninger eller større enheter av tobakksvarer som ikke er påført et unikt identifikasjonsmerke.</article><article class="legalP" id="kapittel-1-foreslåttparagraf-1-ledd-2">Departementet kan i forskrift gi nærmere bestemmelser om identifikasjonsmerket, herunder hvilken informasjon som skal knyttes til det.</article></article><article class="futureLegalArticle" data-name="§16e" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 16 e</span>. <span class="legalArticleTitle">Krav til datalagring hos uavhengig tredjepart</span></span><article class="legalP" id="kapittel-1-foreslåttparagraf-2-ledd-1">Produsenter og importører av tobakksvarer plikter å inngå avtale med uavhengig tredjepart om datalagring av informasjon som skal knyttes til identifikasjonsmerket etter <a href="lov/1973-03-09-14/§16d">§ 16 d</a>. Datalagringsansvarlig må godkjennes av EFTAs overvåkingsorgan. Lagret informasjon skal ikke kunne endres eller slettes av aktører som er involvert i omsetningskjeden med tobakksvarer.</article><article class="legalP" id="kapittel-1-foreslåttparagraf-2-ledd-2">Datalagringsfasiliteten skal være fysisk plassert i EØS-området.</article><article class="legalP" id="kapittel-1-foreslåttparagraf-2-ledd-3">Produsenter av tobakksvarer skal foreslå en ekstern revisor som skal overvåke tredjepartens aktiviteter. Den foreslåtte revisoren skal godkjennes av EFTAs overvåkingsorgan.</article><article class="legalP" id="kapittel-1-foreslåttparagraf-2-ledd-4">Departementet kan i forskrift gi nærmere bestemmelser om sporingssystemet, herunder datalagring og rapportering, datalagringsfasiliteter og kravet til uavhengighet.</article><article class="changesToParent">Endret ved lov <a href="lov/2025-06-20-70">20 juni 2025 nr. 70</a>.</article></article><article class="futureLegalArticle" data-name="§16f" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 16 f</span>. <span class="legalArticleTitle">Tilgang til opplysninger i datalagringsfasiliteter</span></span><article class="legalP" id="kapittel-1-foreslåttparagraf-3-ledd-1">Produsenter, importører og eksportører plikter å sørge for at uavhengig revisor som nevnt i <a href="lov/1973-03-09-14/§16e">§ 16 e</a>, ansvarlige nasjonale myndigheter i EØS-landene, EFTAs overvåkingsorgan og EU-kommisjonen har tilgang til opplysninger som er lagret i datalagringsfasilitet som nevnt i <a href="lov/1973-03-09-14/§16e">§ 16 e</a>.</article><article class="legalP" id="kapittel-1-foreslåttparagraf-3-ledd-2">Departementet kan i forskrift gi nærmere bestemmelser om tilgang til og behandling av opplysninger som er lagret i datalagringsfasilitet som nevnt i <a href="lov/1973-03-09-14/§16e">§ 16 e</a>.</article></article><article class="futureLegalArticle" data-name="§16g" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 16 g</span>. <span class="legalArticleTitle">Krav til registrering av enkeltpakninger</span></span><article class="legalP" id="kapittel-1-foreslåttparagraf-4-ledd-1">Samtlige enkeltpakninger skal registreres i hvert ledd i omsetningskjeden og ved hver forflytning.</article><article class="legalP" id="kapittel-1-foreslåttparagraf-4-ledd-2">Produsenter av tobakksvarer skal stille til rådighet nødvendig utstyr til registrering, for alle registreringspliktige aktører.</article><article class="legalP" id="kapittel-1-foreslåttparagraf-4-ledd-3">Departementet kan gi forskrift om hvilke aktører som omfattes av registreringsplikten, hvordan registrering skal skje og kravene til registreringsutstyr. Departementet kan gi forskrift om unntak fra bestemmelsene i denne paragrafen.</article></article><article class="futureLegalArticle" data-name="§16h" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 16 h</span>. <span class="legalArticleTitle">Krav til sikkerhetsmerke</span></span><article class="legalP" id="kapittel-1-foreslåttparagraf-5-ledd-1">Det er forbudt å føre inn i Norge, selge eller flytte fra produksjonsanlegg enkeltpakninger med tobakksvarer som ikke er merket med sikkerhetsmerke. Forbudet gjelder ikke privatpersoners innførsel av tobakksvarer til personlig bruk.</article><article class="legalP" id="kapittel-1-foreslåttparagraf-5-ledd-2">Departementet kan gi forskrift om nærmere krav til sikkerhetsmerket, herunder tekniske krav og krav til regelmessig utskiftning, og gjøre unntak fra dem.</article></article> <article class="defaultP" margin-top="true">Ny <a href="lov/1973-03-09-14/§36a">§ 36 a</a> skal lyde:</article><article class="futureLegalArticle" data-name="§36a" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 36 a</span>. <span class="legalArticleTitle">Overtredelsesgebyr</span></span><article class="legalP" id="kapittel-1-foreslåttparagraf-6-ledd-1">Tilsynsmyndigheten kan ilegge den som overtrer bestemmelser i <a href="lov/1973-03-09-14/§4/ledd/3">§§ 4 tredje</a> og <a href="lov/1973-03-09-14/§4/ledd/4">fjerde ledd</a>, <a href="lov/1973-03-09-14/§5">5</a>, <a href="lov/1973-03-09-14/§6">6</a>, <a href="lov/1973-03-09-14/§17">17</a> til <a href="lov/1973-03-09-14/§24">24</a>, <a href="lov/1973-03-09-14/§25/ledd/1">25 første</a>, <a href="lov/1973-03-09-14/§25/ledd/2">annet</a>, <a href="lov/1973-03-09-14/§25/ledd/3">tredje</a> og <a href="lov/1973-03-09-14/§25/ledd/5">femte ledd</a>, <a href="lov/1973-03-09-14/§26">26</a>, <a href="lov/1973-03-09-14/§27">27</a>, <a href="lov/1973-03-09-14/§30">30</a>, <a href="lov/1973-03-09-14/§31">31</a>, <a href="lov/1973-03-09-14/§32/ledd/1">32 første</a> og <a href="lov/1973-03-09-14/§32/ledd/2">annet ledd</a>, <a href="lov/1973-03-09-14/§33">33</a>, <a href="lov/1973-03-09-14/§34b">34 b</a>, <a href="lov/1973-03-09-14/§34d">34 d</a>, <a href="lov/1973-03-09-14/§36b">36 b</a>, <a href="lov/1973-03-09-14/§37">37</a> og <a href="lov/1973-03-09-14/§42">42</a>, overtredelsesgebyr. Det samme gjelder ved overtredelse av forskrifter gitt i medhold av disse bestemmelsene når det er fastsatt i forskrift at overtredelsen kan medføre slik sanksjon.</article><article class="legalP" id="kapittel-1-foreslåttparagraf-6-ledd-2">Fysiske personer kan bare ilegges overtredelsesgebyr for forsettlige eller uaktsomme overtredelser. Foretak kan ilegges overtredelsesgebyr når overtredelsen er begått av noen som har handlet på vegne av foretaket, selv om ingen enkeltperson har utvist skyld.</article><article class="legalP" id="kapittel-1-foreslåttparagraf-6-ledd-3">Departementet kan i forskrift fastsette nærmere bestemmelser om hvilke hensyn det kan eller skal legges vekt på ved vurderingen av om overtredelsesgebyr skal ilegges.</article><article class="legalP" id="kapittel-1-foreslåttparagraf-6-ledd-4">Departementet fastsetter i forskrift bestemmelser om utmåling og betaling av overtredelsesgebyret, herunder om renter og tilleggsgebyr dersom overtredelsesgebyret ikke blir betalt ved forfall.</article><article class="legalP" id="kapittel-1-foreslåttparagraf-6-ledd-5">Adgangen til å ilegge overtredelsesgebyr foreldes etter 2 år. Fristen regnes fra tidspunktet overtredelsen fant sted. Fristen avbrytes ved at tilsynsmyndigheten gir forhåndsvarsel eller fatter vedtak om overtredelsesgebyr. Departementet kan gi nærmere bestemmelser om foreldelse i forskrift, herunder fravike bestemmelsene om foreldelsesfrist og fristavbrudd for særlige typer overtredelser.</article><article class="changesToParent">Endret ved lov <a href="lov/2023-12-20-107">20 des 2023 nr. 107</a>.</article></article> <article class="defaultP" margin-top="true">– – –</article><article class="defaultP"><a href="lov/1973-03-09-14/§40a">§ 40 a</a> nytt annet til fjerde ledd skal lyde:<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Endring ble satt i kraft før § 40a var tilføyd.</article></footer></section><section class="section" data-name="kapII" id="kapittel-2" data-lovdata-URL="NL/lov/2018-06-22-77/KAPITTEL_2"><h2>II</h2><ol class="defaultList" type="1"><li data-name="1." value="1"><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Loven gjelder fra den tid<sup class="footnotereference" data-footnotereferencevalue="1" data-unique-footnote-counter="1">1</sup> Kongen bestemmer. Kongen kan bestemme at de enkelte bestemmelsene skal tre i kraft til ulik tid.</article></article></li><li data-name="2." value="2"><article class="listArticle" id="kapittel-2-punkt-2"><article class="legalP" id="kapittel-2-punkt-2-ledd-1">Kongen kan gi overgangsbestemmelser.</article></article></li></ol><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Fra fra 1 nov 2020 med unntak av tobakksskadeloven nytt kapittel 3A og ny § 36a iflg. <a href="forskrift/2020-10-23-2122">res. 23 okt 2020 nr. 2122</a>.</article></footer></section></main></body></html>