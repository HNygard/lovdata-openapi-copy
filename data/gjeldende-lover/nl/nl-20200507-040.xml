<!DOCTYPE html><html lang="no"><head><title>Lov om tilrettelegging for utbygging av høyhastighetsnett for elektronisk kommunikasjon (bredbåndsutbyggingsloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2020-05-07-40</dd><dt class="dokid">DokumentID</dt><dd class="dokid">NL/lov/2020-05-07-40</dd><dt class="ministry">Departement</dt><dd class="ministry"><ul><li>Digitaliserings- og forvaltningsdepartementet</li></ul></dd><dt class="dateInForce">I kraft fra</dt><dd class="dateInForce">2020-07-01, 2021-10-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-01</dd><dt class="lastChangedBy">Sist endret ved</dt><dd class="lastChangedBy"><a href="lov/2024-12-13-76">lov/2024-12-13-76</a> fra 2025-01-01</dd><dt class="changesToDocuments">Endrer</dt><dd class="changesToDocuments"><ul><li><a href="lov/1963-06-21-23">lov/1963-06-21-23</a></li><li><a href="lov/2003-07-04-83">lov/2003-07-04-83</a></li></ul></dd><dt class="legalArea">Rettsområde</dt><dd class="legalArea"><ul><li><a href="legal-areas/15" title="IKT- og medierett">IKT- og medierett</a> &gt; <a href="legal-areas/15.06" title="Telekommunikasjon">Telekommunikasjon</a></li> <li><a href="legal-areas/33" title="Transport og kommunikasjoner">Transport og kommunikasjoner</a> &gt; <a href="legal-areas/33.07" title="Veitrafikk">Veitrafikk</a></li></ul></dd><dt class="dateOfPublication">Kunngjort</dt><dd class="dateOfPublication">2020-05-07 12:55</dd><dt class="lastupdated">Rettet</dt><dd class="lastupdated">2024-01-01 (ansvarlig departement)</dd><dt class="eeaReferences">EØS-henvisning</dt><dd class="eeaReferences"><a href="avtale/avt-1992-05-02-1-v11">EØS-avtalen vedlegg XI</a> <br />nr. 5czn (direktiv <a href="eu/32014l0061">2014/61/EU</a>)</dd><dt class="titleShort">Korttittel</dt><dd class="titleShort">Bredbåndsutbyggingsloven</dd><dt class="title">Tittel</dt><dd class="title">Lov om tilrettelegging for utbygging av høyhastighetsnett for elektronisk kommunikasjon (bredbåndsutbyggingsloven)</dd><dt class="refid">RefID</dt><dd class="refid">lov/2020-05-07-40</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om tilrettelegging for utbygging av høyhastighetsnett for elektronisk kommunikasjon (bredbåndsutbyggingsloven)</a><ul class="tocSubUl"><li><a href="#kapittel-1" data-child-interval="§§ 1 – 6">Kapittel 1. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Saklig virkeområde</a></li><li><a href="#kapittel-1-paragraf-3">§ 3. Geografisk virkeområde</a></li><li><a href="#kapittel-1-paragraf-4">§ 4. Myndighet etter loven</a></li><li><a href="#kapittel-1-paragraf-5">§ 5. Definisjoner</a></li><li><a href="#kapittel-1-paragraf-6">§ 6. Taushetsplikt</a></li></ul></li><li><a href="#kapittel-2" data-child-interval="§§ 7 – 9">Kapittel 2. Tilgang til og informasjon om fysisk infrastruktur</a><ul class="tocSubUl"><li><a href="#kapittel-2-paragraf-1">§ 7. Tilgang til fysisk infrastruktur</a></li><li><a href="#kapittel-2-paragraf-2">§ 8. Tilgang til informasjon om eksisterende fysisk infrastruktur</a></li><li><a href="#kapittel-2-paragraf-3">§ 9. Befaring</a></li></ul></li><li><a href="#kapittel-3" data-child-interval="§§ 10 – 12">Kapittel 3. Samordning og informasjon om bygge- og anleggsarbeider</a><ul class="tocSubUl"><li><a href="#kapittel-3-paragraf-1">§ 10. Samordning av bygge- og anleggsarbeider</a></li><li><a href="#kapittel-3-paragraf-2">§ 11. Informasjon om planlagte bygge- og anleggsarbeider</a></li><li><a href="#kapittel-3-paragraf-3">§ 12. Unntak fra plikt til å gi informasjon, samordning og adgang til befaring</a></li></ul></li><li><a href="#kapittel-4" data-child-interval="§§ 13 – 14">Kapittel 4. Fysisk infrastruktur i bygninger</a><ul class="tocSubUl"><li><a href="#kapittel-4-paragraf-1">§ 13. Etablering av fysisk infrastruktur i bygninger</a></li><li><a href="#kapittel-4-paragraf-2">§ 14. Tilgang til fysisk infrastruktur i bygninger</a></li></ul></li><li><a href="#kapittel-5" data-child-interval="§§ 15 – 19">Kapittel 5. Tvisteløsning og tilsyn mv.</a><ul class="tocSubUl"><li><a href="#kapittel-5-paragraf-1">§ 15. Tvisteløsningsorgan</a></li><li><a href="#kapittel-5-paragraf-2">§ 16. Tilsyn</a></li><li><a href="#kapittel-5-paragraf-3">§ 17. Medvirkning ved stedlig tilsyn</a></li><li><a href="#kapittel-5-paragraf-4">§ 18. Pålegg om retting og endring mv.</a></li><li><a href="#kapittel-5-paragraf-5">§ 19. Tvangsmulkt</a></li></ul></li><li><a href="#kapittel-6" data-child-interval="§§ 20 – 21">Kapittel 6. Sentral informasjonstjeneste</a><ul class="tocSubUl"><li><a href="#kapittel-6-paragraf-1">§ 20. Sentral informasjonstjeneste</a></li><li><a href="#kapittel-6-paragraf-2">§ 21. Plikt til å gi opplysninger til sentral informasjonstjeneste</a></li></ul></li><li><a href="#kapittel-7" data-child-interval="§§ 22 – 26">Kapittel 7. Avsluttende bestemmelser</a><ul class="tocSubUl"><li><a href="#kapittel-7-paragraf-1">§ 22. Gebyr og sektoravgift</a></li><li><a href="#kapittel-7-paragraf-2">§ 23. Innkreving av tvangsmulkt, gebyr, sektoravgift mv.</a></li><li><a href="#kapittel-7-paragraf-3">§ 24. Saksbehandlingsregler</a></li><li><a href="#kapittel-7-paragraf-4">§ 25. Endringer i andre lover</a></li><li><a href="#kapittel-7-paragraf-5">§ 26. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="NL/lov/2020-05-07-40" id="dokument"><h1>Lov om tilrettelegging for utbygging av høyhastighetsnett for elektronisk kommunikasjon (bredbåndsutbyggingsloven)</h1><section class="section" data-name="kap1" id="kapittel-1" data-lovdata-URL="NL/lov/2020-05-07-40/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="NL/lov/2020-05-07-40/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Lovens formål er å bidra til kostnadseffektiv etablering av høyhastighetsnett for elektronisk kommunikasjon ved å sikre tilgang til, og informasjon om, passiv fysisk infrastruktur og bygge- og anleggsarbeider.</article></article><article class="legalArticle" data-lovdata-URL="NL/lov/2020-05-07-40/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Saklig virkeområde</span></h3><article class="legalP" id="kapittel-1-paragraf-2-ledd-1">Loven gjelder tilgang til fysisk infrastruktur som er egnet til framføring av høyhastighetsnett for elektronisk kommunikasjon. Slik fysisk infrastruktur omfatter elektronisk kommunikasjonsnett, elektrisitetsnett, vann- og avløpsnett, infrastruktur for oppvarming og transporttjenester, herunder jernbane- og vegnett, havner og flyplasser. Tilgang til veggrunnen omfattes ikke, mens tilgang til eventuelle trekkrør i veggrunnen omfattes. Ledninger eller rør til framføring av vannforsyning og drikkevann omfattes ikke av loven.</article><article class="legalP" id="kapittel-1-paragraf-2-ledd-2">Loven gjelder samordning av bygge- og anleggsarbeider som helt eller delvis er offentlig finansiert. Loven gjelder også etablering av fysisk infrastruktur for høyhastighetsnett i bygninger og tilgang til slik infrastruktur i bygninger for bredbåndsutbyggere.</article><article class="legalP" id="kapittel-1-paragraf-2-ledd-3">Ved eventuell motstrid mellom ekomloven og denne loven, har ekomloven forrang.</article></article><article class="legalArticle" data-lovdata-URL="NL/lov/2020-05-07-40/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Geografisk virkeområde</span></h3><article class="legalP" id="kapittel-1-paragraf-3-ledd-1">Loven gjelder for norsk land- og sjøterritorium. Loven gjelder ikke Svalbard, Jan Mayen og bilandene.</article><article class="legalP" id="kapittel-1-paragraf-3-ledd-2">Kongen kan fastsette unntaks- og særregler som følger av internasjonale overenskomster Norge er part i.</article><article class="legalP" id="kapittel-1-paragraf-3-ledd-3">Kongen kan gi forskrift om lovens anvendelse på Svalbard og på kontinentalsokkelen, og kan fastsette særlige regler av hensyn til stedlige forhold.</article></article><article class="legalArticle" data-lovdata-URL="NL/lov/2020-05-07-40/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Myndighet etter loven</span></h3><article class="legalP" id="kapittel-1-paragraf-4-ledd-1">Myndighet etter loven er departementet. Departementet kan bestemme at andre offentlige organer eller private skal ha myndighet på begrensede områder etter loven, når ikke annet er bestemt.</article></article><article class="legalArticle" data-lovdata-URL="NL/lov/2020-05-07-40/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-5-ledd-1">I loven menes med:<ol class="defaultList" type="1"><li data-name="1" value="1"><article class="listArticle" id="kapittel-1-paragraf-5-ledd-1-punkt-1"><article class="legalP" id="kapittel-1-paragraf-5-ledd-1-punkt-1-ledd-1"><i>Nettoperatør:</i> virksomhet som tilbyr tilgang til elektronisk kommunikasjonsnett som brukes til offentlig elektronisk kommunikasjonstjeneste, eller som har råderett over passiv fysisk infrastruktur beregnet for å levere: <ol class="defaultList" type="a"><li data-name="a." value="1"><article class="listArticle" id="kapittel-1-paragraf-5-ledd-1-punkt-1-ledd-1-punkt-1"><article class="legalP" id="kapittel-1-paragraf-5-ledd-1-punkt-1-ledd-1-punkt-1-ledd-1">tjeneste for produksjon, transport eller distribusjon av gass, elektrisitet og offentlig belysning, oppvarming og vann, herunder transport av avløpsvann, dreneringssystemer og fjerning av avfall</article></article></li><li data-name="b." value="2"><article class="listArticle" id="kapittel-1-paragraf-5-ledd-1-punkt-1-ledd-1-punkt-2"><article class="legalP" id="kapittel-1-paragraf-5-ledd-1-punkt-1-ledd-1-punkt-2-ledd-1">transporttjeneste, herunder jernbaner, veier, havner og lufthavner</article></article></li></ol></article></article></li><li data-name="2" value="2"><article class="listArticle" id="kapittel-1-paragraf-5-ledd-1-punkt-2"><article class="legalP" id="kapittel-1-paragraf-5-ledd-1-punkt-2-ledd-1"><i>Bredbåndsutbygger:</i> virksomhet som tilbyr eller planlegger å tilby tilgang til høyhastighetsnett som brukes til offentlig elektronisk kommunikasjonstjeneste.</article></article></li><li data-name="3" value="3"><article class="listArticle" id="kapittel-1-paragraf-5-ledd-1-punkt-3"><article class="legalP" id="kapittel-1-paragraf-5-ledd-1-punkt-3-ledd-1"><i>Fysisk infrastruktur:</i> passivt element i et nett som er egnet til å gi plass til andre nettelementer uten selv å bli et aktivt element i nettet, eksempelvis rør, master, kabelkanaler, kulverter, inspeksjonsbrønner, kummer, kabinetter, bygninger eller adkomst til bygninger, antenneanlegg, tårn og stolper. Kabler for elektronisk kommunikasjon, herunder mørk fiber, og ledninger og rør til framføring av vannforsyning og drikkevann omfattes ikke.</article></article></li><li data-name="4" value="4"><article class="listArticle" id="kapittel-1-paragraf-5-ledd-1-punkt-4"><article class="legalP" id="kapittel-1-paragraf-5-ledd-1-punkt-4-ledd-1"><i>Høyhastighetsnett:</i> elektronisk kommunikasjonsnett som kan levere elektroniske kommunikasjonstjenester med nedstrømshastighet på minst 30 Mbit/s.</article></article></li><li data-name="5" value="5"><article class="listArticle" id="kapittel-1-paragraf-5-ledd-1-punkt-5"><article class="legalP" id="kapittel-1-paragraf-5-ledd-1-punkt-5-ledd-1"><i>Større renoveringsarbeider:</i> bygge- og anleggsarbeider i eller på bygning som omfatter hele eller vesentlige deler av den fysiske infrastrukturen i bygningen som er egnet for framføring av elektronisk kommunikasjonsnett.</article></article></li><li data-name="6" value="6"><article class="listArticle" id="kapittel-1-paragraf-5-ledd-1-punkt-6"><article class="legalP" id="kapittel-1-paragraf-5-ledd-1-punkt-6-ledd-1"><i>Tilkoblingspunkt:</i> et fysisk punkt i eller utenfor bygningen som bredbåndsutbyggeren har tilgang til og som den fysiske infrastrukturen i bygningen kan kobles til.</article></article></li></ol></article></article><article class="legalArticle" data-lovdata-URL="NL/lov/2020-05-07-40/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Taushetsplikt</span></h3><article class="legalP" id="kapittel-1-paragraf-6-ledd-1">Nettoperatør og bredbåndsutbygger og enhver som utfører arbeid eller tjeneste for disse, plikter å bevare taushet om informasjon om andre nettoperatørers eller bredbåndsutbyggeres infrastruktur eller forretningsforhold som vedkommende gjennom sin virksomhet får kjennskap til. Taushetsplikten gjelder også etter at vedkommende har avsluttet arbeidet eller tjenesten.</article><article class="legalP" id="kapittel-1-paragraf-6-ledd-2">Informasjonen kan ikke nyttes i egen virksomhet til annet enn å bidra til etablering av høyhastighetsnett for elektronisk kommunikasjon.</article><article class="legalP" id="kapittel-1-paragraf-6-ledd-3">Nettoperatør og bredbåndsutbygger plikter å gjennomføre forholdsmessige tiltak for å hindre at uvedkommende får kjennskap til informasjonen.</article><article class="legalP" id="kapittel-1-paragraf-6-ledd-4">Plikten etter første og annet ledd gjelder enhver som bistår tvisteløsningsorganet, jf. <a href="lov/2020-05-07-40/§15">§ 15</a>.</article></article></section><section class="section" data-name="kap2" id="kapittel-2" data-lovdata-URL="NL/lov/2020-05-07-40/KAPITTEL_2"><h2>Kapittel 2. Tilgang til og informasjon om fysisk infrastruktur</h2><article class="legalArticle" data-lovdata-URL="NL/lov/2020-05-07-40/§7" data-name="§7" id="kapittel-2-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Tilgang til fysisk infrastruktur</span></h3><article class="legalP" id="kapittel-2-paragraf-1-ledd-1">Nettoperatør skal imøtekomme enhver rimelig anmodning fra bredbåndsutbygger om tilgang til fysisk infrastruktur for utbygging av høyhastighetsnett. Anmodningen skal være skriftlig og angi tidsramme for utbyggingen og hvilke deler av utbyggingen som anmodningen gjelder. Svar på anmodningen skal gis innen to måneder fra mottak av fullstendig anmodning.</article><article class="legalP" id="kapittel-2-paragraf-1-ledd-2">Tilgangen etter første ledd skal gis på rettferdige og rimelige vilkår, herunder prisvilkår.</article><article class="legalP" id="kapittel-2-paragraf-1-ledd-3">Avslag på tilgang skal være basert på objektive, transparente og forholdsmessige kriterier, slik som:<ol class="defaultList" type="1"><li data-name="1" value="1"><article class="listArticle" id="kapittel-2-paragraf-1-ledd-3-punkt-1"><article class="legalP" id="kapittel-2-paragraf-1-ledd-3-punkt-1-ledd-1">teknisk egnethet</article></article></li><li data-name="2" value="2"><article class="listArticle" id="kapittel-2-paragraf-1-ledd-3-punkt-2"><article class="legalP" id="kapittel-2-paragraf-1-ledd-3-punkt-2-ledd-1">plassbegrensninger</article></article></li><li data-name="3" value="3"><article class="listArticle" id="kapittel-2-paragraf-1-ledd-3-punkt-3"><article class="legalP" id="kapittel-2-paragraf-1-ledd-3-punkt-3-ledd-1">sikkerhet og folkehelse</article></article></li><li data-name="4" value="4"><article class="listArticle" id="kapittel-2-paragraf-1-ledd-3-punkt-4"><article class="legalP" id="kapittel-2-paragraf-1-ledd-3-punkt-4-ledd-1">nettsikkerhet og -integritet, herunder hensyn til kritisk infrastruktur</article></article></li><li data-name="5" value="5"><article class="listArticle" id="kapittel-2-paragraf-1-ledd-3-punkt-5"><article class="legalP" id="kapittel-2-paragraf-1-ledd-3-punkt-5-ledd-1">risiko for vesentlige forstyrrelser av andre tjenester som leveres over samme fysiske infrastruktur</article></article></li><li data-name="6" value="6"><article class="listArticle" id="kapittel-2-paragraf-1-ledd-3-punkt-6"><article class="legalP" id="kapittel-2-paragraf-1-ledd-3-punkt-6-ledd-1">tilbud fra nettoperatør om tilgang til annen egnet fysisk infrastruktur, under forutsetning av at denne tilbys på rimelige vilkår</article></article></li></ol></article><article class="legalP" id="kapittel-2-paragraf-1-ledd-4">Avslag skal begrunnes skriftlig, og inneholde en vurdering i samsvar med tredje ledd. Anmodningen kan bringes inn for tvisteløsningsorganet til avgjørelse, jf. <a href="lov/2020-05-07-40/§15">§ 15</a>, dersom nettoperatøren avslår, eller avtale ikke er inngått innen to måneder etter mottak av anmodning.</article><article class="legalP" id="kapittel-2-paragraf-1-ledd-5">Departementet kan gi forskrift om tilgang til fysisk infrastruktur og om vilkår for slik tilgang, herunder om prisvilkår.</article></article><article class="legalArticle" data-lovdata-URL="NL/lov/2020-05-07-40/§8" data-name="§8" id="kapittel-2-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Tilgang til informasjon om eksisterende fysisk infrastruktur</span></h3><article class="legalP" id="kapittel-2-paragraf-2-ledd-1">Nettoperatør skal etter anmodning fra bredbåndsutbygger, gi tilgang til følgende minimumssett av opplysninger om eksisterende fysisk infrastruktur:<ol class="defaultList" type="1"><li data-name="1" value="1"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">lokalisering og framføringsrute</article></article></li><li data-name="2" value="2"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">infrastrukturtype og gjeldende anvendelse og kontaktinformasjon</article></article></li></ol></article><article class="legalP" id="kapittel-2-paragraf-2-ledd-2">Anmodningen skal være skriftlig og spesifisere området hvor det planlegges å etablere høyhastighetsnett.</article><article class="legalP" id="kapittel-2-paragraf-2-ledd-3">Tilgang til informasjon om fysisk infrastruktur etter første ledd skal gis på forholdsmessige, ikke-diskriminerende og transparente vilkår og senest ti virkedager fra mottak av anmodningen.</article><article class="legalP" id="kapittel-2-paragraf-2-ledd-4">Nettoperatør kan avslå å levere ut opplysninger etter første ledd dersom nettoperatør allerede har gjort opplysningene offentlig tilgjengelige i elektronisk format, opplysningene er tilgjengelige gjennom sentral informasjonstjeneste, jf. <a href="lov/2020-05-07-40/§20">§ 20</a>, eller opplysningene faller inn under <a href="lov/2020-05-07-40/§12">§ 12</a>.</article><article class="legalP" id="kapittel-2-paragraf-2-ledd-5">Tvister om tilgang til informasjon om eksisterende fysisk infrastruktur kan bringes inn for tvisteløsningsorganet til avgjørelse, jf. <a href="lov/2020-05-07-40/§15">§ 15</a>.</article><article class="legalP" id="kapittel-2-paragraf-2-ledd-6">Departementet kan gi forskrift om hvilken informasjon det skal gis tilgang til, når denne skal gis og om unntak fra plikten til å gi tilgang til informasjon om fysisk infrastruktur.</article></article><article class="legalArticle" data-lovdata-URL="NL/lov/2020-05-07-40/§9" data-name="§9" id="kapittel-2-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Befaring</span></h3><article class="legalP" id="kapittel-2-paragraf-3-ledd-1">Nettoperatør skal imøtekomme enhver rimelig anmodning fra bredbåndsutbygger om befaring av aktuelle deler av den fysiske infrastrukturen.</article><article class="legalP" id="kapittel-2-paragraf-3-ledd-2">Anmodningen skal være skriftlig og angi nærmere hvilke elementer i den fysiske infrastrukturen som planlegges benyttet til framføring av høyhastighetsnett. Anmodningen skal besvares så snart som mulig og befaring som innvilges skal skje senest én måned fra anmodningen er mottatt, med mindre annet er avtalt mellom partene. Befaring skal gjennomføres på vilkår som er forholdsmessige, ikke-diskriminerende og transparente. Plikten til å gi tilgang til befaring kan begrenses, jf. <a href="lov/2020-05-07-40/§12">§ 12</a>.</article><article class="legalP" id="kapittel-2-paragraf-3-ledd-3">Tvister om befaring kan bringes inn for tvisteløsningsorganet til avgjørelse, jf. <a href="lov/2020-05-07-40/§15">§ 15</a>.</article><article class="legalP" id="kapittel-2-paragraf-3-ledd-4">Departement kan gi forskrift om befaring og om unntak fra plikten etter første ledd.</article></article></section><section class="section" data-name="kap3" id="kapittel-3" data-lovdata-URL="NL/lov/2020-05-07-40/KAPITTEL_3"><h2>Kapittel 3. Samordning og informasjon om bygge- og anleggsarbeider</h2><article class="legalArticle" data-lovdata-URL="NL/lov/2020-05-07-40/§10" data-name="§10" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Samordning av bygge- og anleggsarbeider</span></h3><article class="legalP" id="kapittel-3-paragraf-1-ledd-1">Nettoperatør som er ansvarlig for utførelsen av bygge- eller anleggsarbeider som helt eller delvis er finansiert med offentlige midler, skal på transparente og ikke-diskriminerende vilkår imøtekomme enhver rimelig anmodning fra bredbåndsutbygger om samordning av bygge- eller anleggsarbeidene for utbygging av høyhastighetsnett for elektronisk kommunikasjon. Anmodningen om samordning skal være skriftlig.</article><article class="legalP" id="kapittel-3-paragraf-1-ledd-2">Plikten etter første ledd gjelder ikke dersom<ol class="defaultList" type="1"><li data-name="1" value="1"><article class="listArticle" id="kapittel-3-paragraf-1-ledd-2-punkt-1"><article class="legalP" id="kapittel-3-paragraf-1-ledd-2-punkt-1-ledd-1">samordning vil medføre ekstra kostnader for det opprinnelige tiltaket</article></article></li><li data-name="2" value="2"><article class="listArticle" id="kapittel-3-paragraf-1-ledd-2-punkt-2"><article class="legalP" id="kapittel-3-paragraf-1-ledd-2-punkt-2-ledd-1">samordning vil påvirke kontrollen med koordineringen av arbeidet</article></article></li><li data-name="3" value="3"><article class="listArticle" id="kapittel-3-paragraf-1-ledd-2-punkt-3"><article class="legalP" id="kapittel-3-paragraf-1-ledd-2-punkt-3-ledd-1">anmodning om samordning ikke er inngitt så snart som mulig og ved søknadspliktige arbeider, senest én måned før nettoperatør har sendt endelig søknad om godkjenning av bygge- eller anleggsarbeidet</article></article></li><li data-name="4" value="4"><article class="listArticle" id="kapittel-3-paragraf-1-ledd-2-punkt-4"><article class="legalP" id="kapittel-3-paragraf-1-ledd-2-punkt-4-ledd-1">unntakene i <a href="lov/2020-05-07-40/§12">§ 12</a> kommer til anvendelse</article></article></li></ol></article><article class="legalP" id="kapittel-3-paragraf-1-ledd-3">Dersom det ikke oppnås enighet om samordning av bygge- og anleggsarbeidene etter første ledd, herunder om fordelingen av de totale anleggskostnadene, innen én måned fra dato for anmodning om samordning, kan saken bringes inn for tvisteløsningsorganet til avgjørelse, jf. <a href="lov/2020-05-07-40/§15">§ 15</a>.</article><article class="legalP" id="kapittel-3-paragraf-1-ledd-4">Departementet kan gi forskrift om samordning av bygge- og anleggsarbeider og unntak fra plikten etter første ledd. Herunder kan departementet gi forskrift om fordeling av kostnader.</article></article><article class="legalArticle" data-lovdata-URL="NL/lov/2020-05-07-40/§11" data-name="§11" id="kapittel-3-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Informasjon om planlagte bygge- og anleggsarbeider</span></h3><article class="legalP" id="kapittel-3-paragraf-2-ledd-1">Nettoperatør som har fått innvilget eller søkt om tillatelse til bygge- og anleggsarbeid eller som planlegger å søke om slik tillatelse i løpet av de neste seks måneder, skal etter anmodning gi bredbåndsutbygger tilgang til følgende opplysninger om pågående eller planlagte bygge- og anleggsarbeider for etablering av fysisk infrastruktur:<ol class="defaultList" type="1"><li data-name="1" value="1"><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">lokalisering og type bygge- eller anleggsarbeider</article></article></li><li data-name="2" value="2"><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">hvilke deler av fysisk infrastruktur som vil bli berørt</article></article></li><li data-name="3" value="3"><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">forventet dato for oppstart av bygge- og anleggsarbeider og varighet</article></article></li><li data-name="4" value="4"><article class="listArticle" id="kapittel-3-paragraf-2-ledd-1-punkt-4"><article class="legalP" id="kapittel-3-paragraf-2-ledd-1-punkt-4-ledd-1">kontaktinformasjon til den ansvarlige hos nettoperatør</article></article></li></ol></article><article class="legalP" id="kapittel-3-paragraf-2-ledd-2">Opplysningene skal gis på forholdsmessige, ikke-diskriminerende og transparente vilkår, og innen ti virkedager fra mottak av anmodning.</article><article class="legalP" id="kapittel-3-paragraf-2-ledd-3">Nettoperatør kan avslå å levere ut opplysninger etter første ledd dersom opplysningene allerede er offentlig tilgjengelige i elektronisk format, eller opplysningene er tilgjengelige gjennom den sentrale informasjonstjenesten. Nettoperatør kan nekte eller begrense tilgang til opplysninger når unntakene i <a href="lov/2020-05-07-40/§12">§ 12</a> kommer til anvendelse.</article><article class="legalP" id="kapittel-3-paragraf-2-ledd-4">Anmodning etter første ledd skal være skriftlig og angi det geografiske området hvor høyhastighetsnett planlegges etablert.</article><article class="legalP" id="kapittel-3-paragraf-2-ledd-5">Tvister om tilgang til informasjon om planlagte bygge- og anleggsarbeider kan bringes inn for tvisteløsningsorganet til avgjørelse, jf. <a href="lov/2020-05-07-40/§15">§ 15</a>.</article><article class="legalP" id="kapittel-3-paragraf-2-ledd-6">Departementet kan gi forskrift om plikten til å utlevere informasjon og om unntak fra denne plikten.</article></article><article class="legalArticle" data-lovdata-URL="NL/lov/2020-05-07-40/§12" data-name="§12" id="kapittel-3-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Unntak fra plikt til å gi informasjon, samordning og adgang til befaring</span></h3><article class="legalP" id="kapittel-3-paragraf-3-ledd-1">Reglene i <a href="lov/2020-05-07-40/§10">§§ 10</a>, <a href="lov/2020-05-07-40/§11">11</a> og <a href="lov/2020-05-07-40/§21">21</a> gjelder ikke for arbeider av begrenset økonomisk verdi, størrelse og varighet, eller når kritisk infrastruktur berøres.</article><article class="legalP" id="kapittel-3-paragraf-3-ledd-2">Tilgangen til informasjon etter <a href="lov/2020-05-07-40/§8">§§ 8</a>, <a href="lov/2020-05-07-40/§11">11</a> eller <a href="lov/2020-05-07-40/§21">21</a> eller til befaring etter <a href="lov/2020-05-07-40/§9">§ 9</a> kan nektes eller begrenses, hvor dette er nødvendig av hensyn til:<ol class="defaultList" type="1"><li data-name="1" value="1"><article class="listArticle" id="kapittel-3-paragraf-3-ledd-2-punkt-1"><article class="legalP" id="kapittel-3-paragraf-3-ledd-2-punkt-1-ledd-1">nettsikkerhet og nettets integritet</article></article></li><li data-name="2" value="2"><article class="listArticle" id="kapittel-3-paragraf-3-ledd-2-punkt-2"><article class="legalP" id="kapittel-3-paragraf-3-ledd-2-punkt-2-ledd-1">nasjonale sikkerhetsinteresser</article></article></li><li data-name="3" value="3"><article class="listArticle" id="kapittel-3-paragraf-3-ledd-2-punkt-3"><article class="legalP" id="kapittel-3-paragraf-3-ledd-2-punkt-3-ledd-1">sikkerhet og folkehelse</article></article></li><li data-name="4" value="4"><article class="listArticle" id="kapittel-3-paragraf-3-ledd-2-punkt-4"><article class="legalP" id="kapittel-3-paragraf-3-ledd-2-punkt-4-ledd-1">drifts- eller forretningshemmeligheter</article></article></li></ol></article><article class="legalP" id="kapittel-3-paragraf-3-ledd-3">Avslag eller begrensninger i informasjon som gis ut, eller i adgangen til befaring, kan bringes inn for tvisteløsningsorganet i henhold til <a href="lov/2020-05-07-40/§15">§ 15</a>.</article></article></section><section class="section" data-name="kap4" id="kapittel-4" data-lovdata-URL="NL/lov/2020-05-07-40/KAPITTEL_4"><h2>Kapittel 4. Fysisk infrastruktur i bygninger</h2><article class="legalArticle" data-lovdata-URL="NL/lov/2020-05-07-40/§13" data-name="§13" id="kapittel-4-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Etablering av fysisk infrastruktur i bygninger</span></h3><article class="legalP" id="kapittel-4-paragraf-1-ledd-1">Tiltakshaver skal sikre at alle bygninger som skal oppføres, eller som gjennomgår større renoveringsarbeider, og hvor det normalt oppholder seg sluttbrukere, er klargjort innvendig med fysisk infrastruktur for framføring av høyhastighetsnett fram til nettermineringspunktene, jf. <a href="lov/2024-12-13-76/§1-5">ekomloven § 1-5</a> nr. 12.</article><article class="legalP" id="kapittel-4-paragraf-1-ledd-2">Tiltakshaver skal sikre at alle bygninger med flere bruks- eller eierseksjoner som skal oppføres, eller som gjennomgår større renoveringsarbeider, har tilkoblingspunkt.</article><article class="legalP" id="kapittel-4-paragraf-1-ledd-3">Første og annet ledd gjelder ikke for fritidsboliger, kirkebygg, monumenter, bygninger av historisk verdi, bygninger som er utpekt som skjermingsverdige objekter og bygninger hvor kostnadene for klargjøring for høyhastighetsnett vil være uforholdsmessig høye.</article><article class="legalP" id="kapittel-4-paragraf-1-ledd-4">Departementet kan gi forskrift om etablering av infrastruktur i bygninger og gjøre unntak fra plikten etter første og annet ledd.</article><article class="changesToParent">Endret ved lov <a href="lov/2024-12-13-76">13 des 2024 nr. 76</a> (i kraft 1 jan 2025 iflg. <a href="forskrift/2024-12-13-3095">res. 13 des 2024 nr. 3095</a>).</article></article><article class="legalArticle" data-lovdata-URL="NL/lov/2020-05-07-40/§14" data-name="§14" id="kapittel-4-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Tilgang til fysisk infrastruktur i bygninger</span></h3><article class="legalP" id="kapittel-4-paragraf-2-ledd-1">Alle som eier eller har bruksrett til tilkoblingspunkt eller fysisk infrastruktur i bygninger med flere bruks- eller eierseksjoner skal imøtekomme enhver rimelig anmodning fra bredbåndsutbygger om tilgang til slik infrastruktur. Anmodning om tilgang skal være skriftlig og angi tilkoblingspunktet eller den fysiske infrastrukturen anmodningen gjelder. Tilgangen skal gis på ikke-diskriminerende og rimelige vilkår, herunder pris.</article><article class="legalP" id="kapittel-4-paragraf-2-ledd-2">Plikten etter første ledd gjelder kun dersom duplisering av slik infrastruktur ikke er teknisk mulig eller økonomisk effektivt.</article><article class="legalP" id="kapittel-4-paragraf-2-ledd-3">Avslag på anmodning etter første ledd skal gis skriftlig innen to måneder etter at anmodningen er mottatt. Dersom partene ikke er enig om tilgang innen to måneder etter mottak av anmodningen, kan tvisten bringes inn for tvisteløsningsorganet til avgjørelse i henhold til <a href="lov/2020-05-07-40/§15">§ 15</a>.</article><article class="legalP" id="kapittel-4-paragraf-2-ledd-4">Departementet kan gi forskrift om tilgang til tilkoblingspunktet og til fysisk infrastruktur i bygning.</article></article></section><section class="section" data-name="kap5" id="kapittel-5" data-lovdata-URL="NL/lov/2020-05-07-40/KAPITTEL_5"><h2>Kapittel 5. Tvisteløsning og tilsyn mv.</h2><article class="legalArticle" data-lovdata-URL="NL/lov/2020-05-07-40/§15" data-name="§15" id="kapittel-5-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Tvisteløsningsorgan</span></h3><article class="legalP" id="kapittel-5-paragraf-1-ledd-1">Tvisteløsningsorganet skal behandle tvister i saker etter <a href="lov/2020-05-07-40/§7">§§ 7</a>, 8, 9, 10, 11, 12 og 14. Tvister kan bringes inn for tvisteløsningsorganet av en part eller annen med rettslig klageinteresse.</article><article class="legalP" id="kapittel-5-paragraf-1-ledd-2">Nasjonal kommunikasjonsmyndighet er tvisteløsningsorgan. Tvisteløsningsorganet kan nedsette en ekspertgruppe som skal bistå ved avgjørelse av tvister. Ekspertgruppen skal normalt ha deltakere med teknisk, økonomisk og juridisk kompetanse fra myndighetene til sektorer som er berørt av tiltaket.</article><article class="legalP" id="kapittel-5-paragraf-1-ledd-3">Nettoperatør plikter å gi tvisteløsningsorganet, herunder ekspertgruppen, uhindret tilgang til virksomheten og lokaler med utstyr, samt opplysninger som er nødvendige for å kunne avgjøre tvister.</article><article class="legalP" id="kapittel-5-paragraf-1-ledd-4">Tvisteløsningsorganet skal fatte vedtak i saker etter <a href="lov/2020-05-07-40/§7">§ 7</a> uten ugrunnet opphold og senest fire måneder etter at fullstendig anmodning om behandling er mottatt. I saker etter <a href="lov/2020-05-07-40/§8">§§ 8</a>, 9, 10, 11 og 14 skal vedtak fattes uten ugrunnet opphold og senest to måneder etter at fullstendig anmodning om behandling er mottatt. Fristene kan kun fravikes i særlige tilfeller.</article><article class="legalP" id="kapittel-5-paragraf-1-ledd-5">Så lenge en sak er til behandling i tvisteløsningsorganet, kan ikke saken bringes inn for tingretten.</article><article class="legalP" id="kapittel-5-paragraf-1-ledd-6">Vedtak som er fattet av tvisteløsningsorganet kan ikke påklages, men kan overprøves ved søksmål for tingretten. Søksmål må bringes inn for tingretten innen to måneder etter at vedtaket er forkynt for partene, jf. <a href="lov/2005-06-17-90/§9-2">tvisteloven § 9-2</a> fjerde ledd.</article><article class="legalP" id="kapittel-5-paragraf-1-ledd-7">Departementet kan gi forskrift om organiseringen og saksbehandlingsreglene for tvisteløsningsorganet, og om nettoperatørens plikt til å bistå i tvisteløsningen.</article></article><article class="legalArticle" data-lovdata-URL="NL/lov/2020-05-07-40/§16" data-name="§16" id="kapittel-5-paragraf-2"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Tilsyn</span></h3><article class="legalP" id="kapittel-5-paragraf-2-ledd-1">Nasjonal kommunikasjonsmyndighet skal føre tilsyn med at krav fastsatt i eller i medhold av loven er oppfylt. Nasjonal kommunikasjonsmyndighet kan pålegge nettoperatør å utlevere opplysninger som er nødvendige for gjennomføringen av tilsynet.</article><article class="legalP" id="kapittel-5-paragraf-2-ledd-2">Nasjonal kommunikasjonsmyndighet kan nytte bistand fra andre ved utførelsen av tilsynet og kan foreta kontroll uten forhåndsvarsel.</article><article class="legalP" id="kapittel-5-paragraf-2-ledd-3">Departementet kan gi forskrift om tilsyn.</article></article><article class="legalArticle" data-lovdata-URL="NL/lov/2020-05-07-40/§17" data-name="§17" id="kapittel-5-paragraf-3"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Medvirkning ved stedlig tilsyn</span></h3><article class="legalP" id="kapittel-5-paragraf-3-ledd-1">Nettoperatør har plikt til å sørge for at Nasjonal kommunikasjonsmyndighet har uhindret adgang til fysisk infrastruktur og lokaler med utstyr knyttet til pliktene etter loven. Plikten gjelder også for den som eier eller har bruksrett til fysisk infrastruktur i bygning.</article><article class="legalP" id="kapittel-5-paragraf-3-ledd-2">Den som har plikt etter første ledd eller som utfører oppdrag for den som plikten retter seg mot, skal gjøre nødvendig dokumentasjon tilgjengelig for myndigheten og kan pålegges å være til stede under tilsynet.</article></article><article class="legalArticle" data-lovdata-URL="NL/lov/2020-05-07-40/§18" data-name="§18" id="kapittel-5-paragraf-4"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Pålegg om retting og endring mv.</span></h3><article class="legalP" id="kapittel-5-paragraf-4-ledd-1">Nasjonal kommunikasjonsmyndighet kan ved enkeltvedtak pålegge retting eller opphør av ulovlige forhold og fastsette vilkår som skal sikre samsvar med krav fastsatt i eller i medhold av loven. Nasjonal kommunikasjonsmyndighet kan blant annet gi pålegg om avtaleinngåelse mellom nettoperatører, om avtalevilkår og om tilgang til infrastrukturen.</article></article><article class="legalArticle" data-lovdata-URL="NL/lov/2020-05-07-40/§19" data-name="§19" id="kapittel-5-paragraf-5"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Tvangsmulkt</span></h3><article class="legalP" id="kapittel-5-paragraf-5-ledd-1">For å sikre at krav fastsatt i eller i medhold av loven oppfylles, kan Nasjonal kommunikasjonsmyndighet fatte vedtak om tvangsmulkt.</article></article></section><section class="section" data-name="kap6" id="kapittel-6" data-lovdata-URL="NL/lov/2020-05-07-40/KAPITTEL_6"><h2>Kapittel 6. Sentral informasjonstjeneste</h2><article class="legalArticle" data-lovdata-URL="NL/lov/2020-05-07-40/§20" data-name="§20" id="kapittel-6-paragraf-1"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Sentral informasjonstjeneste</span></h3><article class="legalP" id="kapittel-6-paragraf-1-ledd-1">Nasjonal kommunikasjonsmyndighet skal være sentral informasjonstjeneste og skal gjøre tilgjengelig opplysninger om:<ol class="defaultList" type="1"><li data-name="1" value="1"><article class="listArticle" id="kapittel-6-paragraf-1-ledd-1-punkt-1"><article class="legalP" id="kapittel-6-paragraf-1-ledd-1-punkt-1-ledd-1">eksisterende fysisk infrastruktur</article></article></li><li data-name="2" value="2"><article class="listArticle" id="kapittel-6-paragraf-1-ledd-1-punkt-2"><article class="legalP" id="kapittel-6-paragraf-1-ledd-1-punkt-2-ledd-1">planlagte og pågående bygge- og anleggsarbeider</article></article></li><li data-name="3" value="3"><article class="listArticle" id="kapittel-6-paragraf-1-ledd-1-punkt-3"><article class="legalP" id="kapittel-6-paragraf-1-ledd-1-punkt-3-ledd-1">søknads- og tillatelsesprosedyrer for bygge- og anleggsarbeider ved utbygging av høyhastighetsnett</article></article></li></ol></article><article class="legalP" id="kapittel-6-paragraf-1-ledd-2">Nasjonal kommunikasjonsmyndighet skal sørge for at opplysningene i informasjonstjenesten gjøres tilgjengelig i elektronisk format på en oversiktlig måte, og skal sikre vern av kommunikasjon og data i tjenesten.</article><article class="legalP" id="kapittel-6-paragraf-1-ledd-3">Nasjonal kommunikasjonsmyndighet kan selv utføre oppgavene som sentral informasjonstjeneste eller sette tjenesten ut til ekstern tjenesteleverandør.</article><article class="legalP" id="kapittel-6-paragraf-1-ledd-4">Departementet kan gi forskrift om organisering, saksbehandlingsregler og frister for sentral informasjonstjeneste.</article></article><article class="legalArticle" data-lovdata-URL="NL/lov/2020-05-07-40/§21" data-name="§21" id="kapittel-6-paragraf-2"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Plikt til å gi opplysninger til sentral informasjonstjeneste</span></h3><article class="legalP" id="kapittel-6-paragraf-2-ledd-1">Nettoperatør skal gi sentral informasjonstjeneste opplysninger om eksisterende fysisk infrastruktur, jf. <a href="lov/2020-05-07-40/§8">§ 8</a>, og skal oppdatere opplysningene innen to måneder etter endringer i den fysiske infrastrukturen. Plikten gjelder kun opplysninger om infrastruktur som allerede finnes i elektronisk format, og med forbehold for unntakene i <a href="lov/2020-05-07-40/§12">§ 12</a>.</article><article class="legalP" id="kapittel-6-paragraf-2-ledd-2">Nettoperatør skal uten ugrunnet opphold gi opplysninger om planlagte og pågående bygge- og anleggsarbeider til sentral informasjonstjeneste.</article><article class="legalP" id="kapittel-6-paragraf-2-ledd-3">Offentlig organ som på grunn av sin virksomhet har opplysninger om nettoperatørers fysiske infrastruktur som nevnt i <a href="lov/2020-05-07-40/§8">§ 8</a> første ledd i elektronisk format, skal gi opplysningene til sentral informasjonstjeneste i elektronisk format dersom denne informasjonen ikke allerede er tilgjengelig gjennom den sentrale informasjonstjenesten.</article><article class="legalP" id="kapittel-6-paragraf-2-ledd-4">Departementet kan gi forskrift om opplysningsplikt til sentral informasjonstjeneste eller unntak fra denne.</article></article></section><section class="section" data-name="kap7" id="kapittel-7" data-lovdata-URL="NL/lov/2020-05-07-40/KAPITTEL_7"><h2>Kapittel 7. Avsluttende bestemmelser</h2><article class="legalArticle" data-lovdata-URL="NL/lov/2020-05-07-40/§22" data-name="§22" id="kapittel-7-paragraf-1"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Gebyr og sektoravgift</span></h3><article class="legalP" id="kapittel-7-paragraf-1-ledd-1">Nasjonal kommunikasjonsmyndighet kan kreve gebyr og sektoravgift av tilbydere av elektronisk kommunikasjonsnett og -tjeneste, jf. <a href="lov/2003-07-04-83/§1-5">ekomloven § 1-5</a>, til dekning av kostnadene knyttet til forvaltningen av denne lov, tilsyn, opprettelse og drift av tvisteløsningsorgan, og opprettelse og drift av sentral informasjonstjeneste.</article><article class="legalP" id="kapittel-7-paragraf-1-ledd-2">Departementet kan gi forskrift med nærmere regler om gebyr og sektoravgift.</article></article><article class="legalArticle" data-lovdata-URL="NL/lov/2020-05-07-40/§23" data-name="§23" id="kapittel-7-paragraf-2"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Innkreving av tvangsmulkt, gebyr, sektoravgift mv.</span></h3><article class="legalP" id="kapittel-7-paragraf-2-ledd-1">Endelig vedtak om gebyr og sektoravgift etter <a href="lov/2020-05-07-40/§22">§ 22</a> og tvangsmulkt etter <a href="lov/2020-05-07-40/§19">§ 19</a> er tvangsgrunnlag for utlegg.</article><article class="legalP" id="kapittel-7-paragraf-2-ledd-2">Innkreving av krav som nevnt i første ledd, kan pålegges Statens innkrevingssentral. Innkrevingssentralen kan også kreve inn utestående fordringer ved å stifte utleggspant for kravet dersom panterett kan gis rettsvern ved registrering i et register eller ved underretning til tredjeperson, jf. <a href="lov/1980-02-08-2/kap5">panteloven kapittel 5</a>.</article><article class="changesToParent"><strong>Endres</strong> ved lov <a href="lov/2025-04-25-12">25 april 2025 nr. 12</a> (i kraft 1 jan 2026 iflg. <a href="forskrift/2025-06-10-967">res. 10 juni 2025 nr. 967</a>).</article></article><article class="legalArticle" data-lovdata-URL="NL/lov/2020-05-07-40/§24" data-name="§24" id="kapittel-7-paragraf-3"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Saksbehandlingsregler</span></h3><article class="legalP" id="kapittel-7-paragraf-3-ledd-1">Når annet ikke er bestemt, gjelder lov om behandlingsmåten i forvaltningssaker (forvaltningsloven) for behandling av saker etter denne lov.</article></article><article class="legalArticle" data-lovdata-URL="NL/lov/2020-05-07-40/§25" data-name="§25" id="kapittel-7-paragraf-4"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Endringer i andre lover</span></h3><article class="legalP" id="kapittel-7-paragraf-4-ledd-1">Fra lovens ikrafttredelse gjøres følgende endringer i andre lover:</article><article class="defaultP">1. I <a href="lov/2003-07-04-83">lov 4. juli 2003 nr. 83</a> om elektronisk kommunikasjon skal <a href="lov/2003-07-04-83/§4-4">§ 4-4</a> annet ledd lyde: – – –</article><article class="defaultP">2. I <a href="lov/1963-06-21-23">lov 21. juni 1963 nr. 23</a> om vegar skal <a href="lov/1963-06-21-23/§32">§ 32</a> andre og nytt tredje ledd lyde: – – –</article></article><article class="legalArticle" data-lovdata-URL="NL/lov/2020-05-07-40/§26" data-name="§26" id="kapittel-7-paragraf-5"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Ikrafttredelse</span></h3><article class="legalP" id="kapittel-7-paragraf-5-ledd-1">Loven gjelder fra den tid<sup class="footnotereference" data-footnotereferencevalue="1" data-unique-footnote-counter="1">1</sup> Kongen bestemmer. Kongen kan sette i kraft de enkelte bestemmelsene til forskjellig tid.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1 juli 2020, med unntak av kapittel 6 som trer i kraft når Kommunal- og moderniseringsdepartementet bestemmer, iflg. <a href="forskrift/2020-05-07-944">res. 7 mai 2020 nr. 944</a>.<br />Fra 1 okt 2021 for kapittel 6 iflg. <a href="forskrift/2021-08-26-2589">res. 26 aug 2021 nr. 2589</a>.</article></footer></article></section></main></body></html>