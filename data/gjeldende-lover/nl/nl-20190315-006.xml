<!DOCTYPE html><html lang="no"><head><title>Lov om verdipapirsentraler og verdipapiroppgjør mv. (verdipapirsentralloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2019-03-15-6</dd><dt class="dokid">DokumentID</dt><dd class="dokid">NL/lov/2019-03-15-6</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2020-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-07-01</dd><dt class="lastChangedBy">Sist endret ved</dt><dd class="lastChangedBy"><a href="lov/2025-05-27-18">lov/2025-05-27-18</a> fra 2025-07-01</dd><dt class="changesToDocuments">Endrer</dt><dd class="changesToDocuments"><ul><li><a href="lov/2002-07-05-64">lov/2002-07-05-64</a></li></ul></dd><dt class="legalArea">Rettsområde</dt><dd class="legalArea"><ul><li><a href="legal-areas/03" title="Bank, finans og regnskapsrett">Bank, finans og regnskapsrett</a> &gt; <a href="legal-areas/03.03" title="Børs- og verdipapir">Børs- og verdipapir</a></li> <li><a href="legal-areas/03" title="Bank, finans og regnskapsrett">Bank, finans og regnskapsrett</a> &gt; <a href="legal-areas/03.05" title="Obligasjoner">Obligasjoner</a></li> <li><a href="legal-areas/06" title="EU/EØS-rett">EU/EØS-rett</a> &gt; <a href="legal-areas/06.03" title="Finansielle tjenester">Finansielle tjenester</a></li></ul></dd><dt class="dateOfPublication">Kunngjort</dt><dd class="dateOfPublication">2019-03-15</dd><dt class="eeaReferences">EØS-henvisning</dt><dd class="eeaReferences"><a href="avtale/avt-1992-05-02-1-v9">EØS-avtalen vedlegg IX</a> <br /> nr. 31bf (forordning <a href="eu/32014r0909">(EU) nr. 909/2014</a>). <br /> <a href="avtale/avt-1992-05-02-1-v22">EØS-avtalen vedlegg XXII</a> <br /> nr. 10g (direktiv <a href="eu/32017l0828">(EU) 2017/828</a>).</dd><dt class="titleShort">Korttittel</dt><dd class="titleShort">Verdipapirsentralloven</dd><dt class="title">Tittel</dt><dd class="title">Lov om verdipapirsentraler og verdipapiroppgjør mv. (verdipapirsentralloven)</dd><dt class="miscInformation">Annet om dokumentet</dt><dd class="miscInformation">Jf. <i>tidligere</i> <a href="lov/1985-06-14-62">lov 14 juni 1985 nr. 62</a> om Verdipapirsentral, <a href="lov/2002-07-05-64">lov 5 juli 2002 nr. 64</a> om registrering av finansielle instrumenter (verdipapirregisterloven).</dd><dt class="refid">RefID</dt><dd class="refid">lov/2019-03-15-6</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om verdipapirsentraler og verdipapiroppgjør mv. (verdipapirsentralloven)</a><ul class="tocSubUl"><li><a href="#kapittel-1" data-child-interval="§§ 1-1 – 1-3">Kapittel 1. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1-1. Gjennomføring av verdipapirsentralforordningen</a></li><li><a href="#kapittel-1-paragraf-2">§ 1-2. Lovens virkeområde</a></li><li><a href="#kapittel-1-paragraf-3">§ 1-3. Forskrifter for velfungerende og trygg verdipapirregistrering mv.</a></li></ul></li><li><a href="#kapittel-2" data-child-interval="§§ 2-1 – 2-3">Kapittel 2. Selskapsform, politiattest, utfyllende regelverk mv.</a><ul class="tocSubUl"><li><a href="#kapittel-2-paragraf-1">§ 2-1. Krav til selskapsform og politiattest</a></li><li><a href="#kapittel-2-paragraf-2">§ 2-2. Verdipapirsentralenes utfyllende regelverk mv.</a></li><li><a href="#kapittel-2-paragraf-3">§ 2-3. Adgang til å reise sak for domstolene dersom vedtak om tillatelse ikke er fattet innen seks måneder</a></li></ul></li><li><a href="#kapittel-3" data-child-interval="§§ 3-1 – 3-3">Kapittel 3. Innføring av finansielle instrumenter i en verdipapirsentral mv.</a><ul class="tocSubUl"><li><a href="#kapittel-3-paragraf-1">§ 3-1. Plikt til å innføre ihendehaverobligasjoner i en verdipapirsentral</a></li><li><a href="#kapittel-3-paragraf-2">§ 3-2. Krav til makulering av fysiske dokumenter mv.</a></li><li><a href="#kapittel-3-paragraf-3">§ 3-3. Beslutning om innføring i en verdipapirsentral og fastsettelse av vederlag</a></li></ul></li><li><a href="#kapittel-4" data-child-interval="§§ 4-1 – 4-5">Kapittel 4. Verdipapirkontoer og forvaltere mv.</a><ul class="tocSubUl"><li><a href="#kapittel-4-paragraf-1">§ 4-1. Enkeltkonto og forvalterkonto</a></li><li><a href="#kapittel-4-paragraf-2">§ 4-2. Rett til å få opprettet konto</a></li><li><a href="#kapittel-4-paragraf-3">§ 4-3. Krav til forvaltere</a></li><li><a href="#kapittel-4-paragraf-4">§ 4-4. Forvalterkontoer</a></li><li><a href="#kapittel-4-paragraf-5">§ 4-5. Formidler</a></li></ul></li><li><a href="#kapittel-5" data-child-interval="§§ 5-1 – 5-5">Kapittel 5. Registrering av rettigheter til finansielle instrumenter som er innført i verdipapirsentralen</a><ul class="tocSubUl"><li><a href="#kapittel-5-paragraf-1">§ 5-1. Registreringsberettigede</a></li><li><a href="#kapittel-5-paragraf-2">§ 5-2. Gjennomføring av registreringer</a></li><li><a href="#kapittel-5-paragraf-3">§ 5-3. Opplysninger som skal fremgå av registeret</a></li><li><a href="#kapittel-5-paragraf-4">§ 5-4. Retting og sletting av opplysninger fra registeret</a></li><li><a href="#kapittel-5-paragraf-5">§ 5-5. Endringsmeldinger og beholdningsoversikter</a></li></ul></li><li><a href="#kapittel-6" data-child-interval="§§ 6-1 – 6-7">Kapittel 6. Kontoførere</a><ul class="tocSubUl"><li><a href="#kapittel-6-paragraf-1">§ 6-1. Adgang til å bruke kontoførere</a></li><li><a href="#kapittel-6-paragraf-2">§ 6-2. Tillatelse til å være kontofører mv.</a></li><li><a href="#kapittel-6-paragraf-3">§ 6-3. Kontoførernes plikter mv.</a></li><li><a href="#kapittel-6-paragraf-4">§ 6-4. Kontoførernes adgang til å utkontraktere oppgaver</a></li><li><a href="#kapittel-6-paragraf-5">§ 6-5. Verdipapirsentralens kontroll med kontoførerne mv.</a></li><li><a href="#kapittel-6-paragraf-6">§ 6-6. Tilbakekall av tillatelse til å være kontofører</a></li><li><a href="#kapittel-6-paragraf-7">§ 6-7. Avvikling av ordningen med kontoførere</a></li></ul></li><li><a href="#kapittel-7" data-child-interval="§§ 7-1 – 7-8">Kapittel 7. Rettsvern og andre virkninger av registrering og notifikasjon</a><ul class="tocSubUl"><li><a href="#kapittel-7-paragraf-1">§ 7-1. Rettsvern og andre rettsvirkninger av registrering på en verdipapirkonto</a></li><li><a href="#kapittel-7-paragraf-2">§ 7-2. Rettsvirkninger av registrering for finansielle instrumenter som er innført gjennom en forbindelse til en annen verdipapirsentral mv.</a></li><li><a href="#kapittel-7-paragraf-3">§ 7-3. Kolliderende rettigheter</a></li><li><a href="#kapittel-7-paragraf-4">§ 7-4. Mangler ved avhenderens rett</a></li><li><a href="#kapittel-7-paragraf-5">§ 7-5. Utstederens innsigelser</a></li><li><a href="#kapittel-7-paragraf-6">§ 7-6. Frigjørende betaling</a></li><li><a href="#kapittel-7-paragraf-7">§ 7-7. Rettsvirkninger av registrering på en forvalterkonto i en verdipapirsentral</a></li><li><a href="#kapittel-7-paragraf-8">§ 7-8. Forskrifter om finansielle instrumenter utstedt etter en annen stats lovgivning mv.</a></li></ul></li><li><a href="#kapittel-8" data-child-interval="§§ 8-1 – 8-7">Kapittel 8. Taushetsplikt og innsyn</a><ul class="tocSubUl"><li><a href="#kapittel-8-paragraf-1">§ 8-1. Taushetsplikt</a></li><li><a href="#kapittel-8-paragraf-2">§ 8-2. Taushetsplikt om varsling</a></li><li><a href="#kapittel-8-paragraf-3">§ 8-3. Innsynsrett</a></li><li><a href="#kapittel-8-paragraf-4">§ 8-4. Opplysninger til bruk for forskning</a></li><li><a href="#kapittel-8-paragraf-5">§ 8-5. Forskeres taushetsplikt</a></li><li><a href="#kapittel-8-paragraf-6">§ 8-6. Tilgang til opplysninger i verdipapirsentraler</a></li><li><a href="#kapittel-8-paragraf-7">§ 8-7. Vederlag</a></li></ul></li><li><a href="#kapittel-9" data-child-interval="§§ 9-1 – 9-3">Kapittel 9. Erstatning</a><ul class="tocSubUl"><li><a href="#kapittel-9-paragraf-1">§ 9-1. Verdipapirsentralers erstatningsansvar</a></li><li><a href="#kapittel-9-paragraf-2">§ 9-2. Kontoføreres erstatningsansvar og verdipapirsentralens solidaransvar</a></li><li><a href="#kapittel-9-paragraf-3">§ 9-3. Skadelidtes medvirkning</a></li></ul></li><li><a href="#kapittel-10" data-child-interval="§§ 10-1 – 10-4">Kapittel 10. Avvikling og krisehåndtering</a><ul class="tocSubUl"><li><a href="#kapittel-10-paragraf-1">§ 10-1. Vedtak om oppløsning og avvikling</a></li><li><a href="#kapittel-10-paragraf-2">§ 10-2. Melding til Finanstilsynet</a></li><li><a href="#kapittel-10-paragraf-3">§ 10-3. Konkursforbud</a></li><li><a href="#kapittel-10-paragraf-4">§ 10-4. Krisehåndtering</a></li></ul></li><li><a href="#kapittel-11" data-child-interval="§§ 11-1 – 11-11">Kapittel 11. Tilsyn, forvaltningstiltak og sanksjoner mv.</a><ul class="tocSubUl"><li><a href="#kapittel-11-paragraf-1">§ 11-1. Vedkommende myndighet og tilsyn</a></li><li><a href="#kapittel-11-paragraf-2">§ 11-2. Taushetsplikt om varsling og sanksjoner mv.</a></li><li><a href="#kapittel-11-paragraf-3">§ 11-3. Opplysningsplikt overfor Finanstilsynet</a></li><li><a href="#kapittel-11-paragraf-4">§ 11-4. Meldeplikt om avhendelse av vesentlig del av virksomheten, fusjon og fisjon mv.</a></li><li><a href="#kapittel-11-paragraf-5">§ 11-5. Pålegg om retting</a></li><li><a href="#kapittel-11-paragraf-6">§ 11-6. Pålegg om at stemmerettigheter til aksjer ikke kan utøves</a></li><li><a href="#kapittel-11-paragraf-7">§ 11-7. Tiltak ved brudd på forvalteres plikter</a></li><li><a href="#kapittel-11-paragraf-8">§ 11-8. Forbud mot å ha ledelsesfunksjon</a></li><li><a href="#kapittel-11-paragraf-9">§ 11-9. Overtredelsesgebyr</a></li><li><a href="#kapittel-11-paragraf-10">§ 11-10. Vurderingsmomenter for forbud mot å ha ledelsesfunksjon og vedtak om overtredelsesgebyr</a></li><li><a href="#kapittel-11-paragraf-11">§ 11-11. Straff</a></li></ul></li><li><a href="#kapittel-12" data-child-interval="§§ 12-1 – 12-2">Kapittel 12. Ikrafttredelse, overgangsregler og endringer i andre lover</a><ul class="tocSubUl"><li><a href="#kapittel-12-paragraf-1">§ 12-1. Ikrafttredelse og overgangsregler</a></li><li><a href="#kapittel-12-paragraf-2">§ 12-2. Endringer i andre lover</a></li></ul></li></ul></li></ul></dd></dl></header><main class="documentBody" data-lovdata-URL="NL/lov/2019-03-15-6" id="dokument"><h1>Lov om verdipapirsentraler og verdipapiroppgjør mv. (verdipapirsentralloven)</h1><section class="section" data-name="kap1" id="kapittel-1" data-lovdata-URL="NL/lov/2019-03-15-6/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="NL/lov/2019-03-15-6/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Gjennomføring av verdipapirsentralforordningen</span></h3><article class="legalP" id="kapittel-1-paragraf-1-ledd-1"><a href="avtale/avt-1992-05-02-1-v9">EØS-avtalen vedlegg IX</a> forordning <a href="eu/32014r0909">(EU) nr. 909/2014</a> (om forbedring av verdipapiroppgjør i Den europeiske union og om verdipapirsentraler samt om endring av direktiv <a href="eu/31998l0026">98/26/EF</a> og <a href="eu/32014l0065">2014/65/EU</a> og forordning <a href="eu/32012r0236">(EU) nr. 236/2012</a> (verdipapirsentralforordningen)) som endret ved forordning <a href="eu/32022r2554">(EU) 2022/2554</a>, jf. lov om digital operasjonell motstandsdyktighet i finanssektoren <a href="lov/2025-05-27-18/§1">§ 1</a>, gjelder som lov med de tilpasninger som følger av <a href="avtale/avt-1992-05-02-1-v9">vedlegg IX</a> til avtalen, <a href="avtale/avt-1992-05-02-1-p1">protokoll 1</a> til avtalen og avtalen for øvrig.</article><article class="legalP" id="kapittel-1-paragraf-1-ledd-2">Til gjennomføring av Norges forpliktelser etter EØS-avtalen kan departementet i forskrift gi regler om verdipapirsentraler og om verdipapiroppgjør. I forskriften kan det gjøres unntak fra bestemmelsene som er gjennomført etter første ledd.</article><article class="legalP" id="kapittel-1-paragraf-1-ledd-3">Finanstilsynet kan i forskrift gi bestemmelser om at rettslige og tilsynsmessige rammer i tredjestater er likeverdige.</article><article class="legalP" id="kapittel-1-paragraf-1-ledd-4">Når det i loven her vises til verdipapirsentralforordningen, menes forordningen slik den er gjennomført etter bestemmelsen her.</article><article class="changesToParent">Endret ved lover <a href="lov/2024-06-25-60">25 juni 2024 nr. 60</a> (i kraft 1 aug 2024 iflg. res. <a href="forskrift/2024-06-25-1214">25. juni 2024 nr. 1214</a>), <a href="lov/2025-05-27-18">27 mai 2025 nr. 18</a> (i kraft 1 juli 2025 iflg. <a href="forskrift/2025-06-20-1084">res. 20 juni 2025 nr. 1084</a>).</article></article><article class="legalArticle" data-lovdata-URL="NL/lov/2019-03-15-6/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Lovens virkeområde</span></h3><article class="legalP" id="kapittel-1-paragraf-2-ledd-1">Der annet ikke er særskilt bestemt, gjelder denne loven for verdipapirsentraler med Norge som hjemstat. Kongen kan i forskrift bestemme i hvilken utstrekning loven skal gjøres gjeldende for Svalbard og Jan Mayen.</article><article class="legalP" id="kapittel-1-paragraf-2-ledd-2">Departementet kan i forskrift gjøre unntak fra deler av loven og forskrifter gitt i medhold av loven for filialer etablert utenfor Norge av verdipapirsentraler med Norge som hjemstat.</article></article><article class="legalArticle" data-lovdata-URL="NL/lov/2019-03-15-6/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Forskrifter for velfungerende og trygg verdipapirregistrering mv.</span></h3><article class="legalP" id="kapittel-1-paragraf-3-ledd-1">Departementet kan i forskrift gi regler om verdipapirsentraler, verdipapiroppgjør eller registrering av rettigheter til finansielle instrumenter dersom dette er nødvendig av hensyn til sikre og velfungerende verdipapirsentraler, et sikkert, effektivt og smidig oppgjør eller et sikkert, velordnet og effektivt system for registrering av rettigheter til finansielle instrumenter.</article></article></section><section class="section" data-name="kap2" id="kapittel-2" data-lovdata-URL="NL/lov/2019-03-15-6/KAPITTEL_2"><h2>Kapittel 2. Selskapsform, politiattest, utfyllende regelverk mv.</h2><article class="legalArticle" data-lovdata-URL="NL/lov/2019-03-15-6/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Krav til selskapsform og politiattest</span></h3><article class="legalP" id="kapittel-2-paragraf-1-ledd-1">En verdipapirsentral skal være organisert som et allmennaksjeselskap.</article><article class="legalP" id="kapittel-2-paragraf-1-ledd-2">Styremedlemmer, daglig leder og andre som deltar i den faktiske ledelsen i en verdipapirsentral skal fremlegge ordinær politiattest etter <a href="lov/2010-05-28-16/§40">politiregisterloven § 40</a>.</article></article><article class="legalArticle" data-lovdata-URL="NL/lov/2019-03-15-6/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Verdipapirsentralenes utfyllende regelverk mv.</span></h3><article class="legalP" id="kapittel-2-paragraf-2-ledd-1">En verdipapirsentral skal fastsette og offentliggjøre et utfyllende regelverk for virksomheten som blant annet kan angi:<ol class="defaultList" type="1"><li data-name="1." value="1"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">hvem som skal anses som utsteder av et finansielt instrument</article></article></li><li data-name="2." value="2"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">nærmere regler om innføring av finansielle instrumenter i verdipapirsentralen og om fremgangsmåten der et finansielt instrument ikke lenger skal være innført</article></article></li><li data-name="3." value="3"><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">at det må opprettes egne kontoer for bestemte formål</article></article></li><li data-name="4." value="4"><article class="listArticle" id="kapittel-2-paragraf-2-ledd-1-punkt-4"><article class="legalP" id="kapittel-2-paragraf-2-ledd-1-punkt-4-ledd-1">krav til hvordan den registreringsberettigede skal dokumentere sin identitet</article></article></li><li data-name="5." value="5"><article class="listArticle" id="kapittel-2-paragraf-2-ledd-1-punkt-5"><article class="legalP" id="kapittel-2-paragraf-2-ledd-1-punkt-5-ledd-1">krav til endringsmeldinger og beholdningsoversikter</article></article></li><li data-name="6." value="6"><article class="listArticle" id="kapittel-2-paragraf-2-ledd-1-punkt-6"><article class="legalP" id="kapittel-2-paragraf-2-ledd-1-punkt-6-ledd-1">at kontohavere og utstedere selv kan foreta registreringer i registeret og hvilke registreringer de kan utføre</article></article></li><li data-name="7." value="7"><article class="listArticle" id="kapittel-2-paragraf-2-ledd-1-punkt-7"><article class="legalP" id="kapittel-2-paragraf-2-ledd-1-punkt-7-ledd-1">at registreringer på en konto kan foretas av andre kontoførere enn kontoføreren for den aktuelle kontoen eller for det finansielle instrumentet</article></article></li><li data-name="8." value="8"><article class="listArticle" id="kapittel-2-paragraf-2-ledd-1-punkt-8"><article class="legalP" id="kapittel-2-paragraf-2-ledd-1-punkt-8-ledd-1">nærmere regler om kontoførere og deres plikter, herunder krav til kompetanse, tekniske systemer og kapital, adgang til å utkontraktere oppgaver, hvordan kontoførerne skal oppfylle plikten til å opprette konto etter <a href="lov/2019-03-15-6/§4-2">§ 4-2</a>, at bekreftelser som nevnt i <a href="lov/2019-03-15-6/§4-3">§ 4-3</a> annet ledd skal innhentes av kontoførerne, tilbakekall av tillatelse til å være kontofører og hvordan kundenes interesser skal ivaretas ved tilbakekall</article></article></li><li data-name="9." value="9"><article class="listArticle" id="kapittel-2-paragraf-2-ledd-1-punkt-9"><article class="legalP" id="kapittel-2-paragraf-2-ledd-1-punkt-9-ledd-1">at bestemmelsene i verdipapirsentralforordningen artikkel 37 nr. 2 om avstemming mot andre enheter og artikkel 34 nr. 5 om plikt til å gi opplysninger til kundene om risikoene som er knyttet til tjenestene med videre, skal gjelde tilsvarende for kontoførerne</article></article></li><li data-name="10." value="10"><article class="listArticle" id="kapittel-2-paragraf-2-ledd-1-punkt-10"><article class="legalP" id="kapittel-2-paragraf-2-ledd-1-punkt-10-ledd-1">hvordan det skal dokumenteres at noen er berettiget til innsyn i opplysninger etter <a href="lov/2019-03-15-6/kap8">kapittel 8</a>.</article></article></li></ol></article><article class="legalP" id="kapittel-2-paragraf-2-ledd-2">Regelverket og senere endringer i regelverket skal godkjennes av Finanstilsynet. Finanstilsynet skal avgjøre søknader om godkjennelse av endringer i regelverket senest tre måneder etter at fullstendig søknad er mottatt.</article><article class="legalP" id="kapittel-2-paragraf-2-ledd-3">Finanstilsynet kan pålegge verdipapirsentralen å fastsette regler om ett eller flere forhold som nevnt i første ledd.</article></article><article class="legalArticle" data-lovdata-URL="NL/lov/2019-03-15-6/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Adgang til å reise sak for domstolene dersom vedtak om tillatelse ikke er fattet innen seks måneder</span></h3><article class="legalP" id="kapittel-2-paragraf-3-ledd-1">Dersom Finanstilsynet ikke har fattet et vedtak om en tillatelse etter verdipapirsentralforordningen skal innvilges eller ikke innen seks måneder etter at fullstendig søknad er levert, kan verdipapirsentralen bringe saken inn for domstolene.</article></article></section><section class="section" data-name="kap3" id="kapittel-3" data-lovdata-URL="NL/lov/2019-03-15-6/KAPITTEL_3"><h2>Kapittel 3. Innføring av finansielle instrumenter i en verdipapirsentral mv.</h2><article class="legalArticle" data-lovdata-URL="NL/lov/2019-03-15-6/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Plikt til å innføre ihendehaverobligasjoner i en verdipapirsentral</span></h3><article class="legalP" id="kapittel-3-paragraf-1-ledd-1">Norske ihendehaverobligasjoner skal innføres i en verdipapirsentral med tillatelse eller anerkjennelse etter verdipapirsentralforordningen også der obligasjonene ikke omsettes på en handelsplass eller overføres som følge av en avtale om finansiell sikkerhetsstillelse.</article><article class="legalP" id="kapittel-3-paragraf-1-ledd-2">Departementet kan i forskrift gi regler som gjør unntak fra eller utfyller plikten i første ledd.</article></article><article class="legalArticle" data-lovdata-URL="NL/lov/2019-03-15-6/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Krav til makulering av fysiske dokumenter mv.</span></h3><article class="legalP" id="kapittel-3-paragraf-2-ledd-1">Dersom det allerede er utstedt et dokument som representerer et finansielt instrument på en måte som kan komme i strid med det som følger av denne loven, kan det finansielle instrumentet først innføres i en verdipapirsentral etter at dokumentet har blitt makulert, lagt i sikker forvaring eller på annen måte blitt sikret mot å komme i omsetning. Dokumenter som representerer finansielle instrumenter utstedt etter norsk rett, skal makuleres.</article><article class="legalP" id="kapittel-3-paragraf-2-ledd-2">Departementet kan i forskrift gi nærmere regler om innkalling av dokumenter ved innføring i en verdipapirsentral.</article></article><article class="legalArticle" data-lovdata-URL="NL/lov/2019-03-15-6/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Beslutning om innføring i en verdipapirsentral og fastsettelse av vederlag</span></h3><article class="legalP" id="kapittel-3-paragraf-3-ledd-1">Dersom ikke annet er bestemt i eller i medhold av lov, beslutter utstederen av finansielle instrumenter om de finansielle instrumentene skal innføres i en verdipapirsentral.</article><article class="legalP" id="kapittel-3-paragraf-3-ledd-2">Verdipapirsentralforordningen artikkel 49 nr. 1 til 4 om utstederes rett til å få innført finansielle instrumenter i en verdipapirsentral, vederlag og klage med videre gjelder tilsvarende for søknader om innføring av finansielle instrumenter som ikke er omfattet av artikkel 49.</article></article></section><section class="section" data-name="kap4" id="kapittel-4" data-lovdata-URL="NL/lov/2019-03-15-6/KAPITTEL_4"><h2>Kapittel 4. Verdipapirkontoer og forvaltere mv.</h2><article class="legalArticle" data-lovdata-URL="NL/lov/2019-03-15-6/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Enkeltkonto og forvalterkonto</span></h3><article class="legalP" id="kapittel-4-paragraf-1-ledd-1">Med mindre annet er bestemt i eller i medhold av lov, kan finansielle instrumenter registreres på enkeltkontoer som tilhører den enkelte investoren og som står i investorens navn, eller på forvalterkontoer som står i forvalterens navn.</article></article><article class="legalArticle" data-lovdata-URL="NL/lov/2019-03-15-6/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Rett til å få opprettet konto</span></h3><article class="legalP" id="kapittel-4-paragraf-2-ledd-1">En verdipapirsentral plikter å opprette enkeltkonto eller forvalterkonto til registrering av finansielle instrumenter som er innført i verdipapirsentralen. En verdipapirsentral må ikke avvise en kunde med mindre hvitvaskingsloven eller annen lov eller regler gitt med hjemmel i lov gir anvisning om å avvise kunden eller det foreligger saklig grunn til å avvise kunden.</article></article><article class="legalArticle" data-lovdata-URL="NL/lov/2019-03-15-6/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Krav til forvaltere</span></h3><article class="legalP" id="kapittel-4-paragraf-3-ledd-1">Innehavere av forvalterkontoer skal være bank, kredittforetak, verdipapirforetak, verdipapirsentral eller forvaltningsselskap for verdipapirfond. Forvalteren må være underlagt regulering og tilsyn i sin hjemstat og plikte å overholde regler som tilsvarer direktiv (EU) <a href="eu/32015l0849">2015/849</a> om tiltak for å hindre at finanssystemet brukes til hvitvasking av penger eller finansiering av terrorisme.</article><article class="legalP" id="kapittel-4-paragraf-3-ledd-2">Før en verdipapirsentral oppretter en forvalterkonto for en forvalter for første gang, skal verdipapirsentralen innhente en bekreftelse fra forvalteren om at den er kjent med og kan oppfylle plikten til å gi opplysninger i <a href="lov/2019-03-15-6/§4-4">§ 4-4</a> fjerde ledd.</article><article class="legalP" id="kapittel-4-paragraf-3-ledd-3">Finanstilsynet kan i særlige tilfeller gi en verdipapirsentral tillatelse til å opprette en forvalterkonto i navnet til en forvalter som ikke er omfattet av første ledd.</article></article><article class="legalArticle" data-lovdata-URL="NL/lov/2019-03-15-6/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Forvalterkontoer</span></h3><article class="legalP" id="kapittel-4-paragraf-4-ledd-1">Det skal fremgå av registeret at en konto er en forvalterkonto, og hvem som forvalter kontoen.</article><article class="legalP" id="kapittel-4-paragraf-4-ledd-2">Forvalteren er legitimert til å råde over beholdninger på kontoen med bindende virkning for investor og for øvrig med slike rettsvirkninger som er bestemt i <a href="lov/2019-03-15-6/kap7">kapittel 7</a>.</article><article class="legalP" id="kapittel-4-paragraf-4-ledd-3">Finansielle instrumenter som tilhører forvalteren, kan ikke være registrert på en forvalterkonto som forvaltes av vedkommende. Ved anvendelse av reglene i <a href="lov/2019-03-15-6/§5-3">§§ 5-3</a> og <a href="lov/2019-03-15-6/§8-3">8-3</a> regnes forvalteren som innehaver av finansielle instrumenter på forvalterkontoen.</article><article class="legalP" id="kapittel-4-paragraf-4-ledd-4">Forvalteren plikter å gi opplysninger om de reelle eierne i samme omfang og på samme måte som verdipapirsentralen plikter å gi opplysninger etter <a href="lov/2019-03-15-6/§8-3">§ 8-3</a> første ledd eller annen lov, herunder sørge for å innhente opplysninger om de reelle eierne der det er flere ledd med forvaltere eller andre formidlere.</article><article class="legalP" id="kapittel-4-paragraf-4-ledd-5">Forvalteren skal fastsette regler for når den skal anses for å ha fått melding om en rettsstiftelse etter <a href="lov/2019-03-15-6/§7-7">§ 7-7</a>. Reglene skal godkjennes av Finanstilsynet.</article><article class="legalP" id="kapittel-4-paragraf-4-ledd-6">Departementet kan i forskrift gi nærmere regler om forvaltere og forvalterkontoer, herunder forvalternes opplysningsplikt, plikt til å oppbevare opplysninger, videreformidlingsplikt, formater, tidsfrister, gebyrer mv. og unntak fra taushetsplikt. Reglene om gebyr mv. kan omfatte begrensninger i adgangen til å ta gebyr og krav til offentliggjøring av hvilke gebyrer mv. forvalteren krever.</article><article class="changesToParent">Endret ved lov <a href="lov/2021-06-11-84">11 juni 2021 nr. 84</a> (i kraft 1 juli 2023 iflg. <a href="forskrift/2022-09-02-1527">res. 2 sep 2022 nr. 1527</a>).</article></article><article class="legalArticle" data-lovdata-URL="NL/lov/2019-03-15-6/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Formidler</span></h3><article class="legalP" id="kapittel-4-paragraf-5-ledd-1">Med formidler i denne loven menes en person som yter tjenester i form av oppbevaring av aksjer, administrasjon av aksjer eller vedlikehold av verdipapirkontoer på vegne av aksjeeiere eller andre.</article><article class="legalP" id="kapittel-4-paragraf-5-ledd-2">Formidlere plikter å formidle informasjon mellom aksjeeiere og utstedere.</article><article class="legalP" id="kapittel-4-paragraf-5-ledd-3">Departementet kan i forskrift gi regler om formidlere, herunder om virkeområde, oppbevaringsplikt, registreringsplikt, opplysnings- og videreformidlingsplikt, plikt til å tilrettelegge for utøvelse av aksjeeierrettigheter, formater, tidsfrister, gebyrer mv. og unntak fra taushetsplikt. Reglene om gebyr mv. kan omfatte begrensninger i adgangen til å ta gebyr og krav til offentliggjøring av hvilke gebyrer mv. formidleren krever.</article><article class="changesToParent">Tilføyd ved lov <a href="lov/2021-06-11-84">11 juni 2021 nr. 84</a> (i kraft 1 juli 2023 iflg. <a href="forskrift/2022-09-02-1527">res. 2 sep 2022 nr. 1527</a>).</article></article></section><section class="section" data-name="kap5" id="kapittel-5" data-lovdata-URL="NL/lov/2019-03-15-6/KAPITTEL_5"><h2>Kapittel 5. Registrering av rettigheter til finansielle instrumenter som er innført i verdipapirsentralen</h2><article class="legalArticle" data-lovdata-URL="NL/lov/2019-03-15-6/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Registreringsberettigede</span></h3><article class="legalP" id="kapittel-5-paragraf-1-ledd-1">Berettiget til å melde registrering av rettigheter til finansielle instrumenter er den som ifølge registeret fremstår som berettiget, eller den som godtgjør at rettigheten er gått over til ham.</article><article class="legalP" id="kapittel-5-paragraf-1-ledd-2">Berettiget til å melde slettelse av panterett eller annen heftelse er den berettigede etter heftelsen. Slik slettelse kan også skje dersom det godtgjøres at rettigheten er falt bort.</article><article class="legalP" id="kapittel-5-paragraf-1-ledd-3">Utstederen av et finansielt instrument er berettiget til å melde slettelse av instrumentet fra registeret, dersom det godtgjøres at det finansielle instrumentet er opphørt å eksistere på grunn av innfrielse eller annet forhold.</article><article class="legalP" id="kapittel-5-paragraf-1-ledd-4">Berettiget til å melde registrering er videre enhver som etter annen lovgivning har rett eller myndighet til å stifte eller overføre rettigheter i eller til finansielle instrumenter uten samtykke av den som er nevnt i første ledd.</article></article><article class="legalArticle" data-lovdata-URL="NL/lov/2019-03-15-6/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Gjennomføring av registreringer</span></h3><article class="legalP" id="kapittel-5-paragraf-2-ledd-1">Verdipapirsentralen skal behandle begjæringer om registrering uten ugrunnet opphold og foreta registreringen når samtlige vilkår for registrering er oppfylt.</article><article class="legalP" id="kapittel-5-paragraf-2-ledd-2">Verdipapirsentralen skal underrette den som har fremsatt en begjæring om registrering, om avslag på begjæringen hvis ikke annet følger av lov eller bestemmelse gitt i medhold av lov.</article></article><article class="legalArticle" data-lovdata-URL="NL/lov/2019-03-15-6/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Opplysninger som skal fremgå av registeret</span></h3><article class="legalP" id="kapittel-5-paragraf-3-ledd-1">Registeret skal inneholde opplysninger om de finansielle instrumentene og om innehavere av rettigheter til disse.</article><article class="legalP" id="kapittel-5-paragraf-3-ledd-2">Departementet kan i forskrift fastsette nærmere krav til hvilke opplysninger etter første ledd som skal fremgå av registeret, og hvordan opplysningene skal sammenstilles.</article></article><article class="legalArticle" data-lovdata-URL="NL/lov/2019-03-15-6/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Retting og sletting av opplysninger fra registeret</span></h3><article class="legalP" id="kapittel-5-paragraf-4-ledd-1">Verdipapirsentralen skal rette feil i en registrering dersom den finner at registreringen er uriktig.</article><article class="legalP" id="kapittel-5-paragraf-4-ledd-2">Verdipapirsentralen kan slette opplysninger fra registeret dersom opplysningene åpenbart er uten betydning.</article><article class="legalP" id="kapittel-5-paragraf-4-ledd-3">Opplysninger som er slettet fra registeret, skal oppbevares i minst ti år.</article></article><article class="legalArticle" data-lovdata-URL="NL/lov/2019-03-15-6/§5-5" data-name="§5-5" id="kapittel-5-paragraf-5"><h3 class="legalArticleHeader"><span class="legalArticleValue">§ 5-5</span>. <span class="legalArticleTitle">Endringsmeldinger og beholdningsoversikter</span></h3><article class="legalP" id="kapittel-5-paragraf-5-ledd-1">Verdipapirsentralen skal sende melding til rettighetshavere ved enhver endring i registeret som kan ha betydning for deres rettigheter, med mindre noe annet er avtalt. Tilsvarende gjelder andre som har meldt en registrering.</article><article class="legalP" id="kapittel-5-paragraf-5-ledd-2">Verdipapirsentralen skal én gang i året sende rettighetshavere en oversikt over deres beholdning av eller rettigheter i registrerte finansielle instrumenter. Det skal framgå av oversikten også andre opplysninger som kan ha betydning for deres rettigheter.</article></article></section><section class="section" data-name="kap6" id="kapittel-6" data-lovdata-URL="NL/lov/2019-03-15-6/KAPITTEL_6"><h2>Kapittel 6. Kontoførere</h2><article class="legalArticle" data-lovdata-URL="NL/lov/2019-03-15-6/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Adgang til å bruke kontoførere</span></h3><article class="legalP" id="kapittel-6-paragraf-1-ledd-1">En verdipapirsentral kan benytte kontoførere til å føre inn finansielle instrumenter og registreringer i verdipapirregisteret. Dersom en verdipapirsentral benytter kontoførere, gjelder reglene i loven her om oppgave- og ansvarsfordeling med videre mellom verdipapirsentralen og kontoførerne.</article><article class="legalP" id="kapittel-6-paragraf-1-ledd-2">Med kontofører menes foretak som en verdipapirsentral har gitt tillatelse til etter <a href="lov/2019-03-15-6/§6-2">§ 6-2</a>.</article><article class="legalP" id="kapittel-6-paragraf-1-ledd-3">Bruk av kontoførere er ikke til hinder for at verdipapirsentralen selv forestår registreringer.</article></article><article class="legalArticle" data-lovdata-URL="NL/lov/2019-03-15-6/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Tillatelse til å være kontofører mv.</span></h3><article class="legalP" id="kapittel-6-paragraf-2-ledd-1">En verdipapirsentral kan gi følgende foretak tillatelse til å være kontofører:<ol class="defaultList" type="1"><li data-name="1." value="1"><article class="listArticle" id="kapittel-6-paragraf-2-ledd-1-punkt-1"><article class="legalP" id="kapittel-6-paragraf-2-ledd-1-punkt-1-ledd-1">Norges Bank og andre sentralbanker</article></article></li><li data-name="2." value="2"><article class="listArticle" id="kapittel-6-paragraf-2-ledd-1-punkt-2"><article class="legalP" id="kapittel-6-paragraf-2-ledd-1-punkt-2-ledd-1">verdipapirsentraler med tillatelse eller anerkjennelse etter verdipapirsentralforordningen</article></article></li><li data-name="3." value="3"><article class="listArticle" id="kapittel-6-paragraf-2-ledd-1-punkt-3"><article class="legalP" id="kapittel-6-paragraf-2-ledd-1-punkt-3-ledd-1">sentrale motparter med tillatelse etter forordning <a href="eu/32012r0648">(EU) nr. 648/2012</a></article></article></li><li data-name="4." value="4"><article class="listArticle" id="kapittel-6-paragraf-2-ledd-1-punkt-4"><article class="legalP" id="kapittel-6-paragraf-2-ledd-1-punkt-4-ledd-1">verdipapirforetak med tillatelse etter direktiv <a href="eu/32014l0065*">2014/65/EU</a></article></article></li><li data-name="5." value="5"><article class="listArticle" id="kapittel-6-paragraf-2-ledd-1-punkt-5"><article class="legalP" id="kapittel-6-paragraf-2-ledd-1-punkt-5-ledd-1">banker eller kredittforetak med tillatelse etter direktiv <a href="eu/32013l0036*">2013/36/EU</a></article></article></li><li data-name="6." value="6"><article class="listArticle" id="kapittel-6-paragraf-2-ledd-1-punkt-6"><article class="legalP" id="kapittel-6-paragraf-2-ledd-1-punkt-6-ledd-1">forvaltningsselskap for verdipapirfond med tillatelse etter direktiv <a href="eu/32009l0065">2009/65/EF</a>.</article></article></li></ol></article><article class="legalP" id="kapittel-6-paragraf-2-ledd-2">Verdipapirsentralen kan bare avslå en søknad om tillatelse til å bli kontofører hvis søkeren ikke oppfyller kravene som stilles i lov, forskrift eller verdipapirsentralens regelverk. Verdipapirsentralen skal gi søkeren en skriftlig begrunnelse for avslaget.</article><article class="legalP" id="kapittel-6-paragraf-2-ledd-3">Departementet kan i forskrift gi nærmere regler om kontoførere og deres plikter, herunder innskrenke eller utvide kretsen av foretak som kan få tillatelse til å være kontoførere etter første ledd.</article></article><article class="legalArticle" data-lovdata-URL="NL/lov/2019-03-15-6/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Kontoførernes plikter mv.</span></h3><article class="legalP" id="kapittel-6-paragraf-3-ledd-1">Kontoføreren har ansvar for at verdipapirkontoene og de finansielle instrumentene som vedkommende er kontofører for, til enhver tid oppfyller de krav som følger av lov, forskrift og verdipapirsentralens regelverk. Reglene i <a href="lov/2019-03-15-6/§5-1">§§ 5-1</a> til <a href="lov/2019-03-15-6/§5-4">5-4</a> om registrering av rettigheter til finansielle instrumenter med videre gjelder tilsvarende for kontoførere som mottar begjæringer om registrering.</article><article class="legalP" id="kapittel-6-paragraf-3-ledd-2">Kontoførerne skal oppfylle følgende bestemmelser i verdipapirsentralforordningen for kontoene og de finansielle instrumentene som vedkommende er kontofører for:<ol class="defaultList" type="1"><li data-name="1." value="1"><article class="listArticle" id="kapittel-6-paragraf-3-ledd-2-punkt-1"><article class="legalP" id="kapittel-6-paragraf-3-ledd-2-punkt-1-ledd-1">artikkel 36 om verdipapirutstedelsers integritet med videre</article></article></li><li data-name="2." value="2"><article class="listArticle" id="kapittel-6-paragraf-3-ledd-2-punkt-2"><article class="legalP" id="kapittel-6-paragraf-3-ledd-2-punkt-2-ledd-1">artikkel 37 nr. 3 om forbud mot å skape finansielle instrumenter med videre</article></article></li><li data-name="3." value="3"><article class="listArticle" id="kapittel-6-paragraf-3-ledd-2-punkt-3"><article class="legalP" id="kapittel-6-paragraf-3-ledd-2-punkt-3-ledd-1">artikkel 38 nr. 5 om plikt til å tilby ulike kontotyper</article></article></li><li data-name="4." value="4"><article class="listArticle" id="kapittel-6-paragraf-3-ledd-2-punkt-4"><article class="legalP" id="kapittel-6-paragraf-3-ledd-2-punkt-4-ledd-1">artikkel 38 nr. 6 om plikt til å informere om beskyttelsesnivåene og kostnadene ved ulike kontotyper og til å tilby disse på rimelige forretningsmessige vilkår.</article></article></li></ol></article><article class="legalP" id="kapittel-6-paragraf-3-ledd-3">Kontoførerne skal oppbevare dokumentasjon om grunnlaget for registreringer i registeret i minimum ti år.</article><article class="legalP" id="kapittel-6-paragraf-3-ledd-4">Kontoførerne skal ha klare og tilgjengelige ordninger for å behandle klager i tilknytning til virksomheten som kontofører. Kontoførerne skal kunne dokumentere klagene og hvordan de er behandlet.</article></article><article class="legalArticle" data-lovdata-URL="NL/lov/2019-03-15-6/§6-4" data-name="§6-4" id="kapittel-6-paragraf-4"><h3 class="legalArticleHeader"><span class="legalArticleValue">§ 6-4</span>. <span class="legalArticleTitle">Kontoførernes adgang til å utkontraktere oppgaver</span></h3><article class="legalP" id="kapittel-6-paragraf-4-ledd-1">Utkontraktering av oppgaver som kontofører er ikke tillatt, med mindre det følger av verdipapirsentralens regelverk, jf. <a href="lov/2019-03-15-6/§2-2">§ 2-2</a>.</article><article class="legalP" id="kapittel-6-paragraf-4-ledd-2">Dersom verdipapirsentralen i sitt regelverk har gitt kontoførerne adgang til å utkontraktere oppgaver, gjelder bestemmelsene om utkontraktering i verdipapirsentralforordningen artikkel 30 nr. 1 til nr. 3 tilsvarende.</article><article class="legalP" id="kapittel-6-paragraf-4-ledd-3">Kontoførerne skal i avtalen om utkontraktering sikre at utkontrakteringen ikke vanskeliggjør verdipapirsentralens mulighet til å føre kontroll etter <a href="lov/2019-03-15-6/§6-5">§ 6-5</a>.</article></article><article class="legalArticle" data-lovdata-URL="NL/lov/2019-03-15-6/§6-5" data-name="§6-5" id="kapittel-6-paragraf-5"><h3 class="legalArticleHeader"><span class="legalArticleValue">§ 6-5</span>. <span class="legalArticleTitle">Verdipapirsentralens kontroll med kontoførerne mv.</span></h3><article class="legalP" id="kapittel-6-paragraf-5-ledd-1">Verdipapirsentralen skal føre en betryggende kontroll med at kontoførernes virksomhet skjer i henhold til lover, forskrifter og verdipapirsentralens regelverk.</article><article class="legalP" id="kapittel-6-paragraf-5-ledd-2">Verdipapirsentralen skal uten ugrunnet opphold informere Finanstilsynet dersom en kontofører vesentlig eller gjentatte ganger overtrer bestemmelser i lov, bestemmelser fastsatt i medhold av lov eller verdipapirsentralens regelverk.</article><article class="legalP" id="kapittel-6-paragraf-5-ledd-3">Kontoførerne skal gi verdipapirsentralen de opplysninger som verdipapirsentralen trenger for å oppfylle sine plikter fastsatt i lov, forskrift og verdipapirsentralens regelverk.</article></article><article class="legalArticle" data-lovdata-URL="NL/lov/2019-03-15-6/§6-6" data-name="§6-6" id="kapittel-6-paragraf-6"><h3 class="legalArticleHeader"><span class="legalArticleValue">§ 6-6</span>. <span class="legalArticleTitle">Tilbakekall av tillatelse til å være kontofører</span></h3><article class="legalP" id="kapittel-6-paragraf-6-ledd-1">Verdipapirsentralen kan kalle tilbake en kontoførers tillatelse etter <a href="lov/2019-03-15-6/§6-2">§ 6-2</a> helt eller delvis dersom kontoføreren:<ol class="defaultList" type="1"><li data-name="1." value="1"><article class="listArticle" id="kapittel-6-paragraf-6-ledd-1-punkt-1"><article class="legalP" id="kapittel-6-paragraf-6-ledd-1-punkt-1-ledd-1">ikke lenger oppfyller kravene for å være kontofører som er fastsatt i lov, forskrift, verdipapirsentralens regelverk eller tillatelsen</article></article></li><li data-name="2." value="2"><article class="listArticle" id="kapittel-6-paragraf-6-ledd-1-punkt-2"><article class="legalP" id="kapittel-6-paragraf-6-ledd-1-punkt-2-ledd-1">ikke tar tillatelsen i bruk innen 12 måneder fra den ble gitt, gir uttrykkelig avkall på tillatelsen eller ikke har drevet virksomhet som kontofører de siste seks månedene</article></article></li><li data-name="3." value="3"><article class="listArticle" id="kapittel-6-paragraf-6-ledd-1-punkt-3"><article class="legalP" id="kapittel-6-paragraf-6-ledd-1-punkt-3-ledd-1">har fått tillatelse til å være kontofører ved hjelp av uriktige eller mangelfulle opplysninger av vesentlig betydning</article></article></li><li data-name="4." value="4"><article class="listArticle" id="kapittel-6-paragraf-6-ledd-1-punkt-4"><article class="legalP" id="kapittel-6-paragraf-6-ledd-1-punkt-4-ledd-1">vesentlig eller gjentatte ganger har overtrådt lov, forskrift eller verdipapirsentralens regelverk</article></article></li><li data-name="5." value="5"><article class="listArticle" id="kapittel-6-paragraf-6-ledd-1-punkt-5"><article class="legalP" id="kapittel-6-paragraf-6-ledd-1-punkt-5-ledd-1">er besluttet oppløst eller avviklet, ikke klarer å oppfylle sine forpliktelser etter hvert som de forfaller, er under gjeldsforhandling, tvangsakkord eller konkursbehandling eller det er fattet vedtak om krisehåndtering av foretaket</article></article></li><li data-name="6." value="6"><article class="listArticle" id="kapittel-6-paragraf-6-ledd-1-punkt-6"><article class="legalP" id="kapittel-6-paragraf-6-ledd-1-punkt-6-ledd-1">ikke gir verdipapirsentralen de opplysninger den trenger for å utføre sine oppgaver etter lov eller forskrift</article></article></li><li data-name="7." value="7"><article class="listArticle" id="kapittel-6-paragraf-6-ledd-1-punkt-7"><article class="legalP" id="kapittel-6-paragraf-6-ledd-1-punkt-7-ledd-1">ikke oppfyller opplysningsplikten overfor eller pålegg om retting fra Finanstilsynet.</article></article></li></ol></article><article class="legalP" id="kapittel-6-paragraf-6-ledd-2">Beslutninger om tilbakekall etter første ledd skal behandles etter reglene om behandling av klager fastsatt i medhold av verdipapirsentralforordningen artikkel 32 nr. 2.</article></article><article class="legalArticle" data-lovdata-URL="NL/lov/2019-03-15-6/§6-7" data-name="§6-7" id="kapittel-6-paragraf-7"><h3 class="legalArticleHeader"><span class="legalArticleValue">§ 6-7</span>. <span class="legalArticleTitle">Avvikling av ordningen med kontoførere</span></h3><article class="legalP" id="kapittel-6-paragraf-7-ledd-1">Dersom en verdipapirsentral beslutter helt eller delvis å avvikle ordningen med kontoførere, skal den sende skriftlig melding til Finanstilsynet og de berørte kontoførerne senest tolv måneder før endringen trer i kraft.</article><article class="legalP" id="kapittel-6-paragraf-7-ledd-2">Finanstilsynet kan innen seks måneder fra melding etter første ledd er mottatt, stille vilkår for gjennomføring av avviklingen.</article></article></section><section class="section" data-name="kap7" id="kapittel-7" data-lovdata-URL="NL/lov/2019-03-15-6/KAPITTEL_7"><h2>Kapittel 7. Rettsvern og andre virkninger av registrering og notifikasjon</h2><article class="legalArticle" data-lovdata-URL="NL/lov/2019-03-15-6/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Rettsvern og andre rettsvirkninger av registrering på en verdipapirkonto</span></h3><article class="legalP" id="kapittel-7-paragraf-1-ledd-1">Registrering av en rettighet på en verdipapirkonto i en verdipapirsentral, etter <a href="lov/2019-03-15-6/§4-1">§ 4-1</a>, gir rettsvern og andre rettsvirkninger som bestemt i dette kapittelet.</article><article class="legalP" id="kapittel-7-paragraf-1-ledd-2">Verdipapirsentralen skal fastsette regler for når en rettighet skal regnes som registrert. Reglene skal godkjennes av departementet.</article></article><article class="legalArticle" data-lovdata-URL="NL/lov/2019-03-15-6/§7-2" data-name="§7-2" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Rettsvirkninger av registrering for finansielle instrumenter som er innført gjennom en forbindelse til en annen verdipapirsentral mv.</span></h3><article class="legalP" id="kapittel-7-paragraf-2-ledd-1">Dersom en verdipapirsentral innfører finansielle instrumenter som allerede er innført i en annen verdipapirsentral eller i et annet register, får rettigheter til de finansielle instrumentene rettsvirkninger etter <a href="lov/2019-03-15-6/§7-3">§§ 7-3</a> og <a href="lov/2019-03-15-6/§7-4">7-4</a> når de er registrert på en verdipapirkonto i førstnevnte verdipapirsentral.</article></article><article class="legalArticle" data-lovdata-URL="NL/lov/2019-03-15-6/§7-3" data-name="§7-3" id="kapittel-7-paragraf-3"><h3 class="legalArticleHeader"><span class="legalArticleValue">§ 7-3</span>. <span class="legalArticleTitle">Kolliderende rettigheter</span></h3><article class="legalP" id="kapittel-7-paragraf-3-ledd-1">En registrert rettighet går foran en rettighet som ikke er registrert eller som er registrert på et senere tidspunkt.</article><article class="legalP" id="kapittel-7-paragraf-3-ledd-2">En eldre rettighet går uten hensyn til første ledd foran en yngre rettighet dersom den yngre rettigheten er ervervet ved avtale og erververen av den yngre rettigheten ved registreringen kjente eller burde kjent til den eldre rettigheten.</article><article class="legalP" id="kapittel-7-paragraf-3-ledd-3">En eldre rettighet går uten hensyn til første ledd foran en yngre rettighet dersom den yngre rettigheten er ervervet ved arv.</article></article><article class="legalArticle" data-lovdata-URL="NL/lov/2019-03-15-6/§7-4" data-name="§7-4" id="kapittel-7-paragraf-4"><h3 class="legalArticleHeader"><span class="legalArticleValue">§ 7-4</span>. <span class="legalArticleTitle">Mangler ved avhenderens rett</span></h3><article class="legalP" id="kapittel-7-paragraf-4-ledd-1">Når en rettighet som er ervervet ved avtale, er registrert etter <a href="lov/2019-03-15-6/§7-1">§ 7-1</a>, kan det ikke gjøres gjeldende mot erververen at avhenderens rett ikke var i samsvar med registerets innhold. Dette gjelder ikke dersom erververen var eller burde ha vært kjent med avhenderens manglende rett da rettigheten ble registrert. Første punktum gjelder ikke konflikter mellom kolliderende rettigheter som nevnt i <a href="lov/2019-03-15-6/§7-3">§ 7-3</a>.</article></article><article class="legalArticle" data-lovdata-URL="NL/lov/2019-03-15-6/§7-5" data-name="§7-5" id="kapittel-7-paragraf-5"><h3 class="legalArticleHeader"><span class="legalArticleValue">§ 7-5</span>. <span class="legalArticleTitle">Utstederens innsigelser</span></h3><article class="legalP" id="kapittel-7-paragraf-5-ledd-1">Når en rettighet som er ervervet ved avtale, er registrert etter <a href="lov/2019-03-15-6/§7-1">§ 7-1</a>, kan ikke utstederen av gjeldsinstrumenter gjøre gjeldende mot erververen innsigelser som nevnt i <a href="lov/1939-02-17-1/§15">gjeldsbrevloven § 15</a>. Innsigelsen kan likevel gjøres gjeldende dersom erververen var eller burde ha vært kjent med den da rettigheten ble registrert. <a href="lov/1939-02-17-1/§18">Gjeldsbrevloven § 18</a> gjelder tilsvarende.</article><article class="legalP" id="kapittel-7-paragraf-5-ledd-2">Utstederen kan i alle tilfelle gjøre gjeldende innsigelser som nevnt i <a href="lov/1939-02-17-1/§16">gjeldsbrevloven §§ 16</a> og <a href="lov/1939-02-17-1/§17">17</a>.</article></article><article class="legalArticle" data-lovdata-URL="NL/lov/2019-03-15-6/§7-6" data-name="§7-6" id="kapittel-7-paragraf-6"><h3 class="legalArticleHeader"><span class="legalArticleValue">§ 7-6</span>. <span class="legalArticleTitle">Frigjørende betaling</span></h3><article class="legalP" id="kapittel-7-paragraf-6-ledd-1">Utbetaling fra en skyldner til den som etter registeret er berettiget til å motta betaling på forfallstidspunktet i henhold til registerets innhold, er frigjørende for skyldneren, selv om mottakeren ikke hadde rett til å ta imot betaling. Dette gjelder ikke dersom skyldneren var eller burde ha vært kjent med betalingsmottakerens manglende rett da utbetalingen fant sted.</article></article><article class="legalArticle" data-lovdata-URL="NL/lov/2019-03-15-6/§7-7" data-name="§7-7" id="kapittel-7-paragraf-7"><h3 class="legalArticleHeader"><span class="legalArticleValue">§ 7-7</span>. <span class="legalArticleTitle">Rettsvirkninger av registrering på en forvalterkonto i en verdipapirsentral</span></h3><article class="legalP" id="kapittel-7-paragraf-7-ledd-1">Disposisjoner over finansielle instrumenter som er registrert på en forvalterkonto, får rettsvirkninger etter <a href="lov/2019-03-15-6/§7-3">§§ 7-3</a> og <a href="lov/2019-03-15-6/§7-4">7-4</a> når forvalteren får melding om disposisjonen. Rettsvirkninger inntrer likevel bare når forvalteren oppfyller kravene i <a href="lov/2019-03-15-6/§4-3">§ 4-3</a>.</article><article class="legalP" id="kapittel-7-paragraf-7-ledd-2">Forvaltere som nevnt i første ledd skal fastsette regler for når forvalteren skal anses for å ha fått melding om en rettsstiftelse etter første ledd. Reglene skal godkjennes av Finanstilsynet.</article></article><article class="legalArticle" data-lovdata-URL="NL/lov/2019-03-15-6/§7-8" data-name="§7-8" id="kapittel-7-paragraf-8"><h3 class="legalArticleHeader"><span class="legalArticleValue">§ 7-8</span>. <span class="legalArticleTitle">Forskrifter om finansielle instrumenter utstedt etter en annen stats lovgivning mv.</span></h3><article class="legalP" id="kapittel-7-paragraf-8-ledd-1">Departementet kan i forskrift fastsette at reglene i dette kapittelet helt eller delvis ikke skal gjelde for finansielle instrumenter utstedt etter en annen stats lovgivning dersom de er underlagt rettsvirkninger etter lovgivningen i staten der de er utstedt, som ikke er forenelige med bestemmelsene i dette kapittelet.</article><article class="legalP" id="kapittel-7-paragraf-8-ledd-2">Departementet kan i forskrift fastsette at rettsvirkninger som nevnt i <a href="lov/2019-03-15-6/§7-2">§ 7-2</a> ikke skal inntre for finansielle instrumenter som allerede er innført i en annen verdipapirsentral eller i et annet register og som er underlagt rettsvirkninger som ikke er forenelige med <a href="lov/2019-03-15-6/§7-2">§ 7-2</a>.</article></article></section><section class="section" data-name="kap8" id="kapittel-8" data-lovdata-URL="NL/lov/2019-03-15-6/KAPITTEL_8"><h2>Kapittel 8. Taushetsplikt og innsyn</h2><article class="legalArticle" data-lovdata-URL="NL/lov/2019-03-15-6/§8-1" data-name="§8-1" id="kapittel-8-paragraf-1"><h3 class="legalArticleHeader"><span class="legalArticleValue">§ 8-1</span>. <span class="legalArticleTitle">Taushetsplikt</span></h3><article class="legalP" id="kapittel-8-paragraf-1-ledd-1">Tillitsvalgte, ansatte og revisor i en verdipapirsentral plikter å hindre at noen får adgang eller kjennskap til det som de i sitt arbeid får vite om noens forretningsmessige eller personlige forhold, hvis ikke noe annet følger av denne eller annen lov. Tilsvarende gjelder for kontoførere og andre som utfører arbeid eller oppdrag på vegne av en verdipapirsentral eller en kontofører.</article><article class="legalP" id="kapittel-8-paragraf-1-ledd-2">Taushetsplikten gjelder også etter at vedkommende har avsluttet tjenesten, oppdraget eller vervet.</article></article><article class="legalArticle" data-lovdata-URL="NL/lov/2019-03-15-6/§8-2" data-name="§8-2" id="kapittel-8-paragraf-2"><h3 class="legalArticleHeader"><span class="legalArticleValue">§ 8-2</span>. <span class="legalArticleTitle">Taushetsplikt om varsling</span></h3><article class="legalP" id="kapittel-8-paragraf-2-ledd-1">Tillitsvalgte og ansatte i verdipapirsentraler og i kredittinstitusjoner som er utpekt etter verdipapirsentralforordningen artikkel 54, har taushetsplikt overfor uvedkommende om navnet og andre identifiserende opplysninger om personer som har gitt meldinger, tips eller liknende opplysninger om overtredelser av loven og tilhørende forskrifter, med mindre bruk av opplysningene er nødvendig som ledd i ytterligere undersøkelser av overtredelsen eller etterfølgende forvaltningssak eller rettssak. Reglene i første punktum gjelder også for navnet og andre identifiserende opplysninger om fysiske personer som angivelig er ansvarlige for overtredelsen.</article><article class="legalP" id="kapittel-8-paragraf-2-ledd-2">Reglene i første ledd gjelder tilsvarende for kontoførere og andre som utfører arbeid eller oppdrag på vegne av en verdipapirsentral eller en kontofører.</article></article><article class="legalArticle" data-lovdata-URL="NL/lov/2019-03-15-6/§8-3" data-name="§8-3" id="kapittel-8-paragraf-3"><h3 class="legalArticleHeader"><span class="legalArticleValue">§ 8-3</span>. <span class="legalArticleTitle">Innsynsrett</span></h3><article class="legalP" id="kapittel-8-paragraf-3-ledd-1">Uten hinder av taushetsplikten etter <a href="lov/2019-03-15-6/§8-1">§ 8-1</a> gjelder følgende om rett til å få opplysninger fra en verdipapirsentral:<ol class="defaultList" type="1"><li data-name="1." value="1"><article class="listArticle" id="kapittel-8-paragraf-3-ledd-1-punkt-1"><article class="legalP" id="kapittel-8-paragraf-3-ledd-1-punkt-1-ledd-1">En kontohaver har rett til å få alle opplysninger som er registrert på verdipapirkontoen.</article></article></li><li data-name="2." value="2"><article class="listArticle" id="kapittel-8-paragraf-3-ledd-1-punkt-2"><article class="legalP" id="kapittel-8-paragraf-3-ledd-1-punkt-2-ledd-1">En panthaver eller rettighetshaver til en annen begrenset rettighet registrert på en verdipapirkonto har rett til å få alle opplysninger som er registrert på kontoen som kan ha betydning for rettigheten.</article></article></li><li data-name="3." value="3"><article class="listArticle" id="kapittel-8-paragraf-3-ledd-1-punkt-3"><article class="legalP" id="kapittel-8-paragraf-3-ledd-1-punkt-3-ledd-1">Tingretten og namsmannen har rett til å få opplyst hvilke registrerte finansielle instrumenter som tilhører en saksøkt, en skyldner eller en person som er fratatt rettslig handleevne, og om det er øvrige begrensede rettigheter i disse. Føreren av Konkursregisteret, retten, bostyrer og leder av gjeldsnemnd som er oppnevnt av retten, har rett til å få alle opplysninger som er registrert om en konkursskyldner eller en skyldner som er under gjeldsforhandling, eller om en avdød ved skifte av insolvent dødsbo, herunder alle opplysninger om finansielle instrumenter som er innført i verdipapirsentralen. Tilsvarende gjelder for leder av administrasjonsstyret for finansforetak oppnevnt av Finansdepartementet eller Finanstilsynet.</article></article></li><li data-name="4." value="4"><article class="listArticle" id="kapittel-8-paragraf-3-ledd-1-punkt-4"><article class="legalP" id="kapittel-8-paragraf-3-ledd-1-punkt-4-ledd-1">Enhver har rett til å få opplysninger som er registrert om et finansielt instrument, med mindre noe annet følger av lov eller forskrift.</article></article></li><li data-name="5." value="5"><article class="listArticle" id="kapittel-8-paragraf-3-ledd-1-punkt-5"><article class="legalP" id="kapittel-8-paragraf-3-ledd-1-punkt-5-ledd-1">Dersom noen med hjemmel i lov har krav på opplysninger og opplysningene finnes i registeret i en verdipapirsentral, har vedkommende rett til å få disse opplysningene fra verdipapirsentralen.</article></article></li></ol></article><article class="legalP" id="kapittel-8-paragraf-3-ledd-2">Dersom noen med hjemmel i selskapslovgivning eller tilsvarende lovgivning i en annen EØS-stat har krav på å få opplysninger om eiere og andre rettighetshavere til finansielle instrumenter utstedt etter den aktuelle EØS-statens lovgivning, og opplysningene finnes i en verdipapirsentral, har vedkommende rett til å få disse opplysningene fra verdipapirsentralen. For aksjer og andre finansielle instrumenter som kan sidestilles med aksjer og som er utstedt etter lovgivningen i en stat utenfor EØS-området, har utstederen rett til å få opplysninger om hvem som eier aksjene, dersom utstederen har krav på å få opplysningene etter utstederlandets selskapslovgivning eller tilsvarende lovgivning.</article><article class="legalP" id="kapittel-8-paragraf-3-ledd-3">Departementet kan i forskrift gi nærmere regler om rett til innsyn, herunder utvide retten til innsyn etter bestemmelsen her og gi regler om en verdipapirsentrals adgang til å gi opplysninger til en annen verdipapirsentral som den har opprettet en forbindelse til etter verdipapirsentralforordningen artikkel 48.</article><article class="changesToParent">Endret ved lov <a href="lov/2021-04-30-28">30 april 2021 nr. 28</a> (ikr. 15 mai 2021 iflg. <a href="forskrift/2021-04-30-1334">res. 30 april 2021 nr. 1334</a>).</article></article><article class="legalArticle" data-lovdata-URL="NL/lov/2019-03-15-6/§8-4" data-name="§8-4" id="kapittel-8-paragraf-4"><h3 class="legalArticleHeader"><span class="legalArticleValue">§ 8-4</span>. <span class="legalArticleTitle">Opplysninger til bruk for forskning</span></h3><article class="legalP" id="kapittel-8-paragraf-4-ledd-1">Finanstilsynet kan bestemme at en verdipapirsentral kan gi opplysninger til bruk for forskning uten hinder av taushetsplikt etter <a href="lov/2019-03-15-6/§8-1">§ 8-1</a> når det finnes rimelig og ikke medfører uforholdsmessig ulempe for andre interesser.</article><article class="legalP" id="kapittel-8-paragraf-4-ledd-2">Til vedtak som nevnt i første ledd kan det stilles vilkår om blant annet hvem som skal ha ansvar for opplysningene, og hvem som skal ha tilgang til dem, om oppbevaring og tilbakelevering av utlånt materiale, om sletting av avskrifter, om hvorvidt forskerne skal ha adgang til å henvende seg til eller innhente nærmere opplysninger om dem det er gitt opplysninger om, og om bruken av opplysninger for øvrig.</article><article class="legalP" id="kapittel-8-paragraf-4-ledd-3">Begjæring om dispensasjon fra taushetsplikten i medhold av første ledd skal sendes verdipapirsentralen, som skal gi en tilråding i saken til Finanstilsynet.</article><article class="legalP" id="kapittel-8-paragraf-4-ledd-4">Departementet kan gi forskrift til utfylling og gjennomføring av bestemmelsene i paragrafen her.</article></article><article class="legalArticle" data-lovdata-URL="NL/lov/2019-03-15-6/§8-5" data-name="§8-5" id="kapittel-8-paragraf-5"><h3 class="legalArticleHeader"><span class="legalArticleValue">§ 8-5</span>. <span class="legalArticleTitle">Forskeres taushetsplikt</span></h3><article class="legalP" id="kapittel-8-paragraf-5-ledd-1">Enhver som utfører tjeneste eller arbeid i forbindelse med forskning som en verdipapirsentral i medhold av <a href="lov/2019-03-15-6/§8-4">§ 8-4</a> første ledd har gitt opplysninger underlagt taushetsplikt til, plikter å hindre at andre får adgang eller kjennskap til disse opplysningene.</article><article class="legalP" id="kapittel-8-paragraf-5-ledd-2">Opplysningene kan bare brukes til forskning og i samsvar med opplyst formål og de vilkår som måtte være fastsatt etter <a href="lov/2019-03-15-6/§8-4">§ 8-4</a> annet ledd.</article><article class="legalP" id="kapittel-8-paragraf-5-ledd-3">Taushetsplikten er ikke til hinder for:<ol class="defaultList" type="1"><li data-name="1." value="1"><article class="listArticle" id="kapittel-8-paragraf-5-ledd-3-punkt-1"><article class="legalP" id="kapittel-8-paragraf-5-ledd-3-punkt-1-ledd-1">at opplysningene gjøres kjent for dem som opplysningene direkte gjelder, eller for andre i den utstrekning de som har krav på taushet, samtykker</article></article></li><li data-name="2." value="2"><article class="listArticle" id="kapittel-8-paragraf-5-ledd-3-punkt-2"><article class="legalP" id="kapittel-8-paragraf-5-ledd-3-punkt-2-ledd-1">at opplysningene brukes når behovet for beskyttelse må anses ivaretatt ved at de gis i statistisk form, eller ved at individualiserende kjennetegn utelates på annen måte.</article></article></li></ol></article><article class="legalP" id="kapittel-8-paragraf-5-ledd-4">Verdipapirsentralen skal før utlevering av opplysningene gjøre mottakerne av opplysningene kjent med taushetsplikten og straffebestemmelsene i <a href="lov/2005-05-20-28/§209">straffeloven §§ 209</a> og <a href="lov/2005-05-20-28/§210">210</a>. Verdipapirsentralen kan kreve skriftlig erklæring om at mottakerne av opplysningene kjenner til reglene og vil overholde taushetsplikten.</article><article class="legalP" id="kapittel-8-paragraf-5-ledd-5">Departementet kan gi forskrift til utfylling og gjennomføring av bestemmelsene i paragrafen her.</article></article><article class="legalArticle" data-lovdata-URL="NL/lov/2019-03-15-6/§8-6" data-name="§8-6" id="kapittel-8-paragraf-6"><h3 class="legalArticleHeader"><span class="legalArticleValue">§ 8-6</span>. <span class="legalArticleTitle">Tilgang til opplysninger i verdipapirsentraler</span></h3><article class="legalP" id="kapittel-8-paragraf-6-ledd-1">Politiet skal ha elektronisk tilgang til opplysninger i verdipapirsentraler. Søk i register skal kun skje ut fra politiets behov for opplysninger i forbindelse med forebygging og bekjempelse av kriminalitet.</article><article class="legalP" id="kapittel-8-paragraf-6-ledd-2">Finanstilsynet skal ha elektronisk tilgang til opplysninger i verdipapirsentraler. Søk i register skal kun skje ut fra Finanstilsynets behov for opplysninger i forbindelse med tilsynsoppgaver.</article><article class="legalP" id="kapittel-8-paragraf-6-ledd-3">Norges Bank skal ha elektronisk tilgang til opplysninger i verdipapirsentraler. Søk i register skal kun skje ut fra Norges Banks behov for opplysninger i forbindelse med oppgaver etter sentralbankloven eller for å støtte tilsynet med soliditet og finansiell stabilitet.</article><article class="legalP" id="kapittel-8-paragraf-6-ledd-4">Etter søknad fra et regulert marked, multilateral handelsfasilitet eller organisert handelsfasilitet med hovedsete i en EØS-stat kan Finanstilsynet i særlige tilfeller pålegge en verdipapirsentral å gi søkeren elektronisk tilgang til hele eller deler av de registrerte opplysningene dersom dette er nødvendig for en effektiv markedsovervåkning. Verdipapirsentralen kan kreve at markedsplassen dekker kostnadene ved å etablere og opprettholde slik elektronisk tilgang.</article></article><article class="legalArticle" data-lovdata-URL="NL/lov/2019-03-15-6/§8-7" data-name="§8-7" id="kapittel-8-paragraf-7"><h3 class="legalArticleHeader"><span class="legalArticleValue">§ 8-7</span>. <span class="legalArticleTitle">Vederlag</span></h3><article class="legalP" id="kapittel-8-paragraf-7-ledd-1">Verdipapirsentralen kan kreve vederlag for utlevering av opplysninger til kontohavere, rettighetshavere og andre, herunder ved utlevering av endringsmeldinger og beholdningsoversikter. Dette gjelder likevel ikke for opplysninger offentlige myndigheter har krav på i medhold av lov eller forskrift.</article><article class="legalP" id="kapittel-8-paragraf-7-ledd-2">Departementet kan i forskrift gi regler om verdipapirsentralens vederlag for utlevering av opplysninger som nevnt i første ledd.</article></article></section><section class="section" data-name="kap9" id="kapittel-9" data-lovdata-URL="NL/lov/2019-03-15-6/KAPITTEL_9"><h2>Kapittel 9. Erstatning</h2><article class="legalArticle" data-lovdata-URL="NL/lov/2019-03-15-6/§9-1" data-name="§9-1" id="kapittel-9-paragraf-1"><h3 class="legalArticleHeader"><span class="legalArticleValue">§ 9-1</span>. <span class="legalArticleTitle">Verdipapirsentralers erstatningsansvar</span></h3><article class="legalP" id="kapittel-9-paragraf-1-ledd-1">Verdipapirsentralen er ansvarlig for direkte økonomisk tap som noen påføres som følge av feil som er oppstått i tilknytning til registreringsvirksomheten. Første punktum gjelder også for feil i verdipapirregisteret som har oppstått som følge av oppgjørstjenester.</article><article class="legalP" id="kapittel-9-paragraf-1-ledd-2">Første ledd gjelder ikke dersom verdipapirsentralen godtgjør at feilen skyldes forhold utenfor verdipapirsentralens kontroll som den ikke med rimelighet kunne ventes å unngå eller overvinne følgene av. Første ledd gjelder heller ikke for økonomisk tap som noen påføres i egenskap av å være oppgjørsdeltaker eller kontofører for verdipapirsentralen.</article><article class="legalP" id="kapittel-9-paragraf-1-ledd-3">Erstatningsansvar som nevnt i første ledd omfatter kun direkte tap, og slikt ansvar er i alle tilfelle begrenset til 500 millioner kroner for samme feil.</article><article class="legalP" id="kapittel-9-paragraf-1-ledd-4">For annet økonomisk tap enn det som er nevnt i første til tredje ledd, er verdipapirsentralen ansvarlig dersom tapet skyldes uaktsomhet fra dennes side eller hos noen verdipapirsentralen svarer for.</article><article class="legalP" id="kapittel-9-paragraf-1-ledd-5">Erstatningskrav skal behandles etter verdipapirsentralens regler om behandling av klager fastsatt i medhold av verdipapirsentralforordningen artikkel 32 nr. 2.</article></article><article class="legalArticle" data-lovdata-URL="NL/lov/2019-03-15-6/§9-2" data-name="§9-2" id="kapittel-9-paragraf-2"><h3 class="legalArticleHeader"><span class="legalArticleValue">§ 9-2</span>. <span class="legalArticleTitle">Kontoføreres erstatningsansvar og verdipapirsentralens solidaransvar</span></h3><article class="legalP" id="kapittel-9-paragraf-2-ledd-1">Dersom en feil etter <a href="lov/2019-03-15-6/§9-1">§ 9-1</a> kan henføres til en kontofører, er kontoføreren ansvarlig. Bestemmelsene i <a href="lov/2019-03-15-6/§9-1">§ 9-1</a> første til fjerde ledd gjelder tilsvarende for kontoførere.</article><article class="legalP" id="kapittel-9-paragraf-2-ledd-2">Skadelidte kan i alle tilfeller rette kravet mot verdipapirsentralen. For tap som kan henføres til en kontofører, er verdipapirsentralen solidarisk ansvarlig med kontoføreren for 50 millioner kroner per feil. Ut over dette er verdipapirsentralen ikke ansvarlig for tap som kan henføres til en kontofører.</article><article class="legalP" id="kapittel-9-paragraf-2-ledd-3">Erstatningskrav fremsatt mot en kontofører behandles etter reglene om klager som nevnt i <a href="lov/2019-03-15-6/§6-3">§ 6-3</a> tredje ledd.</article></article><article class="legalArticle" data-lovdata-URL="NL/lov/2019-03-15-6/§9-3" data-name="§9-3" id="kapittel-9-paragraf-3"><h3 class="legalArticleHeader"><span class="legalArticleValue">§ 9-3</span>. <span class="legalArticleTitle">Skadelidtes medvirkning</span></h3><article class="legalP" id="kapittel-9-paragraf-3-ledd-1">Har skadelidte selv forsettlig eller uaktsomt forårsaket eller medvirket til skaden, kan erstatningen nedsettes eller bortfalle.</article></article></section><section class="section" data-name="kap10" id="kapittel-10" data-lovdata-URL="NL/lov/2019-03-15-6/KAPITTEL_10"><h2>Kapittel 10. Avvikling og krisehåndtering</h2><article class="legalArticle" data-lovdata-URL="NL/lov/2019-03-15-6/§10-1" data-name="§10-1" id="kapittel-10-paragraf-1"><h3 class="legalArticleHeader"><span class="legalArticleValue">§ 10-1</span>. <span class="legalArticleTitle">Vedtak om oppløsning og avvikling</span></h3><article class="legalP" id="kapittel-10-paragraf-1-ledd-1">Vedtak om å oppløse eller avvikle virksomheten i en verdipapirsentral treffes av generalforsamlingen med flertall som for vedtektsendring, med mindre noe annet følger av lov. Vedtaket skal oversendes til Finanstilsynet, som innen 30 virkedager etter mottak kan be om ytterligere informasjon om grunnlaget for og virkningene av vedtaket.</article><article class="legalP" id="kapittel-10-paragraf-1-ledd-2">Vedtak etter første ledd skal godkjennes av departementet, som kan sette vilkår for godkjennelsen. Dersom departementet ikke har truffet vedtak om noe annet innen tre måneder etter at Finanstilsynet mottok vedtaket og eventuell ytterligere informasjon, skal vedtaket anses som godkjent.</article><article class="legalP" id="kapittel-10-paragraf-1-ledd-3">Godkjente vedtak etter første og annet ledd skal offentliggjøres i Brønnøysundregistrenes elektroniske kunngjøringspublikasjon og minst to riksdekkende aviser.</article></article><article class="legalArticle" data-lovdata-URL="NL/lov/2019-03-15-6/§10-2" data-name="§10-2" id="kapittel-10-paragraf-2"><h3 class="legalArticleHeader"><span class="legalArticleValue">§ 10-2</span>. <span class="legalArticleTitle">Melding til Finanstilsynet</span></h3><article class="legalP" id="kapittel-10-paragraf-2-ledd-1">Styret og daglig leder har hver for seg plikt til å melde fra til Finanstilsynet hvis det er grunn til å frykte at verdipapirsentralen i nær fremtid ikke vil kunne:<ol class="defaultList" type="1"><li data-name="1." value="1"><article class="listArticle" id="kapittel-10-paragraf-2-ledd-1-punkt-1"><article class="legalP" id="kapittel-10-paragraf-2-ledd-1-punkt-1-ledd-1">oppfylle krav fastsatt i eller i medhold av loven her</article></article></li><li data-name="2." value="2"><article class="listArticle" id="kapittel-10-paragraf-2-ledd-1-punkt-2"><article class="legalP" id="kapittel-10-paragraf-2-ledd-1-punkt-2-ledd-1">utføre sine kjernefunksjoner</article></article></li><li data-name="3." value="3"><article class="listArticle" id="kapittel-10-paragraf-2-ledd-1-punkt-3"><article class="legalP" id="kapittel-10-paragraf-2-ledd-1-punkt-3-ledd-1">oppfylle sine forpliktelser etter hvert som de forfaller, eller</article></article></li><li data-name="4." value="4"><article class="listArticle" id="kapittel-10-paragraf-2-ledd-1-punkt-4"><article class="legalP" id="kapittel-10-paragraf-2-ledd-1-punkt-4-ledd-1">opprettholde virksomheten, på grunn av alvorlig tillitssvikt, tap som vesentlig kan svekke eller true soliditeten, eller andre inntrådte forhold.</article></article></li></ol></article><article class="legalP" id="kapittel-10-paragraf-2-ledd-2">Hvis verdipapirsentralens revisor blir kjent med forhold nevnt i første ledd, skal denne gi slik melding til Finanstilsynet som nevnt i første ledd, med mindre vedkommende har fått bekreftelse fra Finanstilsynet på at slik melding allerede er gitt.</article><article class="legalP" id="kapittel-10-paragraf-2-ledd-3">Meldingen skal inneholde alle relevante opplysninger om verdipapirsentralens økonomiske og markedsmessige situasjon og redegjøre for årsakene til vanskelighetene.</article></article><article class="legalArticle" data-lovdata-URL="NL/lov/2019-03-15-6/§10-3" data-name="§10-3" id="kapittel-10-paragraf-3"><h3 class="legalArticleHeader"><span class="legalArticleValue">§ 10-3</span>. <span class="legalArticleTitle">Konkursforbud</span></h3><article class="legalP" id="kapittel-10-paragraf-3-ledd-1">Gjeldsforhandling eller konkurs etter konkursloven kan ikke åpnes i verdipapirsentraler med tillatelse etter denne lov.</article></article><article class="legalArticle" data-lovdata-URL="NL/lov/2019-03-15-6/§10-4" data-name="§10-4" id="kapittel-10-paragraf-4"><h3 class="legalArticleHeader"><span class="legalArticleValue">§ 10-4</span>. <span class="legalArticleTitle">Krisehåndtering</span></h3><article class="legalP" id="kapittel-10-paragraf-4-ledd-1">For verdipapirsentraler med tillatelse til å yte tilknyttede banktjenester etter verdipapirsentralforordningen artikkel 54 nr. 2 gjelder reglene i <a href="lov/2015-04-10-17/kap20">finansforetaksloven kapittel 20</a> med tilhørende forskrifter.</article><article class="legalP" id="kapittel-10-paragraf-4-ledd-2">Departementet kan i forskrift fastsette at reglene i <a href="lov/2015-04-10-17/kap20">finansforetaksloven kapittel 20</a> med tilhørende forskrifter helt eller delvis skal gjelde også for andre verdipapirsentraler. Departementet kan i tillegg fastsette regler i forskrift som fraviker eller supplerer reglene nevnt i første punktum.</article></article></section><section class="section" data-name="kap11" id="kapittel-11" data-lovdata-URL="NL/lov/2019-03-15-6/KAPITTEL_11"><h2>Kapittel 11. Tilsyn, forvaltningstiltak og sanksjoner mv.</h2><article class="legalArticle" data-lovdata-URL="NL/lov/2019-03-15-6/§11-1" data-name="§11-1" id="kapittel-11-paragraf-1"><h3 class="legalArticleHeader"><span class="legalArticleValue">§ 11-1</span>. <span class="legalArticleTitle">Vedkommende myndighet og tilsyn</span></h3><article class="legalP" id="kapittel-11-paragraf-1-ledd-1">Finanstilsynet er vedkommende myndighet etter verdipapirsentralforordningen artikkel 11.</article><article class="legalP" id="kapittel-11-paragraf-1-ledd-2">Med mindre annet er særskilt bestemt, fører Finanstilsynet tilsyn med at bestemmelsene i loven her overholdes.</article></article><article class="legalArticle" data-lovdata-URL="NL/lov/2019-03-15-6/§11-2" data-name="§11-2" id="kapittel-11-paragraf-2"><h3 class="legalArticleHeader"><span class="legalArticleValue">§ 11-2</span>. <span class="legalArticleTitle">Taushetsplikt om varsling og sanksjoner mv.</span></h3><article class="legalP" id="kapittel-11-paragraf-2-ledd-1">Enhver som utfører arbeid eller tjeneste for Finanstilsynet eller departementet, har taushetsplikt overfor uvedkommende om opplysninger som omhandler tiltak og sanksjoner som knytter seg til overtredelse av regler i loven her eller forskrifter i medhold av loven, så lenge offentliggjøring av opplysningene kan skade finansmarkedenes stabilitet eller en pågående granskning eller påføre de berørte parter uforholdsmessig stor skade. <a href="lov/1967-02-10/§13a">Forvaltningsloven § 13 a</a> får tilsvarende anvendelse så langt den passer. <a href="lov/1967-02-10/§13">Forvaltningsloven § 13</a> første og annet ledd og <a href="lov/1967-02-10/§13b">§ 13 b</a> gjelder ikke for opplysninger som nevnt i første punktum.</article><article class="legalP" id="kapittel-11-paragraf-2-ledd-2">Enhver som utfører arbeid eller tjeneste for Finanstilsynet eller departementet, har taushetsplikt overfor uvedkommende om opplysninger som nevnt i <a href="lov/2019-03-15-6/§8-2">§ 8-2</a> første ledd om varsling, med mindre bruk av opplysningene er nødvendig som ledd i ytterligere undersøkelser av overtredelsen, etterfølgende forvaltningssak eller rettergang. Taushetsplikten etter første punktum gjelder også overfor sakens parter og deres representanter. <a href="lov/1967-02-10/§13">Forvaltningsloven § 13</a> første og annet ledd, <a href="lov/1967-02-10/§13a">§ 13 a</a> og <a href="lov/1967-02-10/§13b">§ 13 b</a> gjelder ikke for opplysninger som nevnt i første punktum.</article></article><article class="legalArticle" data-lovdata-URL="NL/lov/2019-03-15-6/§11-3" data-name="§11-3" id="kapittel-11-paragraf-3"><h3 class="legalArticleHeader"><span class="legalArticleValue">§ 11-3</span>. <span class="legalArticleTitle">Opplysningsplikt overfor Finanstilsynet</span></h3><article class="legalP" id="kapittel-11-paragraf-3-ledd-1">Verdipapirsentraler og foretak i samme konsern har plikt til å gi de opplysningene som Finanstilsynet krever om forhold som angår foretakets virksomhet, samt til å fremvise og utlevere til Finanstilsynet dokumentasjon som angår virksomheten. Første punktum gjelder tilsvarende for kontoførere og andre som utfører arbeid eller oppdrag på vegne av en verdipapirsentral eller en kontofører.</article></article><article class="legalArticle" data-lovdata-URL="NL/lov/2019-03-15-6/§11-4" data-name="§11-4" id="kapittel-11-paragraf-4"><h3 class="legalArticleHeader"><span class="legalArticleValue">§ 11-4</span>. <span class="legalArticleTitle">Meldeplikt om avhendelse av vesentlig del av virksomheten, fusjon og fisjon mv.</span></h3><article class="legalP" id="kapittel-11-paragraf-4-ledd-1">En verdipapirsentral skal sende skriftlig melding til Finanstilsynet om beslutning om å avhende en vesentlig del av verdipapirsentralens virksomhet som nevnt i avsnitt A i vedlegget til verdipapirsentralforordningen og ved fusjon og fisjon. Endringen kan tidligst iverksettes tre måneder etter at Finanstilsynet har mottatt melding som nevnt i første punktum.</article><article class="legalP" id="kapittel-11-paragraf-4-ledd-2">En verdipapirsentral skal sende skriftlig melding til Finanstilsynet om beslutning om å etablere datterselskap i utlandet eller filial i land utenfor EØS-området før etableringen iverksettes.</article></article><article class="legalArticle" data-lovdata-URL="NL/lov/2019-03-15-6/§11-5" data-name="§11-5" id="kapittel-11-paragraf-5"><h3 class="legalArticleHeader"><span class="legalArticleValue">§ 11-5</span>. <span class="legalArticleTitle">Pålegg om retting</span></h3><article class="legalP" id="kapittel-11-paragraf-5-ledd-1">Finanstilsynet kan gi en verdipapirsentral pålegg om retting dersom foretaket opptrer i strid med lov, bestemmelser gitt med hjemmel i lov, vilkår for tillatelsen eller interne retningslinjer fastsatt etter bestemmelser i lov eller forskrift, eget regelverk eller egne forretningsvilkår. Tilsvarende gjelder overfor den som handler på vegne av en verdipapirsentral.</article><article class="legalP" id="kapittel-11-paragraf-5-ledd-2">Finanstilsynet kan gi en kontofører pålegg om retting dersom foretaket opptrer i strid med lov, forskrift eller verdipapirsentralens regelverk. Tilsvarende gjelder overfor den som handler på vegne av en kontofører.</article><article class="legalP" id="kapittel-11-paragraf-5-ledd-3">Finanstilsynet kan gi en forvalter eller annen formidler pålegg om retting dersom vedkommende opptrer i strid med lov, bestemmelser gitt med hjemmel i lov eller vilkår for tillatelse.</article><article class="legalP" id="kapittel-11-paragraf-5-ledd-4">Finanstilsynet kan gi en verdipapirsentral som ikke har Norge som hjemstat, pålegg om retting i de tilfellene som følger av verdipapirsentralforordningen artikkel 24 nr. 5 annet avsnitt.</article><article class="changesToParent">Endret ved lov <a href="lov/2021-06-11-84">11 juni 2021 nr. 84</a> (i kraft 1 juli 2023 iflg. <a href="forskrift/2022-09-02-1527">res. 2 sep 2022 nr. 1527</a>).</article></article><article class="legalArticle" data-lovdata-URL="NL/lov/2019-03-15-6/§11-6" data-name="§11-6" id="kapittel-11-paragraf-6"><h3 class="legalArticleHeader"><span class="legalArticleValue">§ 11-6</span>. <span class="legalArticleTitle">Pålegg om at stemmerettigheter til aksjer ikke kan utøves</span></h3><article class="legalP" id="kapittel-11-paragraf-6-ledd-1">Dersom en aksjeeier som direkte eller indirekte kan øve innflytelse på en verdipapirsentrals ledelse etter verdipapirsentralforordningen artikkel 27 nr. 6, ikke oppfyller kravet om å være skikket etter nevnte bestemmelse eller ikke har underrettet verdipapirsentralen eller Finanstilsynet etter verdipapirsentralforordningen artikkel 27 nr. 7, kan Finanstilsynet gi pålegg om at stemmerettighetene til aksjene ikke kan utøves.</article></article><article class="legalArticle" data-lovdata-URL="NL/lov/2019-03-15-6/§11-7" data-name="§11-7" id="kapittel-11-paragraf-7"><h3 class="legalArticleHeader"><span class="legalArticleValue">§ 11-7</span>. <span class="legalArticleTitle">Tiltak ved brudd på forvalteres plikter</span></h3><article class="legalP" id="kapittel-11-paragraf-7-ledd-1">Dersom noen forvalter en forvalterkonto uten å oppfylle kravene i <a href="lov/2019-03-15-6/§4-3">§ 4-3</a>, kan Finanstilsynet kreve kontoen sperret. Ved sperring mister forvalteren retten til å disponere over de finansielle instrumentene som er registrert på kontoen, herunder til å motta utbetalinger knyttet til de finansielle instrumentene med frigjørende virkning for betaleren. Sperringen er ikke til hinder for gjennomføringen av transaksjoner som er godkjent av Finanstilsynet.</article><article class="legalP" id="kapittel-11-paragraf-7-ledd-2">Første ledd gjelder tilsvarende dersom en forvalter ikke oppfyller sin plikt til å gi opplysninger etter <a href="lov/2019-03-15-6/§4-4">§ 4-4</a> fjerde ledd.</article><article class="legalP" id="kapittel-11-paragraf-7-ledd-3">Departementet kan i forskrift gi nærmere regler om tvangssalg av finansielle instrumenter registrert på forvalterkontoer i de tilfeller der kontoen forvaltes av noen som ikke oppfyller kravene i <a href="lov/2019-03-15-6/§4-3">§ 4-3</a>, eller der forvalteren ikke oppfyller sin plikt etter <a href="lov/2019-03-15-6/§4-4">§ 4-4</a> fjerde ledd.</article></article><article class="legalArticle" data-lovdata-URL="NL/lov/2019-03-15-6/§11-8" data-name="§11-8" id="kapittel-11-paragraf-8"><h3 class="legalArticleHeader"><span class="legalArticleValue">§ 11-8</span>. <span class="legalArticleTitle">Forbud mot å ha ledelsesfunksjon</span></h3><article class="legalP" id="kapittel-11-paragraf-8-ledd-1">Dersom et styremedlem, en daglig leder eller en faktisk leder i en verdipapirsentral eller i en kredittinstitusjon som er utpekt etter verdipapirsentralforordningen artikkel 54, har overtrådt en bestemmelse som nevnt i verdipapirsentralforordningen artikkel 63 nr. 1 og overtredelsen medfører at vedkommende anses uskikket til å ha ledelsesfunksjon i foretaket, kan Finanstilsynet forby vedkommende å ha slike ledelsesfunksjoner. Tilsvarende gjelder overfor andre fysiske personer som kan holdes ansvarlig for overtredelsen.</article></article><article class="legalArticle" data-lovdata-URL="NL/lov/2019-03-15-6/§11-9" data-name="§11-9" id="kapittel-11-paragraf-9"><h3 class="legalArticleHeader"><span class="legalArticleValue">§ 11-9</span>. <span class="legalArticleTitle">Overtredelsesgebyr</span></h3><article class="legalP" id="kapittel-11-paragraf-9-ledd-1">Ved overtredelse av bestemmelse som nevnt i verdipapirsentralforordningen artikkel 63 nr. 1 kan Finanstilsynet ilegge overtredelsesgebyr. Tilsvarende gjelder ved overtredelse av plikten til å underrette verdipapirsentralen eller vedkommende myndigheter om erverv eller avhendelse av aksjer etter verdipapirsentralforordningen artikkel 27 nr. 7 annet avsnitt. Finanstilsynet kan også ilegge overtredelsesgebyr ved overtredelse av <a href="lov/2019-03-15-6/§2-1">§ 2-1</a>, <a href="lov/2019-03-15-6/§3-2">§ 3-2</a> første ledd, <a href="lov/2019-03-15-6/§3-3">§ 3-3</a> annet ledd, <a href="lov/2019-03-15-6/§4-1">§ 4-1</a>, <a href="lov/2019-03-15-6/§4-2">§ 4-2</a>, <a href="lov/2019-03-15-6/§4-3">§ 4-3</a> første og annet ledd, <a href="lov/2019-03-15-6/§4-4">§ 4-4</a> første til femte ledd, § 4-5, <a href="lov/2019-03-15-6/kap5">kapittel 5</a>, <a href="lov/2019-03-15-6/kap6">kapittel 6</a>, <a href="lov/2019-03-15-6/§10-1">§ 10-1</a> første ledd, <a href="lov/2019-03-15-6/§10-2">§ 10-2</a> eller §<a href="lov/2019-03-15-6/§11-3">§ 11-3</a> til <a href="lov/2019-03-15-6/§11-5">11-5</a> eller forskrifter gitt i medhold av disse bestemmelsene.</article><article class="legalP" id="kapittel-11-paragraf-9-ledd-2">Når overtredelsesgebyr kan ilegges foretak etter første ledd, kan overtredelsesgebyr i tillegg ilegges styremedlemmer, daglig leder eller faktisk leder i foretaket dersom vedkommende har utvist forsett eller grov uaktsomhet.</article><article class="legalP" id="kapittel-11-paragraf-9-ledd-3">Foretak kan ilegges overtredelsesgebyr på inntil 167 millioner kroner eller inntil 10 prosent av den samlede årsomsetningen i henhold til siste godkjente årsregnskap. For et morselskap eller et datterselskap av et morselskap som skal utarbeide konsernregnskap etter direktiv <a href="eu/32013l0034">2013/34/EU</a>, skal den samlede omsetningen være den totale årsomsetningen eller tilsvarende inntekt etter relevante regnskapsdirektiver etter siste tilgjengelige konsoliderte årsregnskap godkjent av styret i morselskapet. Overtredelsesgebyret kan fastsettes til inntil to ganger oppnådd fortjeneste som følge av overtredelsen dersom overtredelsesgebyret ved denne beregningen blir høyere enn utmålingen etter første og annet punktum.</article><article class="legalP" id="kapittel-11-paragraf-9-ledd-4">Fysiske personer kan ilegges overtredelsesgebyr på inntil 42 millioner kroner eller inntil to ganger oppnådd fortjeneste som følge av overtredelsen dersom overtredelsesgebyret ved denne beregningen blir høyere.</article><article class="legalP" id="kapittel-11-paragraf-9-ledd-5">Ved forsinket betaling av overtredelsesgebyr påløper det renter etter forsinkelsesrenteloven.</article><article class="legalP" id="kapittel-11-paragraf-9-ledd-6">Adgangen til å ilegge overtredelsesgebyr foreldes fem år etter at overtredelsen er opphørt. Fristen avbrytes ved at Finanstilsynet gir forhåndsvarsel eller fatter vedtak om overtredelsesgebyr.</article><article class="legalP" id="kapittel-11-paragraf-9-ledd-7">Departementet kan i forskrift gi nærmere regler om utmåling av overtredelsesgebyr.</article><article class="changesToParent">Endret ved lov <a href="lov/2021-06-11-84">11 juni 2021 nr. 84</a> (i kraft 1 juli 2023 iflg. <a href="forskrift/2022-09-02-1527">res. 2 sep 2022 nr. 1527</a>).</article></article><article class="legalArticle" data-lovdata-URL="NL/lov/2019-03-15-6/§11-10" data-name="§11-10" id="kapittel-11-paragraf-10"><h3 class="legalArticleHeader"><span class="legalArticleValue">§ 11-10</span>. <span class="legalArticleTitle">Vurderingsmomenter for forbud mot å ha ledelsesfunksjon og vedtak om overtredelsesgebyr</span></h3><article class="legalP" id="kapittel-11-paragraf-10-ledd-1">Ved vurderingen av om det skal nedlegges forbud mot å ha ledelsesfunksjon etter <a href="lov/2019-03-15-6/§11-8">§ 11-8</a> eller ilegges overtredelsesgebyr etter <a href="lov/2019-03-15-6/§11-9">§ 11-9</a>, kan det blant annet tas hensyn til:<ol class="defaultList" type="1"><li data-name="1." value="1"><article class="listArticle" id="kapittel-11-paragraf-10-ledd-1-punkt-1"><article class="legalP" id="kapittel-11-paragraf-10-ledd-1-punkt-1-ledd-1">overtredelsens grovhet og varighet</article></article></li><li data-name="2." value="2"><article class="listArticle" id="kapittel-11-paragraf-10-ledd-1-punkt-2"><article class="legalP" id="kapittel-11-paragraf-10-ledd-1-punkt-2-ledd-1">graden av skyld hos overtrederen</article></article></li><li data-name="3." value="3"><article class="listArticle" id="kapittel-11-paragraf-10-ledd-1-punkt-3"><article class="legalP" id="kapittel-11-paragraf-10-ledd-1-punkt-3-ledd-1">overtrederens økonomiske evne, slik den fremgår av for eksempel et foretaks samlede omsetning eller av en ansvarlig fysisk persons årsinntekt</article></article></li><li data-name="4." value="4"><article class="listArticle" id="kapittel-11-paragraf-10-ledd-1-punkt-4"><article class="legalP" id="kapittel-11-paragraf-10-ledd-1-punkt-4-ledd-1">fordeler som er oppnådd eller tap som er unngått som følge av overtredelsen</article></article></li><li data-name="5." value="5"><article class="listArticle" id="kapittel-11-paragraf-10-ledd-1-punkt-5"><article class="legalP" id="kapittel-11-paragraf-10-ledd-1-punkt-5-ledd-1">tredjeparters tap</article></article></li><li data-name="6." value="6"><article class="listArticle" id="kapittel-11-paragraf-10-ledd-1-punkt-6"><article class="legalP" id="kapittel-11-paragraf-10-ledd-1-punkt-6-ledd-1">graden av samarbeid med myndighetene</article></article></li><li data-name="7." value="7"><article class="listArticle" id="kapittel-11-paragraf-10-ledd-1-punkt-7"><article class="legalP" id="kapittel-11-paragraf-10-ledd-1-punkt-7-ledd-1">tidligere overtredelser begått av personen som er ansvarlig for overtredelsen.</article></article></li></ol></article><article class="legalP" id="kapittel-11-paragraf-10-ledd-2">De samme momentene kan hensyntas ved utmålingen av overtredelsesgebyr.</article></article><article class="legalArticle" data-lovdata-URL="NL/lov/2019-03-15-6/§11-11" data-name="§11-11" id="kapittel-11-paragraf-11"><h3 class="legalArticleHeader"><span class="legalArticleValue" data-legalArea="31.16">§ 11-11</span>. <span class="legalArticleTitle">Straff</span></h3><article class="legalP" id="kapittel-11-paragraf-11-ledd-1">Med bøter eller fengsel inntil 1 år straffes den som grovt eller gjentatte ganger forsettlig eller uaktsomt overtrer bestemmelsene som nevnt i <a href="lov/2019-03-15-6/§11-9">§ 11-9</a> første ledd.</article><article class="legalP" id="kapittel-11-paragraf-11-ledd-2">Tillitsvalgte, ansatte og revisor i foretak som driver verdipapirsentral og som forsettlig eller uaktsomt overtrer bestemmelsene i <a href="lov/2019-03-15-6/§10-2">§ 10-2</a>, straffes med bøter og under særlig skjerpende omstendigheter med fengsel inntil tre måneder.</article></article></section><section class="section" data-name="kap12" id="kapittel-12" data-lovdata-URL="NL/lov/2019-03-15-6/KAPITTEL_12"><h2>Kapittel 12. Ikrafttredelse, overgangsregler og endringer i andre lover</h2><article class="legalArticle" data-lovdata-URL="NL/lov/2019-03-15-6/§12-1" data-name="§12-1" id="kapittel-12-paragraf-1"><h3 class="legalArticleHeader"><span class="legalArticleValue">§ 12-1</span>. <span class="legalArticleTitle">Ikrafttredelse og overgangsregler</span></h3><article class="legalP" id="kapittel-12-paragraf-1-ledd-1">Loven gjelder fra den tid<sup class="footnotereference" data-footnotereferencevalue="1" data-unique-footnote-counter="1">1</sup> Kongen bestemmer. De ulike bestemmelsene i loven kan settes i kraft til ulik tid.</article><article class="legalP" id="kapittel-12-paragraf-1-ledd-2">Når loven trer i kraft oppheves <a href="lov/2002-07-05-64">lov 5. juli 2002 nr. 64</a> om registrering av finansielle instrumenter. De ulike bestemmelsene i loven kan oppheves til ulik tid.</article><article class="legalP" id="kapittel-12-paragraf-1-ledd-3">Departementet kan gi overgangsregler.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1 jan 2020 iflg. <a href="forskrift/2019-12-06-1656">res. 6 des 2019 nr. 1656</a>.</article></footer></article><article class="legalArticle" data-lovdata-URL="NL/lov/2019-03-15-6/§12-2" data-name="§12-2" id="kapittel-12-paragraf-2"><h3 class="legalArticleHeader"><span class="legalArticleValue">§ 12-2</span>. <span class="legalArticleTitle">Endringer i andre lover</span></h3><article class="legalP" id="kapittel-12-paragraf-2-ledd-1">Fra den tid loven her trer i kraft, gjøres følgende endringer i andre lover: – – –</article></article></section></main></body></html>