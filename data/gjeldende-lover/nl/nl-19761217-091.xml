<!DOCTYPE html><html lang="no"><head><title>Lov om Norges økonomiske sone [økonomiske soneloven]</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1976-12-17-91</dd><dt class="dokid">DokumentID</dt><dd class="dokid">NL/lov/1976-12-17-91</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">1976-12-17</dd><dt class="lastChangeInForce">Ikrafttredelse av siste endring</dt><dd class="lastChangeInForce">2017-07-01</dd><dt class="lastChangedBy">Sist endret ved</dt><dd class="lastChangedBy"><a href="lov/2017-06-16-73">lov/2017-06-16-73</a> fra 2017-07-01</dd><dt class="legalArea">Rettsområde</dt><dd class="legalArea"><ul><li><a href="legal-areas/09" title="Fiskeri- og fangstrett og havbruk">Fiskeri- og fangstrett og havbruk</a> &gt; <a href="legal-areas/09.03" title="Fiskeri">Fiskeri</a></li> <li><a href="legal-areas/17" title="Internasjonal rett">Internasjonal rett</a> &gt; <a href="legal-areas/17.02" title="Havrett">Havrett</a></li> <li><a href="legal-areas/29" title="Stats-, statsforfatnings- og statsborgerrett">Stats-, statsforfatnings- og statsborgerrett</a> &gt; <a href="legal-areas/29.03" title="Grenser">Grenser</a></li> <li><a href="legal-areas/32" title="Svalbard og biland">Svalbard og biland</a> &gt; <a href="legal-areas/32.03" title="Fiske">Fiske</a></li></ul></dd><dt class="lastupdated">Rettet</dt><dd class="lastupdated">2021-08-27 (faglige fotnoter fjernet, struktur, UU-tilpasset)</dd><dt class="titleShort">Korttittel</dt><dd class="titleShort">Økonomiske soneloven – øksonl</dd><dt class="title">Tittel</dt><dd class="title">Lov om Norges økonomiske sone [økonomiske soneloven]</dd><dt class="miscInformation">Annet om dokumentet</dt><dd class="miscInformation">Jf. <a href="lov/2008-06-06-37/§20">lover 6 juni 2008 nr. 37 § 20</a>, <a href="lov/2011-06-24-39/§2">24 juni 2011 nr. 39 § 2</a> (2).</dd><dt class="refid">RefID</dt><dd class="refid">lov/1976-12-17-91</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om Norges økonomiske sone [økonomiske soneloven]</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li><li><a href="#paragraf-5">§ 5.</a></li><li><a href="#paragraf-6">§ 6.</a></li><li><a href="#paragraf-7">§ 7.</a></li><li><a href="#paragraf-8">§ 7 a.</a></li><li><a href="#paragraf-9">§ 7 b.</a></li><li><a href="#paragraf-10">§ 8.</a></li><li><a href="#paragraf-11">§ 9.</a></li><li><a href="#paragraf-12">§ 10.</a></li><li><a href="#paragraf-13">§ 11.</a></li></ul></li></ul></dd></dl></header><main class="documentBody" data-lovdata-URL="NL/lov/1976-12-17-91" id="dokument"><h1>Lov om Norges økonomiske sone [økonomiske soneloven]</h1><article class="legalArticle" data-lovdata-URL="NL/lov/1976-12-17-91/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Det opprettes en økonomisk sone i havområdene utenfor Kongeriket Norge. Kongen fastsetter tidspunktet for opprettelsen av den økonomiske sone, og hvilke havområder den skal omfatte.</article><article class="legalP" id="paragraf-1-ledd-2">Yttergrensen for den økonomiske sone trekkes i en avstand av 200 nautiske mil (én nautisk mil = 1852 meter) fra de grunnlinjer som til enhver tid er fastsatt, likevel ikke ut over midtlinjen i forhold til andre stater med mindre annet følger av overenskomst med vedkommende stat.</article><article class="legalP" id="paragraf-1-ledd-3">Opprettelsen av økonomisk sone medfører ingen endring i reglene for Norges sjøterritorium.</article><article class="changesToParent">Endret ved <a href="lov/2006-06-30-60">lov 30 juni 2006 nr. 60</a> (ikr. 1 juli 2006 iflg. <a href="forskrift/2006-06-30-741">res. 30 juni 2006 nr. 741</a>).</article></article><article class="legalArticle" data-lovdata-URL="NL/lov/1976-12-17-91/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Opprettelse av den økonomiske sone berører ikke retten til skipsfart i eller overflyging over vedkommende havområder eller retten til å legge undersjøiske kabler og rørledninger.</article><article class="legalP" id="paragraf-2-ledd-2">Opprettelse av den økonomiske sone endrer ikke innholdet i eller anvendelsesområdet for <a href="lov/1963-06-21-12">lov 21. juni 1963 nr. 12</a> om vitenskapelig utforskning og undersøkelse etter og utnyttelse av andre undersjøiske naturforekomster enn petroleumsforekomster og <a href="lov/1996-11-29-72">lov 29. november 1996 nr. 72</a> om petroleumsvirksomhet eller forskrifter gitt i medhold av disse lover.</article><article class="changesToParent">Endret ved <a href="lov/1985-03-22-11">lover 22 mars 1985 nr. 11</a>, <a href="lov/2006-06-30-60">30 juni 2006 nr. 60</a> (ikr. 1 juli 2006 iflg. <a href="forskrift/2006-06-30-741">res. 30 juni 2006 nr. 741</a>).</article></article><article class="legalArticle" data-lovdata-URL="NL/lov/1976-12-17-91/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Det er forbudt å drive fiske eller fangst eller annen utnyttelse av viltlevende marine ressurser innenfor den økonomiske sonen for den som ikke faller inn under <a href="lov/1999-03-26-15/§5">deltakerloven § 5</a>. Bestemmelsene i <a href="lov/2008-06-06-37/kap4a">havressurslova kapittel 4 a</a> gjelder tilsvarende i den økonomiske sone.</article><article class="legalP" id="paragraf-3-ledd-2">Bestemmelsene i første ledd gjelder med mindre annet følger av forskrifter gitt med hjemmel i paragrafene 4 eller 6 i denne lov.</article><article class="changesToParent">Endret ved <a href="lov/2003-06-27-57">lover 27 juni 2003 nr. 57</a> (ikr. 1 jan 2004 iflg. <a href="forskrift/2003-06-27-798">res. 27 juni 2003 nr. 798</a>), <a href="lov/2008-06-06-37">6 juni 2008 nr. 37</a> (ikr. 1 jan 2009 iflg. <a href="forskrift/2008-12-12-1355">res. 12 des 2008 nr. 1355</a>), <a href="lov/2013-05-31-24">31 mai 2013 nr. 24</a> (ikr. 1 jan 2014 iflg. <a href="forskrift/2013-05-31-540">res. 31 mai 2013 nr. 540</a>), <a href="lov/2017-06-16-73">16 juni 2017 nr. 73</a> (ikr. 1 juli 2017 iflg. <a href="forskrift/2017-06-16-747">res. 16 juni 2017 nr. 747</a>).</article></article><article class="legalArticle" data-lovdata-URL="NL/lov/1976-12-17-91/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Kongen kan gi forskrifter om fiske og fangst og annen utnyttelse av viltlevende marine ressurser i den økonomiske sone, herunder om<ol class="defaultList" type="a"><li data-name="a." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">største tillatte fangstmengde og fangstinnsats, samlet og for bestemte fiskeslag og bestemte områder,</article></article></li><li data-name="b." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">adgang for fiskere fra andre stater til å fiske andeler av tillatte fangstkvanta, og om vilkårene for slikt fiske,</article></article></li><li data-name="c." value="3"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">tiltak for å sikre en rasjonell og forsvarlig utøving av fisket, herunder bestemmelser om antall fartøyer, fartøystørrelse, redskapsbruk, redskapsbegrensninger, fredningstider, samt trålfrie soner og andre områdebegrensninger,</article></article></li><li data-name="d." value="4"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">andre tiltak til vern og fremme av bestander av fisk, skalldyr og de levende ressurser for øvrig.</article></article></li></ol></article><article class="changesToParent">Endret ved <a href="lov/2008-06-06-37">lov 6 juni 2008 nr. 37</a> (ikr. 1 jan 2009 iflg. <a href="forskrift/2008-12-12-1355">res. 12 des 2008 nr. 1355</a>).</article></article><article class="legalArticle" data-lovdata-URL="NL/lov/1976-12-17-91/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Inntil den økonomiske sone er iverksatt, kan Kongen for de områder som er nevnt i <a href="lov/1976-12-17-91/§1">§ 1</a>, fastsette midlertidige bestemmelser til vern om fiskebestanden, begrensning av utenlandsk fiske og sikring av en rasjonell og forsvarlig utøving av fisket.</article></article><article class="legalArticle" data-lovdata-URL="NL/lov/1976-12-17-91/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Kongen kan gjøre unntak fra bestemmelsene i <a href="lov/1976-12-17-91/§3">§§ 3</a>, <a href="lov/1976-12-17-91/§4">4</a> og <a href="lov/1976-12-17-91/§5">5</a> eller forskrift gitt i medhold av disse i området mellom 12 nautiske mil og 200 nautiske mil når dette er nødvendig av hensyn til overenskomst med fremmed stat eller hvor særlige hensyn tilsier det. Slike unntak kan også gjøres gjeldende innenfor 12 nautiske mil for så vidt angår områder der bestemmelsene i <a href="lov/2008-06-06-37/kap4a">havressurslova kapittel 4 a</a> ikke er iverksatt.</article><article class="changesToParent">Endret ved <a href="lov/2003-06-27-57">lover 27 juni 2003 nr. 57</a> (ikr. 1 jan 2004 iflg. <a href="forskrift/2003-06-27-798">res. 27 juni 2003 nr. 798</a>), <a href="lov/2013-05-31-24">31 mai 2013 nr. 24</a> (ikr. 1 jan 2014 iflg. <a href="forskrift/2013-05-31-540">res. 31 mai 2013 nr. 540</a>), <a href="lov/2017-06-16-73">16 juni 2017 nr. 73</a> (ikr. 1 juli 2017 iflg. <a href="forskrift/2017-06-16-747">res. 16 juni 2017 nr. 747</a>).</article></article><article class="legalArticle" data-lovdata-URL="NL/lov/1976-12-17-91/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Kongen kan innen folkerettens grenser fastsette nærmere bestemmelser for sonen, herunder om<ol class="defaultList" type="a"><li data-name="a." value="1"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">miljøvern,</article></article></li><li data-name="b." value="2"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">vitenskapelige undersøkelser,</article></article></li><li data-name="c." value="3"><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">faste eller midlertidige kunstige øyer, installasjoner, herunder kunstige havneanlegg, og andre konstruksjoner,</article></article></li><li data-name="d." value="4"><article class="listArticle" id="paragraf-7-ledd-1-punkt-4"><article class="legalP" id="paragraf-7-ledd-1-punkt-4-ledd-1">kabler og rørledninger,</article></article></li><li data-name="e." value="5"><article class="listArticle" id="paragraf-7-ledd-1-punkt-5"><article class="legalP" id="paragraf-7-ledd-1-punkt-5-ledd-1">utforskning og utnytting av sonen for andre økonomiske formål, herunder produksjon av energi.</article></article></li></ol></article></article><article class="legalArticle" data-lovdata-URL="NL/lov/1976-12-17-91/§7a" data-name="§7a" id="paragraf-8"><h2 class="legalArticleHeader"><span class="legalArticleValue">§ 7 a</span>.</h2><article class="legalP" id="paragraf-8-ledd-1">Ved forsettlig eller uaktsom overtredelse av bestemmelser gitt i eller i medhold av denne loven, kan det ilegges overtredelsesgebyr. Ved overtredelse av bestemmelser gitt i medhold av denne loven, kan det bare ilegges overtredelsesgebyr når dette går fram av forskriften.</article><article class="legalP" id="paragraf-8-ledd-2">Hvis noen som handler på vegne av et foretak har overtrådt en bestemmelse gitt i eller i medhold av denne loven, kan foretaket ilegges et overtredelsesgebyr. Det gjelder selv om ingen enkeltperson kan ilegges overtredelsesgebyr.</article><article class="legalP" id="paragraf-8-ledd-3">Overtredelsesgebyret kan ilegges etter faste satser eller utmåles i hvert enkelt tilfelle. Ved fastsettelsen av gebyret kan det blant annet tas hensyn til fortjenesten eller den potensielle fortjenesten som den ansvarlige har hatt ved overtredelsen, hvor alvorlig overtredelsen er og ekstra kostnader som kontrolltiltak og behandling av saken har medført.</article><article class="legalP" id="paragraf-8-ledd-4">Kongen kan i forskrift gi nærmere regler om fastsettelse av overtredelsesgebyr og bestemmelser om renter og tilleggsgebyr dersom overtredelsesgebyret ikke blir betalt ved forfall.</article><article class="legalP" id="paragraf-8-ledd-5">Endelig vedtak om overtredelsesgebyr er tvangsgrunnlag for utlegg. Overtredelsesgebyr kan også kreves inn gjennom salgslaget ved motregning i fangstoppgjør. Domstolene kan prøve størrelsen på gebyret.</article><article class="changesToParent">Tilføyd ved <a href="lov/2013-05-31-24">lov 31 mai 2013 nr. 24</a> (ikr. 1 jan 2014 iflg. <a href="forskrift/2013-05-31-540">res. 31 mai 2013 nr. 540</a>).</article></article><article class="legalArticle" data-lovdata-URL="NL/lov/1976-12-17-91/§7b" data-name="§7b" id="paragraf-9"><h2 class="legalArticleHeader"><span class="legalArticleValue">§ 7 b</span>.</h2><article class="legalP" id="paragraf-9-ledd-1">For å sikre at bestemmelser gitt i eller i medhold av denne loven, eller plikt fastsatt i medhold av denne loven, blir oppfylt, kan det ilegges tvangsmulkt.</article><article class="legalP" id="paragraf-9-ledd-2">Tvangsmulkten er en løpende mulkt som går fra en særskilt fastsatt frist for oppfyllelse av et pålegg, dersom denne fristen er utløpt uten at pålegget er oppfylt. Departementet kan i særlige tilfeller redusere eller frafalle påløpt mulkt.</article><article class="legalP" id="paragraf-9-ledd-3">Kongen kan i forskrift gi nærmere regler om fastsettelse, gjennomføring og tidsrom tvangsmulkten skal gjelde for, og bestemmelser om rente og tilleggsgebyr dersom tvangsmulkten ikke blir betalt ved forfall.</article><article class="legalP" id="paragraf-9-ledd-4">Tvangsmulkt kan kreves inn gjennom salgslaget ved motregning i fangstoppgjør.</article><article class="changesToParent">Tilføyd ved <a href="lov/2013-05-31-24">lov 31 mai 2013 nr. 24</a> (ikr. 1 jan 2014 iflg. <a href="forskrift/2013-05-31-540">res. 31 mai 2013 nr. 540</a>).</article></article><article class="legalArticle" data-lovdata-URL="NL/lov/1976-12-17-91/§8" data-name="§8" id="paragraf-10"><h2 class="legalArticleHeader"><span class="legalArticleValue" data-legalArea="31.01.12">§ 8</span>.</h2><article class="legalP" id="paragraf-10-ledd-1">Den som forsettlig eller uaktsomt overtrer bestemmelser gitt i eller i medhold av denne lov, straffes med bøter.</article><article class="legalP" id="paragraf-10-ledd-2">Forsøk straffes på samme måte som fullbyrdet overtredelse.</article><article class="legalP" id="paragraf-10-ledd-3">Fartøyføreren kan vedta forelegg på oppdragsgiverens vegne. Oppdragsgiveren kan også ilegges straff i sak som reises mot fartøyføreren.</article><article class="legalP" id="paragraf-10-ledd-4">Når straffansvar kan gjøres gjeldende mot fartøyføreren for en handling noen av mannskapet på et fartøy har begått, kan den underordnede bare straffes for forsettlig overtredelse. Ved avgjørelsen av om den underordnede skal straffes, skal det særlig tas hensyn til den preventive virkningen av straffen, hvor grov overtredelsen er, og om vedkommende har hatt eller kunne ha oppnådd fordel ved overtredelsen.</article><article class="changesToParent">Endret ved <a href="lov/1983-06-03-40">lover 3 juni 1983 nr. 40</a>, <a href="lov/1991-07-20-66">20 juli 1991 nr. 66</a>, <a href="lov/1997-06-13-42">13 juni 1997 nr. 42</a> (ikr. 5 nov 1999 iflg. <a href="forskrift/1999-11-05-1143">res. 5 nov 1999 nr. 1143</a>), <a href="lov/2008-06-06-37">6 juni 2008 nr. 37</a> (ikr. 1 jan 2009 iflg. <a href="forskrift/2008-12-12-1355">res. 12 des 2008 nr. 1355</a>), <a href="lov/2015-06-19-65">19 juni 2015 nr. 65</a> (ikr. 1 okt 2015).</article></article><article class="legalArticle" data-lovdata-URL="NL/lov/1976-12-17-91/§9" data-name="§9" id="paragraf-11"><h2 class="legalArticleHeader"><span class="legalArticleValue">§ 9</span>.</h2><article class="legalP" id="paragraf-11-ledd-1">Ved overtredelse av bestemmelser gitt i eller i medhold av denne lov kan inndras fartøy som er brukt ved overtredelsen, og tilbehør, fangst og redskap som er om bord, uansett hvem som er eier. I stedet for tingen kan verdien helt eller delvis inndras hos den skyldige eller hos den han har handlet på vegne av, eller hos eieren. Det kan bestemmes at panterett og andre rettigheter i ting som inndras helt eller delvis faller bort. Bestemmelsene i <a href="lov/2005-05-20-28/§74">straffelovens § 74</a> får tilsvarende anvendelse. Når lovlig eller ulovlig fangst er blandet sammen, kan hele fangsten inndras.</article><article class="changesToParent">Tilføyd ved <a href="lov/1983-06-03-40">lov 3 juni 1983 nr. 40</a>, endret ved <a href="lov/2015-06-19-65">lov 19 juni 2015 nr. 65</a> (ikr. 1 okt 2015).</article></article><article class="legalArticle" data-lovdata-URL="NL/lov/1976-12-17-91/§10" data-name="§10" id="paragraf-12"><h2 class="legalArticleHeader"><span class="legalArticleValue">§ 10</span>.</h2><article class="legalP" id="paragraf-12-ledd-1">Kongen kan for en overgangsperiode eller etter avtale med fremmed stat fastsette begrensninger i anvendelsen av <a href="lov/1976-12-17-91/§8">§ 8</a> og <a href="lov/1976-12-17-91/§9">§ 9</a>.</article><article class="changesToParent">Tilføyd ved <a href="lov/1983-06-03-40">lov 3 juni 1983 nr. 40</a>.</article></article><article class="legalArticle" data-lovdata-URL="NL/lov/1976-12-17-91/§11" data-name="§11" id="paragraf-13"><h2 class="legalArticleHeader"><span class="legalArticleValue">§ 11</span>.</h2><article class="legalP" id="paragraf-13-ledd-1">Denne lov trer i kraft straks.</article><article class="changesToParent">Endret ved <a href="lov/1983-06-03-40">lov 3 juni 1983 nr. 40</a>.</article></article></main></body></html>