<!DOCTYPE html><html lang="no"><head><title>Lov om kontroll med eksport av strategiske varer, tjenester og teknologi m.v. [eksportkontrolloven]</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1987-12-18-93</dd><dt class="dokid">DokumentID</dt><dd class="dokid">NL/lov/1987-12-18-93</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="dateInForce">I kraft fra</dt><dd class="dateInForce">1987-12-18</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-07-01</dd><dt class="lastChangedBy">Sist endret ved</dt><dd class="lastChangedBy"><a href="lov/2021-06-18-127">lov/2021-06-18-127</a> fra 2021-07-01</dd><dt class="legalArea">Rettsområde</dt><dd class="legalArea"><ul><li><a href="legal-areas/23" title="Næringsrett">Næringsrett</a> &gt; <a href="legal-areas/23.06" title="Inn- og utførsel">Inn- og utførsel</a></li> <li><a href="legal-areas/29" title="Stats-, statsforfatnings- og statsborgerrett">Stats-, statsforfatnings- og statsborgerrett</a> &gt; <a href="legal-areas/29.01" title="Forsvaret">Forsvaret</a></li></ul></dd><dt class="lastupdated">Rettet</dt><dd class="lastupdated">2021-07-01 (faglige fotnoter fjernet)</dd><dt class="titleShort">Korttittel</dt><dd class="titleShort">Eksportkontrolloven – ekspktrl</dd><dt class="title">Tittel</dt><dd class="title">Lov om kontroll med eksport av strategiske varer, tjenester og teknologi m.v. [eksportkontrolloven]</dd><dt class="miscInformation">Annet om dokumentet</dt><dd class="miscInformation">Lovens tittel endret ved lov <a href="lov/1990-06-22-35">22 juni 1990 nr. 35</a>.</dd><dt class="refid">RefID</dt><dd class="refid">lov/1987-12-18-93</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om kontroll med eksport av strategiske varer, tjenester og teknologi m.v. [eksportkontrolloven]</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li><li><a href="#paragraf-5">§ 5.</a></li><li><a href="#paragraf-6">§ 6. (Opphevet)</a></li><li><a href="#paragraf-7">§ 7.</a></li><li><a href="#paragraf-8">§ 8.</a></li></ul></li></ul></dd></dl></header><main class="documentBody" data-lovdata-URL="NL/lov/1987-12-18-93" id="dokument"><h1>Lov om kontroll med eksport av strategiske varer, tjenester og teknologi m.v. [eksportkontrolloven]</h1><article class="legalArticle" data-lovdata-URL="NL/lov/1987-12-18-93/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Kongen kan bestemme at varer og teknologi som kan være av betydning for andre lands utvikling, produksjon eller anvendelse av produkter til militært bruk eller som direkte kan tjene til å utvikle et lands militære evne, samt varer og teknologi som kan benyttes til å utøve terrorhandlinger, jf. <a href="lov/2005-05-20-28/§131">straffeloven § 131</a>, ikke må utføres fra Norge uten særskilt tillatelse. Det kan også settes forbud mot at det uten særskilt tillatelse ytes tjenester som nevnt i første punktum. Det kan settes vilkår for tillatelsene.</article><article class="legalP" id="paragraf-1-ledd-2">Kongen kan likeså sette forbud mot at personer som har bopel eller oppholdssted i Norge og norske selskaper, stiftelser og sammenslutninger uten særskilt tillatelse driver handel med, formidler eller på annen måte bistår ved salg av våpen og militært materiell fra et fremmed land til et annet. Tilsvarende gjelder for strategiske varer og teknologi som er nærmere angitt i forskrift.</article><article class="legalP" id="paragraf-1-ledd-3">Loven gjelder for Svalbard og Jan Mayen. Kongen kan gi forskrift om lovens anvendelse for de norske bilandene.</article><article class="legalP" id="paragraf-1-ledd-4">Kongen gir nærmere forskrifter til utfylling og gjennomføring av loven.</article><article class="changesToParent">Endret ved <a href="lov/1990-06-22-35">lover 22 juni 1990 nr. 35</a>, <a href="lov/2005-06-17-56">17 juni 2005 nr. 56</a> (ikr. 1 juli 2005 iflg. <a href="forskrift/2005-06-17-632">res. 17 juni 2005 nr. 632</a>), <a href="lov/2015-06-19-65">19 juni 2015 nr. 65</a> (ikr. 1 okt 2015), <a href="lov/2021-04-16-18">16 april 2021 nr. 18</a> (ikr. 16 april 2021 iflg. <a href="forskrift/2021-04-16-1182">res. 16 april 2021 nr. 1182</a>).</article></article><article class="legalArticle" data-lovdata-URL="NL/lov/1987-12-18-93/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Enhver plikter å gi departementet den bistand og de opplysninger som kreves for å kontrollere at bestemmelsene i loven eller i forskriftene gitt i medhold av den blir fulgt.</article><article class="legalP" id="paragraf-2-ledd-2">Til dette formål kan departementet foreta inspeksjon og kreve innsyn i registrerte regnskapsopplysninger, regnskapsmateriale, forretningspapirer og andre dokumenter som kan ha betydning. Departementet kan foreta kontrollen selv eller la oppnevnte sakkyndige gjøre det. I forbindelse med kontrollen skal departementet få tilgang til kontor- og bedriftslokaler og nødvendig hjelp og rettledning. Klage etter <a href="lov/1967-02-10/§14">forvaltningslovens §§ 14</a> og <a href="lov/1967-02-10/§15">15</a> har ikke oppsettende virkning med mindre underinstansen eller klageinstansen fastsetter det.</article><article class="legalP" id="paragraf-2-ledd-3">Pliktene etter første og annet ledd gjelder uten hinder av lovbestemt taushetsplikt.</article><article class="legalP" id="paragraf-2-ledd-4">Med de unntak som følger av bestemmelsene foran, har enhver taushetsplikt om det de får kunnskap om etter denne lov. Taushetsplikten er likevel ikke til hinder for<ol class="defaultList" type="1"><li data-name="1." value="1"><article class="listArticle" id="paragraf-2-ledd-4-punkt-1"><article class="legalP" id="paragraf-2-ledd-4-punkt-1-ledd-1">at opplysningen brukes for å oppnå det formål de er gitt eller innhentet for, bl.a. kan de brukes i forbindelse med saksforberedelse, avgjørelse, gjennomføring av avgjørelsen, oppfølging og kontroll,</article></article></li><li data-name="2." value="2"><article class="listArticle" id="paragraf-2-ledd-4-punkt-2"><article class="legalP" id="paragraf-2-ledd-4-punkt-2-ledd-1">at opplysningene er tilgjengelige for andre tjenestemenn innen organet eller etaten i den utstrekning som trengs for en hensiktsmessig arbeids- og arkivordning, bl.a. til bruk av veiledning i andre saker,</article></article></li><li data-name="3." value="3"><article class="listArticle" id="paragraf-2-ledd-4-punkt-3"><article class="legalP" id="paragraf-2-ledd-4-punkt-3-ledd-1">at forvaltningsorganet gir andre forvaltningsorganer opplysninger om et foretaks forbindelse med organet og om avgjørelser som er truffet når det er nødvendig for å fremme avgiverorganets oppgaver etter denne lov,</article></article></li><li data-name="4." value="4"><article class="listArticle" id="paragraf-2-ledd-4-punkt-4"><article class="legalP" id="paragraf-2-ledd-4-punkt-4-ledd-1">at forvaltningsorganet anmelder eller gir opplysninger om lovbrudd til påtalemyndigheten eller vedkommende kontrollmyndighet, når det finnes ønskelig av allmenne omsyn eller forfølgning av lovbruddet har naturlig sammenheng med avgiverorganets oppgaver,</article></article></li><li data-name="5." value="5"><article class="listArticle" id="paragraf-2-ledd-4-punkt-5"><article class="legalP" id="paragraf-2-ledd-4-punkt-5-ledd-1">at forvaltningsorganet gir et annet forvaltningsorgan opplysninger (samordning) som forutsatt i lov om Oppgaveregisteret.</article></article></li></ol></article><article class="legalP" id="paragraf-2-ledd-5">Departementet kan videre bestemme at offentlige organer som har med fastsettingen av formues- og inntektsskatt og kontrollen med merverdiavgiften å gjøre, skal få adgang til å gjøre seg kjent med de opplysninger som er gitt etter denne lov.</article><article class="legalP" id="paragraf-2-ledd-6"><a href="lov/1967-02-10/§13">Forvaltningsloven §§ 13</a> til <a href="lov/1967-02-10/§13e">13 e</a> og <a href="lov/1967-02-10/§13g">13 g</a> gjelder ikke.</article><article class="changesToParent">Endret ved <a href="lov/1997-06-06-35">lover 6 juni 1997 nr. 35</a> (ikr. 1 nov 1997), <a href="lov/1998-07-17-56">17 juli 1998 nr. 56</a> (ikr. 1 jan 1999), <a href="lov/2016-05-27-14">27 mai 2016 nr. 14</a> (ikr. 1 jan 2017 iflg. <a href="forskrift/2016-05-27-531">res. 27 mai 2016 nr. 531</a>), <a href="lov/2021-06-18-127">18 juni 2021 nr. 127</a> (ikr. 1 juli 2021 iflg. <a href="forskrift/2021-06-18-2026">res. 18 juni 2021 nr. 2026</a>).</article></article><article class="legalArticle" data-lovdata-URL="NL/lov/1987-12-18-93/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Departementet kan kreve beslag i regnskapsmateriale m.v. som nevnt i <a href="lov/1987-12-18-93/§2">§ 2</a> annet ledd. Er det grunn til å tro at det finnes slikt materiale, og gir forholdene ellers grunn til det, kan departementet kreve ransaking av kontorlokale og alle andre steder som ikke er privat hjem.</article><article class="legalP" id="paragraf-3-ledd-2">Krav om ransaking eller beslag skal rettes til politiet. Om den videre behandling av kravet gjelder reglene i straffeprosessloven så langt de passer. Den kravet rettes mot skal ha partsrettigheter etter straffeprosessloven og i den grad det er nødvendig for virksomheten, tilgang til det beslaglagte. Han blir likevel ikke av den grunn å regne som siktet for en straffbar handling. <a href="lov/1981-05-22-25/§204">Straffeprosesslovens § 204</a> gjelder tilsvarende. Retten avgjør uten hensyn til § 212 første ledd i straffeprosessloven hvilke dokumenter mm. som retten skal se igjennom.</article><article class="changesToParent">Endret ved <a href="lov/1998-07-17-56">lov 17 juli 1998 nr. 56</a> (ikr. 1 jan 1999).</article></article><article class="legalArticle" data-lovdata-URL="NL/lov/1987-12-18-93/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Når departementet krever ransaking eller beslag for å få opplysninger om et forhold som vedkommende er siktet eller tiltalt for, skal kravet behandles i særskilt sak etter reglene i <a href="lov/1987-12-18-93/§3">§ 3</a> annet ledd. Det samme gjelder når departementet krever å få se dokumenter mm. som ligger hos retten eller påtalemyndigheten uten at det er avgjort om de kan brukes i straffesaken. Hvis retten godtar kravet fra departementet, kan den sette som vilkår at opplysningene ikke skal benyttes i forbindelse med etterforskningen i straffesaken før det er endelig avgjort om påtalemyndigheten kan benytte dem i denne saken. Får påtalemyndigheten ikke medhold i sitt krav, kan departementet ikke gi opplysningene eller dokumentene videre til påtalemyndigheten med mindre det er lovlig etter de regler som ellers gjelder deres taushetsplikt ved straffbare handlinger.</article></article><article class="legalArticle" data-lovdata-URL="NL/lov/1987-12-18-93/§5" data-name="§5" id="paragraf-5"><h2 class="legalArticleHeader"><span class="legalArticleValue" data-legalArea="31.16">§ 5</span>.</h2><article class="legalP" id="paragraf-5-ledd-1">Dersom forholdet ikke rammes av strengere straffebud, straffes med bøter eller med fengsel inntil fem år eller med begge deler den som:<ol class="defaultList" type="1"><li data-name="1." value="1"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">utfører varer, teknologi eller tjenester i strid med denne lov eller forskrift som er gitt i medhold av den, eller</article></article></li><li data-name="2." value="2"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">overtrer noe vilkår som er satt i medhold av denne lov, eller</article></article></li><li data-name="3." value="3"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">muntlig eller skriftlig gir uriktige opplysninger om forhold som er av betydning for adgangen til å utføre varer, teknologi eller tjenester når det skjer <ol class="defaultList" type="a"><li data-name="a." value="1"><article class="listArticle" id="paragraf-5-ledd-1-punkt-3-ledd-1-punkt-1"><article class="legalP" id="paragraf-5-ledd-1-punkt-3-ledd-1-punkt-1-ledd-1">i erklæring avgitt til bruk for offentlig myndighet eller noen som handler på vegne av offentlig myndighet, i anledning av utførsel eller søknad om tillatelse til utførsel,</article></article></li><li data-name="b." value="2"><article class="listArticle" id="paragraf-5-ledd-1-punkt-3-ledd-1-punkt-2"><article class="legalP" id="paragraf-5-ledd-1-punkt-3-ledd-1-punkt-2-ledd-1">i erklæring som skal sette en annen i stand til å gi slik erklæring som er nevnt under punkt a, eller</article></article></li></ol></article></article></li><li data-name="4." value="4"><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">på annen måte overtrer bestemmelser som er gitt i eller i medhold av denne lov.</article></article></li></ol></article><article class="legalP" id="paragraf-5-ledd-2">Uaktsom overtredelse som nevnt i første ledd, straffes med bøter eller fengsel inntil to år.</article><article class="changesToParent">Endret ved <a href="lov/2015-06-19-65">lov 19 juni 2015 nr. 65</a> (ikr. 1 okt 2015).</article></article><article class="legalArticle" data-lovdata-URL="NL/lov/1987-12-18-93/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">(Opphevet)</span></h2><article class="changesToParent">Opphevet ved <a href="lov/1991-07-20-66">lov 20 juli 1991 nr. 66</a>.</article></article><article class="legalArticle" data-lovdata-URL="NL/lov/1987-12-18-93/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Departementet kan pålegge et foretak eller en person som ikke oppfyller sin opplysningsplikt etter <a href="lov/1987-12-18-93/§2">§ 2</a> en daglig, løpende mulkt, inntil opplysningsplikten er oppfylt.</article><article class="legalP" id="paragraf-7-ledd-2">Tvangsmulktens størrelse fastsettes under hensyn til hvor viktig det er at pålegget blir gjennomført.</article><article class="legalP" id="paragraf-7-ledd-3">Pålegg om mulkt er tvangsgrunnlag for utlegg.</article><article class="legalP" id="paragraf-7-ledd-4">Kongen gir nærmere forskrifter om fastsettelse, beregning og ettergivelse av tvangsmulkt.</article><article class="changesToParent">Endret ved <a href="lov/1992-06-26-86">lov 26 juni 1992 nr. 86</a>.</article></article><article class="legalArticle" data-lovdata-URL="NL/lov/1987-12-18-93/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" id="paragraf-8-ledd-1">Loven trer i kraft straks. Forskrifter om kontroll av strategisk eksport gitt i medhold av Mellombels <a href="lov/1946-12-13-30">lov av 13. desember 1946 nr. 30</a> om utførsleforbod gjelder inntil videre.</article><article class="legalP" id="paragraf-8-ledd-2">Loven kommer ikke til anvendelse på tillatelser som er gitt før loven trer i kraft. Tjenesteytinger og meddelelse av teknologi mv. etter lovens ikrafttreden krever likevel tillatelse etter denne lov selv om de knytter seg til tidligere gitte tillatelser.</article></article></main></body></html>