<!DOCTYPE html><html lang="no"><head><title>Lov om humanmedisinsk bruk av bioteknologi m.m. (bioteknologiloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2003-12-05-100</dd><dt class="dokid">DokumentID</dt><dd class="dokid">NL/lov/2003-12-05-100</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">2004-01-01, 2004-09-01, 2005-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-10-01</dd><dt class="lastChangedBy">Sist endret ved</dt><dd class="lastChangedBy"><a href="lov/2025-06-20-68">lov/2025-06-20-68</a> fra 2025-10-01</dd><dt class="changesToDocuments">Endrer</dt><dd class="changesToDocuments"><ul><li><a href="lov/1994-08-05-56">lov/1994-08-05-56</a></li></ul></dd><dt class="legalArea">Rettsområde</dt><dd class="legalArea"><ul><li><a href="legal-areas/07" title="Familie-, person- og barnerett">Familie-, person- og barnerett</a> &gt; <a href="legal-areas/07.03" title="Barn og foreldre">Barn og foreldre</a></li> <li><a href="legal-areas/14" title="Helse- og omsorgsrett">Helse- og omsorgsrett</a></li> <li><a href="legal-areas/28" title="Skoler, universiteter og forskning">Skoler, universiteter og forskning</a> &gt; <a href="legal-areas/28.02" title="Forskning">Forskning</a></li></ul></dd><dt class="lastupdated">Rettet</dt><dd class="lastupdated">2022-03-29 (tegnsetting i lister tilpasset universell utforming)</dd><dt class="titleShort">Korttittel</dt><dd class="titleShort">Bioteknologiloven – biotl</dd><dt class="title">Tittel</dt><dd class="title">Lov om humanmedisinsk bruk av bioteknologi m.m. (bioteknologiloven)</dd><dt class="miscInformation">Annet om dokumentet</dt><dd class="miscInformation">Jf. <i>tidligere</i> <a href="lov/1994-08-05-56">lover 5 aug 1994 nr. 56</a>, <a href="lov/1987-06-12-68">12 juni 1987 nr. 68</a>.</dd><dt class="refid">RefID</dt><dd class="refid">lov/2003-12-05-100</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om humanmedisinsk bruk av bioteknologi m.m. (bioteknologiloven)</a><ul class="tocSubUl"><li><a href="#kapittel-1" data-child-interval="§§ 1-1 – 1-2">Kapittel 1. Formål og virkeområde</a><ul class="tocSubUl"><li><a href="#kapittel-1-paragraf-1">§ 1-1. Lovens formål</a></li><li><a href="#kapittel-1-paragraf-2">§ 1-2. Lovens virkeområde</a></li></ul></li><li><a href="#kapittel-2" data-child-interval="§§ 2-1 – 2-19">Kapittel 2. Assistert befruktning</a><ul class="tocSubUl"><li><a href="#kapittel-2-paragraf-1">§ 2-1. Definisjoner</a></li><li><a href="#kapittel-2-paragraf-2">§ 2-2. Samlivsform</a></li><li><a href="#kapittel-2-paragraf-3">§ 2-3. Vilkår for inseminasjon</a></li><li><a href="#kapittel-2-paragraf-4">§ 2-3 a. Aldersgrense for assistert befruktning</a></li><li><a href="#kapittel-2-paragraf-5">§ 2-4. Vilkår for befruktning utenfor kroppen</a></li><li><a href="#kapittel-2-paragraf-6">§ 2-5. Informasjon og samtykke</a></li><li><a href="#kapittel-2-paragraf-7">§ 2-6. Avgjørelse om behandling</a></li><li><a href="#kapittel-2-paragraf-8">§ 2-7. Foreldres opplysningsplikt og barnets rett til opplysninger om donor</a></li><li><a href="#kapittel-2-paragraf-9">§ 2-8. Donorregister</a></li><li><a href="#kapittel-2-paragraf-10">§ 2-9. Eggdonor og sæddonor</a></li><li><a href="#kapittel-2-paragraf-11">§ 2-10. Valg av eggdonor og sæddonor</a></li><li><a href="#kapittel-2-paragraf-12">§ 2-11. Lagring og import av ubefruktede egg, eggstokkvev, sæd mv.</a></li><li><a href="#kapittel-2-paragraf-13">§ 2-12. Forskrifter</a></li><li><a href="#kapittel-2-paragraf-14">§ 2-13. Behandling av sæd før befruktning</a></li><li><a href="#kapittel-2-paragraf-15">§ 2-14. Opplæring og kvalitetssikring</a></li><li><a href="#kapittel-2-paragraf-16">§ 2-15. Anvendelse og innsetting av befruktede egg m.v.</a></li><li><a href="#kapittel-2-paragraf-17">§ 2-16. Lagring av befruktede egg</a></li><li><a href="#kapittel-2-paragraf-18">§ 2-17. Bruk av lagret sæd fra avdød eller egg som er befruktet med avdødes sæd</a></li><li><a href="#kapittel-2-paragraf-19">§ 2-18. Forbud mot transplantasjon av organer og vev som produserer kjønnsceller</a></li><li><a href="#kapittel-2-paragraf-20">§ 2-19. Godkjenning av behandlingsformer m.m.</a></li></ul></li><li><a href="#kapittel-3" data-child-interval="§§ 2A-1 – 2A-9">Kapittel 2A. Preimplantasjonsdiagnostikk m.m.</a><ul class="tocSubUl"><li><a href="#kapittel-3-paragraf-1">§ 2A-1. Genetisk undersøkelse av befruktede egg</a></li><li><a href="#kapittel-3-paragraf-2">§ 2A-2. Samtykke</a></li><li><a href="#kapittel-3-paragraf-3">§ 2A-3. Informasjon og genetisk veiledning</a></li><li><a href="#kapittel-3-paragraf-4">§ 2A-4. Generelle vilkår for assistert befruktning</a></li><li><a href="#kapittel-3-paragraf-5">§ 2A-5. Godkjenning og rapporteringsplikt</a></li><li><a href="#kapittel-3-paragraf-6">§ 2A-6. (Opphevet)</a></li><li><a href="#kapittel-3-paragraf-7">§ 2A-7. (Opphevet)</a></li><li><a href="#kapittel-3-paragraf-8">§ 2A-9. (Opphevet)</a></li></ul></li><li><a href="#kapittel-4" data-child-interval="§§ 3-1 – 3-6">Kapittel 3. Forskning på overtallige befruktede egg, kloning m.m.</a><ul class="tocSubUl"><li><a href="#kapittel-4-paragraf-1">§ 3-1. Bruk av overtallige befruktede egg til forskning</a></li><li><a href="#kapittel-4-paragraf-2">§ 3-2. Vilkår for bruk av overtallige befruktede egg til forskning</a></li><li><a href="#kapittel-4-paragraf-3">§ 3-3. Etisk vurdering og godkjenning</a></li><li><a href="#kapittel-4-paragraf-4">§ 3-4. Informasjon og samtykke</a></li><li><a href="#kapittel-4-paragraf-5">§ 3-5. Forbud mot framstilling av menneskeembryoer ved kloning m.m.</a></li><li><a href="#kapittel-4-paragraf-6">§ 3-6. Forbud mot bruk av teknikker med sikte på å framstille arvemessig like individer</a></li></ul></li><li><a href="#kapittel-5" data-child-interval="§§ 4-1 – 4-6">Kapittel 4. Fosterdiagnostikk</a><ul class="tocSubUl"><li><a href="#kapittel-5-paragraf-1">§ 4-1. Definisjon</a></li><li><a href="#kapittel-5-paragraf-2">§ 4-2. Godkjenning av fosterdiagnostikk</a></li><li><a href="#kapittel-5-paragraf-3">§ 4-3. Samtykke</a></li><li><a href="#kapittel-5-paragraf-4">§ 4-4. Informasjon og genetisk veiledning</a></li><li><a href="#kapittel-5-paragraf-5">§ 4-5. Opplysning om kjønn før 12. svangerskapsuke</a></li><li><a href="#kapittel-5-paragraf-6">§ 4-6. Farskapstesting på fosterstadiet</a></li></ul></li><li><a href="#kapittel-6" data-child-interval="§§ 4A-1 – 4A-8">Kapittel 4A. Bruk av fostervev</a><ul class="tocSubUl"><li><a href="#kapittel-6-paragraf-1">§ 4A-1. Definisjon</a></li><li><a href="#kapittel-6-paragraf-2">§ 4A-2. Bruk av fostervev</a></li><li><a href="#kapittel-6-paragraf-3">§ 4A-3. Godkjenning</a></li><li><a href="#kapittel-6-paragraf-4">§ 4A-4. Samtykke</a></li><li><a href="#kapittel-6-paragraf-5">§ 4A-5. Fostervevsbank</a></li><li><a href="#kapittel-6-paragraf-6">§ 4A-6. Anonymitet</a></li><li><a href="#kapittel-6-paragraf-7">§ 4A-7. Informasjon</a></li><li><a href="#kapittel-6-paragraf-8">§ 4A-8. Reservasjonsrett</a></li></ul></li><li><a href="#kapittel-7" data-child-interval="§§ 5-1 – 5-9">Kapittel 5. Genetiske undersøkelser av fødte m.m.</a><ul class="tocSubUl"><li><a href="#kapittel-7-paragraf-1">§ 5-1. Definisjon</a></li><li><a href="#kapittel-7-paragraf-2">§ 5-2. Anvendelse av genetiske undersøkelser</a></li><li><a href="#kapittel-7-paragraf-3">§ 5-3. (Opphevet)</a></li><li><a href="#kapittel-7-paragraf-4">§ 5-4. Samtykke</a></li><li><a href="#kapittel-7-paragraf-5">§ 5-5. Genetisk veiledning</a></li><li><a href="#kapittel-7-paragraf-6">§ 5-6. Genetiske masseundersøkelser og farmakogenetiske undersøkelser</a></li><li><a href="#kapittel-7-paragraf-7">§ 5-7. Genetisk undersøkelse av barn</a></li><li><a href="#kapittel-7-paragraf-8">§ 5-7 a. Forbud mot genetiske undersøkelser av barn utenfor helsetjenesten</a></li><li><a href="#kapittel-7-paragraf-9">§ 5-8. Forbud mot bruk av genetiske opplysninger utenfor helse- og omsorgstjenesten</a></li><li><a href="#kapittel-7-paragraf-10">§ 5-9. Oppsøkende genetisk informasjonsvirksomhet</a></li></ul></li><li><a href="#kapittel-8" data-child-interval="§§ 6-1 – 6-4">Kapittel 6. Genterapi</a><ul class="tocSubUl"><li><a href="#kapittel-8-paragraf-1">§ 6-1. Definisjon</a></li><li><a href="#kapittel-8-paragraf-2">§ 6-2. Vilkår for genterapi mv.</a></li><li><a href="#kapittel-8-paragraf-3">§ 6-3. (Opphevet)</a></li><li><a href="#kapittel-8-paragraf-4">§ 6-4. Samtykke</a></li></ul></li><li><a href="#kapittel-9" data-child-interval="§§ 7-1 – 7-7">Kapittel 7. Generelle bestemmelser</a><ul class="tocSubUl"><li><a href="#kapittel-9-paragraf-1">§ 7-1. Godkjenning av virksomheter</a></li><li><a href="#kapittel-9-paragraf-2">§ 7-2. Rapporteringsplikt</a></li><li><a href="#kapittel-9-paragraf-3">§ 7-3. Bioteknologirådet</a></li><li><a href="#kapittel-9-paragraf-4">§ 7-4. Forskrifter</a></li><li><a href="#kapittel-9-paragraf-5">§ 7-5. Straff</a></li><li><a href="#kapittel-9-paragraf-6">§ 7-6. Ikrafttredelse og overgangsordninger</a></li><li><a href="#kapittel-9-paragraf-7">§ 7-7. Endringer i andre lover</a></li></ul></li></ul></li></ul></dd></dl></header><main class="documentBody" data-lovdata-URL="NL/lov/2003-12-05-100" id="dokument"><h1>Lov om humanmedisinsk bruk av bioteknologi m.m. (bioteknologiloven)</h1><section class="section" data-name="kap1" id="kapittel-1" data-lovdata-URL="NL/lov/2003-12-05-100/KAPITTEL_1"><h2>Kapittel 1. Formål og virkeområde</h2><article class="legalArticle" data-lovdata-URL="NL/lov/2003-12-05-100/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Lovens formål</span></h3><article class="legalP" id="kapittel-1-paragraf-1-ledd-1">Formålet med denne loven er å sikre at medisinsk bruk av bioteknologi utnyttes til beste for mennesker i et samfunn der det er plass til alle. Dette skal skje i samsvar med prinsipper om respekt for menneskeverd, menneskelige rettigheter og personlig integritet og uten diskriminering på grunnlag av arveanlegg basert på de etiske normer nedfelt i vår vestlige kulturarv.</article></article><article class="legalArticle" data-lovdata-URL="NL/lov/2003-12-05-100/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue" data-legalArea="32.04">§ 1-2</span>. <span class="legalArticleTitle">Lovens virkeområde</span></h3><article class="legalP" id="kapittel-1-paragraf-2-ledd-1">Loven gjelder humanmedisinsk bruk av bioteknologi m.m. og omfatter assistert befruktning, forskning på befruktede egg og kloning, fosterdiagnostikk, genetiske undersøkelser av fødte og genterapi m.m.</article><article class="legalP" id="kapittel-1-paragraf-2-ledd-2">Loven gjelder bare for forskning dersom forskningsdeltakerne skal få helsehjelp eller individuell tilbakemelding om resultater fra genetiske undersøkelser etter <a href="lov/2003-12-05-100/§5-1">§ 5-1</a> annet ledd bokstav b. Bestemmelsene i <a href="lov/2003-12-05-100/kap3">kapittel 3</a> gjelder all forskning.</article><article class="legalP" id="kapittel-1-paragraf-2-ledd-3">Loven gjelder ikke for obduksjon som faller inn under <a href="lov/2015-05-07-26">lov 7. mai 2015 nr. 26</a> om obduksjon og avgjeving av lik til undervisning og forsking eller <a href="lov/1981-05-22-25">lov 22. mai 1981 nr. 25</a> om rettergangsmåten i straffesaker <a href="lov/1981-05-22-25/§228">§ 228</a> om sakkyndig likundersøkelse.</article><article class="legalP" id="kapittel-1-paragraf-2-ledd-4">Loven gjelder i riket. Kongen kan i forskrift bestemme at loven helt eller delvis skal gjelde for Svalbard og Jan Mayen.</article><article class="changesToParent">Endret ved <a href="lov/2015-05-07-26">lover 7 mai 2015 nr. 26</a> (ikr. 1 jan 2016 iflg. <a href="forskrift/2015-11-13-1289">res. 13 nov 2015 nr. 1289</a>), <a href="lov/2020-06-19-78">19 juni 2020 nr. 78</a> (ikr. 1 juli 2020).</article></article></section><section class="section" data-name="kap2" id="kapittel-2" data-lovdata-URL="NL/lov/2003-12-05-100/KAPITTEL_2"><h2>Kapittel 2. Assistert befruktning</h2><article class="legalArticle" data-lovdata-URL="NL/lov/2003-12-05-100/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Definisjoner</span></h3><article class="legalP" id="kapittel-2-paragraf-1-ledd-1">I denne lov forstås med:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">assistert befruktning: inseminasjon og befruktning utenfor kroppen;</article></article></li><li data-name="b." value="2"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">inseminasjon: innføring av sæd i kvinnen på annen måte enn ved samleie;</article></article></li><li data-name="c." value="3"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">befruktning utenfor kroppen: befruktning av egg utenfor kvinnens kropp.</article></article></li></ol></article></article><article class="legalArticle" data-lovdata-URL="NL/lov/2003-12-05-100/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Samlivsform</span></h3><article class="legalP" id="kapittel-2-paragraf-2-ledd-1">Assistert befruktning kan utføres på kvinne som er gift, samboer i ekteskapslignende forhold eller enslig. Bare søker som bor alene, regnes som enslig.</article><article class="changesToParent">Endret ved <a href="lov/2008-06-27-53">lover 27 juni 2008 nr. 53</a> (ikr. 1 jan 2009 iflg. <a href="forskrift/2008-06-27-745">res. 27 juni 2008 nr. 745</a>), <a href="lov/2020-06-19-78">19 juni 2020 nr. 78</a> (ikr. 1 juli 2020).</article></article><article class="legalArticle" data-lovdata-URL="NL/lov/2003-12-05-100/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Vilkår for inseminasjon</span></h3><article class="legalP" id="kapittel-2-paragraf-3-ledd-1">Inseminasjon kan finne sted når mannen er befruktningsudyktig, ved uforklarlig befruktningsudyktighet eller når mannen selv har eller er bærer av alvorlig arvelig sykdom, når to kvinner er gift eller samboere i ekteskapslignende forhold eller på enslig kvinne.</article><article class="legalP" id="kapittel-2-paragraf-3-ledd-2">Inseminasjon kan også finne sted når mannen eller kvinnen er smitteførende med en alvorlig og kronisk seksuelt overførbar infeksjon.</article><article class="legalP" id="kapittel-2-paragraf-3-ledd-3">Inseminasjon kan i særskilte tilfelle finne sted dersom kvinnen er bærer av alvorlig arvelig kjønnsbundet sykdom, jf. <a href="lov/2003-12-05-100/§2-13">§ 2-13</a>.</article><article class="changesToParent">Endret ved <a href="lov/2008-06-27-53">lover 27 juni 2008 nr. 53</a> (ikr. 1 jan 2009 iflg. <a href="forskrift/2008-06-27-745">res. 27 juni 2008 nr. 745</a>), <a href="lov/2013-06-21-78">21 juni 2013 nr. 78</a> (ikr. 1 juli 2013 iflg. <a href="forskrift/2013-06-21-702">res. 21 juni 2013 nr. 702</a>), <a href="lov/2020-06-19-78">19 juni 2020 nr. 78</a> (ikr. 1 juli 2020).</article></article><article class="legalArticle" data-lovdata-URL="NL/lov/2003-12-05-100/§2-3a" data-name="§2-3a" id="kapittel-2-paragraf-4"><h3 class="legalArticleHeader"><span class="legalArticleValue">§ 2-3 a</span>. <span class="legalArticleTitle">Aldersgrense for assistert befruktning</span></h3><article class="legalP" id="kapittel-2-paragraf-4-ledd-1">Kvinne som skal motta assistert befruktning, kan ikke være eldre enn fylte 46 år ved inseminasjon eller innsetting av befruktet egg.</article><article class="changesToParent">Tilføyd ved lov <a href="lov/2020-06-19-78">19 juni 2020 nr. 78</a> (ikr. 1 juli 2020).</article></article><article class="legalArticle" data-lovdata-URL="NL/lov/2003-12-05-100/§2-4" data-name="§2-4" id="kapittel-2-paragraf-5"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Vilkår for befruktning utenfor kroppen</span></h3><article class="legalP" id="kapittel-2-paragraf-5-ledd-1">Befruktning utenfor kroppen kan bare finne sted dersom en kvinne eller en mann er befruktningsudyktig eller ved uforklarlig befruktningsudyktighet, eller når kvinnen selv har eller er bærer av alvorlig arvelig sykdom.</article><article class="changesToParent">Endret ved <a href="lov/2004-06-25-45">lover 25 juni 2004 nr. 45</a> (ikr. 1 sep 2004 iflg. <a href="forskrift/2004-06-25-986">res. 25 juni 2004 nr. 986</a>), <a href="lov/2007-06-15-31">15 juni 2007 nr. 31</a> (ikr. 1 jan 2008 iflg. <a href="forskrift/2007-06-15-632">res. 15 juni 2007 nr. 632</a>), <a href="lov/2008-06-27-53">27 juni 2008 nr. 53</a> (ikr. 1 jan 2009 iflg. <a href="forskrift/2008-06-27-745">res. 27 juni 2008 nr. 745</a>), <a href="lov/2020-06-19-78">19 juni 2020 nr. 78</a> (ikr. 1 jan 2021).</article></article><article class="legalArticle" data-lovdata-URL="NL/lov/2003-12-05-100/§2-5" data-name="§2-5" id="kapittel-2-paragraf-6"><h3 class="legalArticleHeader"><span class="legalArticleValue" data-legalArea="07.01">§ 2-5</span>. <span class="legalArticleTitle">Informasjon og samtykke</span></h3><article class="legalP" id="kapittel-2-paragraf-6-ledd-1">Kvinnen og hennes eventuelle ektefelle eller samboer skal gis informasjon om behandlingen og om de medisinske og rettslige virkninger behandlingen kan få. Informasjonen skal også omfatte informasjon om adopsjon.</article><article class="legalP" id="kapittel-2-paragraf-6-ledd-2">Før behandlingen påbegynnes, skal behandlende lege påse at det foreligger skriftlig samtykke fra kvinnen og hennes eventuelle ektefelle eller samboer. Ved gjentatte behandlinger skal nytt samtykke innhentes. Bare personer over 18 år som ikke er fratatt rettslig handleevne på det personlige området, kan gi slikt samtykke.</article><article class="legalP" id="kapittel-2-paragraf-6-ledd-3">Når behandlingen skjer ved bruk av egg fra kvinnen som er befruktet med donert sæd, og kvinnen har fått ny ektefelle eller samboer, skal samtykke til behandling gis av kvinnen og hennes nåværende ektefelle eller samboer. Det kreves ikke samtykke fra tidligere ektefelle eller samboer, heller ikke dersom kvinnen skal bruke egget til assistert befruktning som enslig.</article><article class="changesToParent">Endret ved <a href="lov/2008-06-27-53">lover 27 juni 2008 nr. 53</a> (ikr. 1 jan 2009 iflg. <a href="forskrift/2008-06-27-745">res. 27 juni 2008 nr. 745</a>), <a href="lov/2010-03-26-9">26 mars 2010 nr. 9</a> (ikr. 1 juli 2013 iflg. <a href="forskrift/2013-04-05-338">res. 5 apr 2013 nr. 338</a>) som endret ved <a href="lov/2013-04-05-12">lov 5 apr 2013 nr. 12</a>, <a href="lov/2020-06-19-78">19 juni 2020 nr. 78</a> (ikr. 1 juli 2020).</article></article><article class="legalArticle" data-lovdata-URL="NL/lov/2003-12-05-100/§2-6" data-name="§2-6" id="kapittel-2-paragraf-7"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Avgjørelse om behandling</span></h3><article class="legalP" id="kapittel-2-paragraf-7-ledd-1">Beslutning om å foreta behandling med sikte på assistert befruktning treffes av lege. Beslutningen skal bygge på medisinske og psykososiale vurderinger av kvinnen og hennes eventuelle ektefelle eller samboer. Det skal legges vekt på kvinnens og hennes eventuelle ektefelle eller samboers omsorgsevne og hensynet til barnets beste.</article><article class="legalP" id="kapittel-2-paragraf-7-ledd-2">Den som søker assistert befruktning skal legge frem en barneomsorgsattest som nevnt i <a href="lov/2010-05-28-16/§39">politiregisterloven § 39</a> første ledd.</article><article class="legalP" id="kapittel-2-paragraf-7-ledd-3">Hvis det er nødvendig for å supplere de opplysningene som gis av kvinnen eller paret selv, kan legen innhente relevant informasjon fra offentlige instanser for å foreta vurderingen av kvinnens eller parets omsorgsevne og hensynet til barnet beste etter første ledd. Slik informasjon kan blant annet være opplysninger om kvinnens eller parets helse, økonomi, bolig og hvor lenge paret har bodd sammen. Ved innhenting av opplysninger som er underlagt lovbestemt taushetsplikt, kreves samtykke fra den opplysningene gjelder.</article><article class="legalP" id="kapittel-2-paragraf-7-ledd-4">Dersom legen er i tvil om kvinnens eller parets omsorgsevne, kan legen be om en vurdering av omsorgsevnen fra en instans bestemt av departementet. Etter å ha mottatt vurderingen, beslutter legen om kvinnen eller paret skal få behandling med assistert befruktning.</article><article class="legalP" id="kapittel-2-paragraf-7-ledd-5">Departementet kan gi nærmere forskrifter om behandlingen av søknader om assistert befruktning.</article><article class="changesToParent">Endret ved lov <a href="lov/2020-06-19-78">19 juni 2020 nr. 78</a> (ikr. 1 juli 2020).</article></article><article class="legalArticle" data-lovdata-URL="NL/lov/2003-12-05-100/§2-7" data-name="§2-7" id="kapittel-2-paragraf-8"><h3 class="legalArticleHeader"><span class="legalArticleValue">§ 2-7</span>. <span class="legalArticleTitle">Foreldres opplysningsplikt og barnets rett til opplysninger om donor</span></h3><article class="legalP" id="kapittel-2-paragraf-8-ledd-1">Foreldre som har fått barn ved hjelp av donert ubefruktet egg eller donert sæd, skal så snart det er tilrådelig informere barnet om dette.</article><article class="legalP" id="kapittel-2-paragraf-8-ledd-2">Den som er født etter assistert befruktning ved hjelp av donert ubefruktet egg eller donert sæd, har ved fylte 15 år rett til å få opplysninger om donors identitet. Et donorregister skal bistå barnet med dette. Legen skal informere kvinnen og hennes eventuelle ektefelle eller samboer om fra hvilken alder barnet vil kunne få opplysninger om donors identitet.</article><article class="changesToParent">Endret ved lover <a href="lov/2020-06-19-78">19 juni 2020 nr. 78</a> (ikr. 1 juli 2020, gjelder annet ledd andre og tredje punktum), <a href="lov/2020-06-19-78">19 juni 2020 nr. 78</a> (ikr. 1 jan 2021, gjelder nytt første ledd og annet ledd første punktum. Den som er født ved hjelp av sæd som er donert før ikrafttreden av endringene i <a href="lov/2003-12-05-100/§2-7">bioteknologiloven § 2-7</a> annet ledd, har ikke rett til opplysninger om donors identitet før etter fylte 18 år.).</article></article><article class="legalArticle" data-lovdata-URL="NL/lov/2003-12-05-100/§2-8" data-name="§2-8" id="kapittel-2-paragraf-9"><h3 class="legalArticleHeader"><span class="legalArticleValue" data-legalArea="11.04">§ 2-8</span>. <span class="legalArticleTitle">Donorregister</span></h3><article class="legalP" id="kapittel-2-paragraf-9-ledd-1">Departementet skal opprette register for registrering av eggdonorers og sæddonorers identitet, slik at barnets rett etter <a href="lov/2003-12-05-100/§2-7">§ 2-7</a> kan oppfylles.</article><article class="changesToParent">Endret ved lov <a href="lov/2020-06-19-78">19 juni 2020 nr. 78</a> (ikr. 1 jan 2021).</article></article><article class="legalArticle" data-lovdata-URL="NL/lov/2003-12-05-100/§2-9" data-name="§2-9" id="kapittel-2-paragraf-10"><h3 class="legalArticleHeader"><span class="legalArticleValue">§ 2-9</span>. <span class="legalArticleTitle">Eggdonor og sæddonor</span></h3><article class="legalP" id="kapittel-2-paragraf-10-ledd-1">En sæddonor skal være over 18 år og ikke fratatt rettslig handleevne på det personlige området.</article><article class="legalP" id="kapittel-2-paragraf-10-ledd-2">En eggdonor skal være over 25 år og ikke eldre enn 35 år og ikke fratatt rettslig handleevne på det personlige området.</article><article class="legalP" id="kapittel-2-paragraf-10-ledd-3">Donoren må gi skriftlig samtykke til at sæden eller de ubefruktede eggene kan brukes til befruktning og at hans eller hennes identitet registreres i donorregisteret. Samtykke kan tilbakekalles fram til befruktningen har funnet sted.</article><article class="legalP" id="kapittel-2-paragraf-10-ledd-4">En sæddonor eller eggdonor skal ikke gis opplysninger om kvinnens, parets eller barnets identitet.</article><article class="changesToParent">Endret ved lover <a href="lov/2010-03-26-9">26 mars 2010 nr. 9</a> (ikr. 1 juli 2013 iflg. <a href="forskrift/2013-04-05-338">res. 5 apr 2013 nr. 338</a>) som endret ved <a href="lov/2013-04-05-12">lov 5 apr 2013 nr. 12</a>, <a href="lov/2020-06-19-78">19 juni 2020 nr. 78</a> (ikr.1 jan 2021).</article></article><article class="legalArticle" data-lovdata-URL="NL/lov/2003-12-05-100/§2-10" data-name="§2-10" id="kapittel-2-paragraf-11"><h3 class="legalArticleHeader"><span class="legalArticleValue">§ 2-10</span>. <span class="legalArticleTitle">Valg av eggdonor og sæddonor</span></h3><article class="legalP" id="kapittel-2-paragraf-11-ledd-1">Behandlende lege skal velge egnet eggdonor eller sæddonor. Virksomheten som utfører den assisterte befruktningen skal sørge for at nødvendige opplysninger om behandlingen registreres og meldes.</article><article class="changesToParent">Endret ved lov <a href="lov/2020-06-19-78">19 juni 2020 nr. 78</a> (ikr. 1 jan 2021).</article></article><article class="legalArticle" data-lovdata-URL="NL/lov/2003-12-05-100/§2-11" data-name="§2-11" id="kapittel-2-paragraf-12"><h3 class="legalArticleHeader"><span class="legalArticleValue">§ 2-11</span>. <span class="legalArticleTitle">Lagring og import av ubefruktede egg, eggstokkvev, sæd mv.</span></h3><article class="legalP" id="kapittel-2-paragraf-12-ledd-1">Virksomheter som er godkjent etter <a href="lov/2003-12-05-100/§7-1">§ 7-1</a>, kan etter godkjenning importere og lagre ubefruktede egg og sæd. Godkjenning kreves også for lagring av eggstokkvev.</article><article class="legalP" id="kapittel-2-paragraf-12-ledd-2">Lagring som ikke er særskilt medisinsk begrunnet omfattes ikke av retten til helsehjelp i <a href="lov/1999-07-02-63/kap2">pasient- og brukerrettighetsloven kapittel 2</a> eller den offentlige helsetjenestens ansvar for å sørge for helsetjenester. Det kan kreves full egenbetaling for slik lagring.</article><article class="legalP" id="kapittel-2-paragraf-12-ledd-3">Virksomheter som lagrer ubefruktede egg eller sæd som er donert, skal sørge for at opplysninger om eggdonors og sæddonors identitet registreres og meldes til et donorregister.</article><article class="legalP" id="kapittel-2-paragraf-12-ledd-4">Egg eller sæd skal ikke utleveres for bruk til assistert befruktning etter givers død med unntak av befruktede egg og sæd i tilfeller omfattet av <a href="lov/2003-12-05-100/§2-17">§ 2-17</a>.</article><article class="legalP" id="kapittel-2-paragraf-12-ledd-5">Ved kvinnens død skal lagrede ubefruktede egg og lagret eggstokkvev destrueres.</article><article class="changesToParent">Endret ved <a href="lov/2020-06-19-78">lover 19 juni 2020 nr. 78</a> (ikr. 1 juli 2020, gjelder første, annet og femte ledd), <a href="lov/2020-06-19-78">19 juni 2020 nr. 78</a> (ikr. 1 juli 2020 iflg. <a href="forskrift/2020-06-19-1274">res. 19 juni 2020 nr. 1274</a>, gjelder tredje og fjerde ledd).</article></article><article class="legalArticle" data-lovdata-URL="NL/lov/2003-12-05-100/§2-12" data-name="§2-12" id="kapittel-2-paragraf-13"><h3 class="legalArticleHeader"><span class="legalArticleValue">§ 2-12</span>. <span class="legalArticleTitle">Forskrifter</span></h3><article class="legalP" id="kapittel-2-paragraf-13-ledd-1">Departementet kan i forskrift gi nærmere regler om organisering av egg- og sædbanker, bruk av donoregg og donorsæd, samt registrering og melding av opplysninger om egg- og sæddonor.</article><article class="changesToParent">Endret ved lov <a href="lov/2020-06-19-78">19 juni 2020 nr. 78</a> (ikr. 1 jan 2021).</article></article><article class="legalArticle" data-lovdata-URL="NL/lov/2003-12-05-100/§2-13" data-name="§2-13" id="kapittel-2-paragraf-14"><h3 class="legalArticleHeader"><span class="legalArticleValue">§ 2-13</span>. <span class="legalArticleTitle">Behandling av sæd før befruktning</span></h3><article class="legalP" id="kapittel-2-paragraf-14-ledd-1">Behandling av sæd før befruktning for å påvirke valg av barnets kjønn er bare tillatt dersom kvinnen er bærer av alvorlig arvelig kjønnsbundet sykdom.</article></article><article class="legalArticle" data-lovdata-URL="NL/lov/2003-12-05-100/§2-14" data-name="§2-14" id="kapittel-2-paragraf-15"><h3 class="legalArticleHeader"><span class="legalArticleValue">§ 2-14</span>. <span class="legalArticleTitle">Opplæring og kvalitetssikring</span></h3><article class="legalP" id="kapittel-2-paragraf-15-ledd-1">Ubefruktede egg som er hentet ut i forbindelse med befruktning utenfor kroppen, men som ikke egner seg for dette formål, kan anvendes til opplæring i og kvalitetssikring av etablerte metoder for assistert befruktning. Eggene skal destrueres etter endt forsøk.</article><article class="legalP" id="kapittel-2-paragraf-15-ledd-2">Overtallige befruktede egg kan anvendes til opplæring i og kvalitetssikring av etablerte metoder for assistert befruktning og preimplantasjonsdiagnostikk. Vilkårene for forskning på overtallige befruktede egg i <a href="lov/2003-12-05-100/§3-2">§ 3-2</a> annet, tredje og fjerde ledd gjelder tilsvarende.</article><article class="legalP" id="kapittel-2-paragraf-15-ledd-3">Ubefruktede og befruktede egg som nevnt i første og annet ledd kan bare anvendes til opplæring og kvalitetssikring etter frivillig, uttrykkelig og informert samtykke fra kvinnen eller paret som mottar fertilitetsbehandling. Frivillig, uttrykkelig og informert samtykke skal også innhentes fra sæd- eller eggdonor dersom det benyttes donorsæd eller donoregg.</article><article class="changesToParent">Endret ved <a href="lov/2004-06-25-45">lover 25 juni 2004 nr. 45</a> (ikr. 1 sep 2004 iflg. <a href="forskrift/2004-06-25-986">res. 25 juni 2004 nr. 986</a>), <a href="lov/2007-06-15-31">15 juni 2007 nr. 31</a> (ikr. 1 jan 2008 iflg. <a href="forskrift/2007-06-15-632">res. 15 juni 2007 nr. 632</a>), <a href="lov/2020-06-19-78">19 juni 2020 nr. 78</a> (ikr. 1 juli 2020), <a href="lov/2020-06-19-78">19 juni 2020 nr. 78</a> (ikr. 1 jan 2021, gjelder tredje ledd annet punktum).</article></article><article class="legalArticle" data-lovdata-URL="NL/lov/2003-12-05-100/§2-15" data-name="§2-15" id="kapittel-2-paragraf-16"><h3 class="legalArticleHeader"><span class="legalArticleValue">§ 2-15</span>. <span class="legalArticleTitle">Anvendelse og innsetting av befruktede egg m.v.</span></h3><article class="legalP" id="kapittel-2-paragraf-16-ledd-1">Befruktede egg kan bare settes inn i livmoren til den kvinnen som skal være barnets mor.</article><article class="legalP" id="kapittel-2-paragraf-16-ledd-2">Ved assistert befruktning til enslige, må egget være hentet ut fra den enslige kvinnen selv.</article><article class="legalP" id="kapittel-2-paragraf-16-ledd-3">Ved assistert befruktning til par, er det ikke tillatt med samtidig egg- og sæddonasjon eller donasjon av befruktede egg.</article><article class="legalP" id="kapittel-2-paragraf-16-ledd-4">Ved assistert befruktning til et likekjønnet par kan et egg som er hentet ut fra en av kvinnene, settes inn i den andre kvinnens livmor etter befruktning. I slike tilfeller gjelder ikke <a href="lov/2003-12-05-100/§2-4">§ 2-4</a>.</article><article class="legalP" id="kapittel-2-paragraf-16-ledd-5">Departementet kan gi nærmere forskrifter om innsetting av befruktede egg i en kvinnes kropp ved befruktning utenfor kroppen.</article><article class="changesToParent">Endret ved <a href="lov/2007-06-15-31">lover 15 juni 2007 nr. 31</a> (ikr. 1 jan 2008 iflg. <a href="forskrift/2007-06-15-632">res. 15 juni 2007 nr. 632</a>), <a href="lov/2020-06-19-78">19 juni 2020 nr. 78</a> (ikr. 1 jan 2021), <a href="lov/2021-06-04-53">4 juni 2021 nr. 53</a>.</article></article><article class="legalArticle" data-lovdata-URL="NL/lov/2003-12-05-100/§2-16" data-name="§2-16" id="kapittel-2-paragraf-17"><h3 class="legalArticleHeader"><span class="legalArticleValue">§ 2-16</span>. <span class="legalArticleTitle">Lagring av befruktede egg</span></h3><article class="legalP" id="kapittel-2-paragraf-17-ledd-1">Virksomheter som er godkjent etter <a href="lov/2003-12-05-100/§7-1">§ 7-1</a> til å utføre assistert befruktning, kan etter godkjenning lagre befruktede egg.</article><article class="legalP" id="kapittel-2-paragraf-17-ledd-2">Befruktede egg skal lagres til kvinnen egget skal settes inn i, er fylt 46 år. Kvinnen kan samtykke til en kortere lagringstid.</article><article class="legalP" id="kapittel-2-paragraf-17-ledd-3">Virksomheten kan ut fra ressurs- og nyttehensyn fastsette en kortere lagringstid enn det som følger av annet ledd. Lagringstiden kan ikke være kortere enn fem år fra det tidspunktet egget ble befruktet, med mindre kvinnen samtykker til kortere lagringstid eller aldersgrense i annet ledd er nådd.</article><article class="legalP" id="kapittel-2-paragraf-17-ledd-4">Når lagringstiden er ute, skal befruktede egg destrueres eller avgis til opplæring eller kvalitetssikring, jf. <a href="lov/2003-12-05-100/§2-14">§ 2-14</a> eller forskning, jf. <a href="lov/2003-12-05-100/kap3">kapittel 3</a>.</article><article class="changesToParent">Endret ved <a href="lov/2007-06-15-31">lover 15 juni 2007 nr. 31</a> (ikr. 1 jan 2008 iflg. <a href="forskrift/2007-06-15-632">res. 15 juni 2007 nr. 632</a>), <a href="lov/2020-06-19-78">19 juni 2020 nr. 78</a> (ikr. 1 juli 2020), <a href="lov/2020-06-19-78">19 juni 2020 nr. 78</a> (ikr. 1 jan 2021, gjelder annet ledd).</article></article><article class="legalArticle" data-lovdata-URL="NL/lov/2003-12-05-100/§2-17" data-name="§2-17" id="kapittel-2-paragraf-18"><h3 class="legalArticleHeader"><span class="legalArticleValue">§ 2-17</span>. <span class="legalArticleTitle">Bruk av lagret sæd fra avdød eller egg som er befruktet med avdødes sæd</span></h3><article class="legalP" id="kapittel-2-paragraf-18-ledd-1">Lagret sæd fra avdød, eller egg som er befruktet med avdødes sæd, kan benyttes til assistert befruktning av avdødes gjenlevende ektefelle eller samboer dersom det kan dokumenteres at det er i tråd med avdødes ønske. Gjenlevende ektefelle eller samboer må være enslig, jf. <a href="lov/2003-12-05-100/§2-2">§ 2-2</a>, på tidspunktet for inseminasjonen eller innsetting av befruktet egg. De øvrige vilkår for assistert befruktning i loven må være oppfylt.</article><article class="legalP" id="kapittel-2-paragraf-18-ledd-2">Ved bruk av befruktede egg, må egget stamme fra gjenlevende ektefelle eller samboer.</article><article class="legalP" id="kapittel-2-paragraf-18-ledd-3">Den avdøde skal regnes som barnets far etter barnelova.</article><article class="changesToParent">Endret ved lov <a href="lov/2020-06-19-78">19 juni 2020 nr. 78</a> (ikr. 1 juli 2020).</article></article><article class="legalArticle" data-lovdata-URL="NL/lov/2003-12-05-100/§2-18" data-name="§2-18" id="kapittel-2-paragraf-19"><h3 class="legalArticleHeader"><span class="legalArticleValue">§ 2-18</span>. <span class="legalArticleTitle">Forbud mot transplantasjon av organer og vev som produserer kjønnsceller</span></h3><article class="legalP" id="kapittel-2-paragraf-19-ledd-1">Transplantasjon av organer og vev som produserer kjønnsceller fra en person til en annen med det formål å behandle infertilitet er forbudt.</article><article class="changesToParent">Endret ved lov <a href="lov/2020-06-19-78">19 juni 2020 nr. 78</a> (ikr. 1 jan 2021).</article></article><article class="legalArticle" data-lovdata-URL="NL/lov/2003-12-05-100/§2-19" data-name="§2-19" id="kapittel-2-paragraf-20"><h3 class="legalArticleHeader"><span class="legalArticleValue">§ 2-19</span>. <span class="legalArticleTitle">Godkjenning av behandlingsformer m.m.</span></h3><article class="legalP" id="kapittel-2-paragraf-20-ledd-1">Behandlingsformer som faller inn under <a href="lov/2003-12-05-100/§2-1">§ 2-1</a>, import av sæd og ubefruktede egg jf. <a href="lov/2003-12-05-100/§2-11">§ 2-11</a>, teknikker for behandling av sæd jf. <a href="lov/2003-12-05-100/§2-13">§ 2-13</a>, samt lagring av sæd, ubefruktede egg, eggstokkvev og befruktede egg jf. <a href="lov/2003-12-05-100/§2-11">§§ 2-11</a> og <a href="lov/2003-12-05-100/§2-16">2-16</a>, skal godkjennes av departementet, og kan bare tas i bruk eller foretas ved virksomheter godkjent i henhold til <a href="lov/2003-12-05-100/§7-1">§ 7-1</a>.</article><article class="legalP" id="kapittel-2-paragraf-20-ledd-2">Før departementet avgjør om godkjenning skal gis, skal søknaden forelegges Bioteknologirådet.</article><article class="changesToParent">Endret ved <a href="lov/2014-05-09-15">lover 9 mai 2014 nr. 15</a> (ikr. 1 juni 2014 iflg. <a href="forskrift/2014-05-09-622">res. 9 mai 2014 nr. 622</a>), <a href="lov/2020-06-19-78">19 juni 2020 nr. 78</a> (ikr. 1 juli 2020), <a href="lov/2020-06-19-78">19 juni 2020 nr. 78</a> (ikr. 1 juli 2020 iflg. <a href="forskrift/2020-06-19-1274">res. 19 juni 2020 nr. 1274</a>, gjelder første ledd).</article></article></section><section class="section" data-name="kap2A" id="kapittel-3" data-lovdata-URL="NL/lov/2003-12-05-100/KAPITTEL_3"><h2>Kapittel 2A. Preimplantasjonsdiagnostikk m.m.</h2><article class="changesToParent">Kapittelet tilføyd ved <a href="lov/2007-06-15-31">lov 15 juni 2007 nr. 31</a> (ikr. 1 jan 2008 iflg. <a href="forskrift/2007-06-15-632">res. 15 juni 2007 nr. 632</a>).</article><article class="legalArticle" data-lovdata-URL="NL/lov/2003-12-05-100/§2A-1" data-name="§2A-1" id="kapittel-3-paragraf-1"><h3 class="legalArticleHeader"><span class="legalArticleValue">§ 2A-1</span>. <span class="legalArticleTitle">Genetisk undersøkelse av befruktede egg</span></h3><article class="legalP" id="kapittel-3-paragraf-1-ledd-1">Med preimplantasjonsdiagnostikk menes en genetisk undersøkelse av befruktede egg utenfor kroppen før innsetting i livmoren, herunder undersøkelse av kjønn.</article><article class="legalP" id="kapittel-3-paragraf-1-ledd-2">Preimplantasjonsdiagnostikk kan tilbys par eller enslige der en eller begge er bærere av en genetisk forandring som kan gi alvorlig monogen eller kromosomal arvelig sykdom og det er høy risiko for at forandringen vil overføres og gi alvorlig sykdom hos en kommende person. Preimplantasjonsdiagnostikk kan også tilbys dersom det er høy risiko for at den genetiske forandringen overføres til et foster og fører til at fosteret dør i livmoren.</article><article class="legalP" id="kapittel-3-paragraf-1-ledd-3">Sykdommens alvorlighetsgrad skal vurderes konkret i det enkelte tilfellet ut fra redusert livslengde som følge av sykdommen, hvilke smerter eller belastninger sykdommen eller behandlingen fører med seg, og hvilke behandlingsmuligheter som finnes.</article><article class="legalP" id="kapittel-3-paragraf-1-ledd-4">Dersom det på grunn av alvorlig, dominant arvelig sykdom hos slektninger i rett oppstigende linje er minst 50 prosent sannsynlighet for at den enslige eller en i paret har den sykdomsgivende genetiske forandringen, kan preimplantasjonsdiagnostikk tilbys uten at bærertilstanden er undersøkt. Det er et vilkår at det ikke finnes mulighet for helbredende behandling av sykdommen.</article><article class="legalP" id="kapittel-3-paragraf-1-ledd-5">Preimplantasjonsdiagnostikk kan i tillegg utføres for å undersøke vevstype med sikte på å få et vevstypelikt barn som kan være stamcelledonor for et søsken med alvorlig, arvelig sykdom. I slike tilfeller må følgende vilkår være oppfylt:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-ledd-5-punkt-1"><article class="legalP" id="kapittel-3-paragraf-1-ledd-5-punkt-1-ledd-1">behandling med søskendonasjon av friske, forlikelige stamceller med stor sannsynlighet er egnet til å kurere et sykt søsken</article></article></li><li data-name="b." value="2"><article class="listArticle" id="kapittel-3-paragraf-1-ledd-5-punkt-2"><article class="legalP" id="kapittel-3-paragraf-1-ledd-5-punkt-2-ledd-1">hensynet til det syke barnet vurderes opp mot belastningene for et framtidig søsken</article></article></li><li data-name="c." value="3"><article class="listArticle" id="kapittel-3-paragraf-1-ledd-5-punkt-3"><article class="legalP" id="kapittel-3-paragraf-1-ledd-5-punkt-3-ledd-1">donor født etter preimplantasjonsdiagnostikk med vevstyping ikke utsettes for uakseptable inngrep.</article></article></li></ol></article><article class="legalP" id="kapittel-3-paragraf-1-ledd-6">Preimplantasjonsdiagnostikk skal ikke benyttes til å kartlegge eller velge andre egenskaper ved det befruktede egget, enn det som fremgår av paragrafen her.</article><article class="legalP" id="kapittel-3-paragraf-1-ledd-7">Befruktede egg som utvelges, må ikke genetisk modifiseres.</article><article class="changesToParent">Tilføyd ved lov <a href="lov/2007-06-15-31">15 juni 2007 nr. 31</a> (ikr. 1 jan 2008 iflg. <a href="forskrift/2007-06-15-632">res. 15 juni 2007 nr. 632</a>), endret ved lover <a href="lov/2020-06-19-78">19 juni 2020 nr. 78</a> (ikr. 1 juli 2020), <a href="lov/2025-06-20-68">20 juni 2025 nr. 68</a> (i kraft 1 okt 2025 iflg. <a href="forskrift/2025-06-20-1124">res. 20 juni 2025 nr. 1124</a>).</article></article><article class="legalArticle" data-lovdata-URL="NL/lov/2003-12-05-100/§2A-2" data-name="§2A-2" id="kapittel-3-paragraf-2"><h3 class="legalArticleHeader"><span class="legalArticleValue">§ 2A-2</span>. <span class="legalArticleTitle">Samtykke</span></h3><article class="legalP" id="kapittel-3-paragraf-2-ledd-1">Før preimplantasjonsdiagnostikk foretas, må kvinnen eller paret gi skriftlig informert samtykke.</article><article class="changesToParent">Tilføyd ved <a href="lov/2007-06-15-31">lov 15 juni 2007 nr. 31</a> (ikr. 1 jan 2008 iflg. <a href="forskrift/2007-06-15-632">res. 15 juni 2007 nr. 632</a>), endret ved lov <a href="lov/2020-06-19-78">19 juni 2020 nr. 78</a> (ikr. 1 juli 2020).</article></article><article class="legalArticle" data-lovdata-URL="NL/lov/2003-12-05-100/§2A-3" data-name="§2A-3" id="kapittel-3-paragraf-3"><h3 class="legalArticleHeader"><span class="legalArticleValue">§ 2A-3</span>. <span class="legalArticleTitle">Informasjon og genetisk veiledning</span></h3><article class="legalP" id="kapittel-3-paragraf-3-ledd-1">Kvinnen eller paret skal motta nøytral informasjon og genetisk veiledning, herunder opplysninger om risiko forbundet med behandlingen, belastningen for kvinnen og sannsynligheten for å lykkes med behandlingen.</article><article class="changesToParent">Tilføyd ved <a href="lov/2007-06-15-31">lov 15 juni 2007 nr. 31</a> (ikr. 1 jan 2008 iflg. <a href="forskrift/2007-06-15-632">res. 15 juni 2007 nr. 632</a>), endret ved lov <a href="lov/2020-06-19-78">19 juni 2020 nr. 78</a> (ikr. 1 juli 2020).</article></article><article class="legalArticle" data-lovdata-URL="NL/lov/2003-12-05-100/§2A-4" data-name="§2A-4" id="kapittel-3-paragraf-4"><h3 class="legalArticleHeader"><span class="legalArticleValue">§ 2A-4</span>. <span class="legalArticleTitle">Generelle vilkår for assistert befruktning</span></h3><article class="legalP" id="kapittel-3-paragraf-4-ledd-1">De alminnelige reglene for befruktning utenfor kroppen i kapittel 2 i loven her gjelder også for par og enslige kvinner som søker preimplantasjonsdiagnostikk. Kravet om befruktningsudyktighet i <a href="lov/2003-12-05-100/§2-4">§ 2-4</a> gjelder ikke.</article><article class="changesToParent">Tilføyd ved <a href="lov/2007-06-15-31">lov 15 juni 2007 nr. 31</a> (ikr. 1 jan 2008 iflg. <a href="forskrift/2007-06-15-632">res. 15 juni 2007 nr. 632</a>), endret ved lov <a href="lov/2020-06-19-78">19 juni 2020 nr. 78</a> (ikr. 1 juli 2020).</article></article><article class="legalArticle" data-lovdata-URL="NL/lov/2003-12-05-100/§2A-5" data-name="§2A-5" id="kapittel-3-paragraf-5"><h3 class="legalArticleHeader"><span class="legalArticleValue">§ 2A-5</span>. <span class="legalArticleTitle">Godkjenning og rapporteringsplikt</span></h3><article class="legalP" id="kapittel-3-paragraf-5-ledd-1">Preimplantasjonsdiagnostikk kan bare finne sted ved virksomhet som er godkjent av departementet for å utføre slik behandling. Departementet kan i vedtaket sette nærmere vilkår for godkjenningen.</article><article class="legalP" id="kapittel-3-paragraf-5-ledd-2">Virksomhet som er godkjent etter første ledd, skal avgi skriftlig rapport til departementet om virksomheten. Departementet fastsetter nærmere regler om rapporteringsplikten.</article><article class="changesToParent">Tilføyd ved <a href="lov/2007-06-15-31">lov 15 juni 2007 nr. 31</a> (ikr. 1 jan 2008 iflg. <a href="forskrift/2007-06-15-632">res. 15 juni 2007 nr. 632</a>), endret ved lov <a href="lov/2020-06-19-78">19 juni 2020 nr. 78</a> (ikr. 1 juli 2020), tidligere § 2A-8.</article></article><article class="legalArticle" data-lovdata-URL="NL/lov/2003-12-05-100/§2A-6" data-name="§2A-6" id="kapittel-3-paragraf-6"><h3 class="legalArticleHeader"><span class="legalArticleValue">§ 2A-6</span>.<sup class="footnotereference" data-footnotereferencevalue="1" data-unique-footnote-counter="1">1</sup> <span class="legalArticleTitle">(Opphevet)</span></h3><article class="changesToParent">Tilføyd ved <a href="lov/2007-06-15-31">lov 15 juni 2007 nr. 31</a> (ikr. 1 jan 2008 iflg. <a href="forskrift/2007-06-15-632">res. 15 juni 2007 nr. 632</a>), endret ved <a href="lov/2011-06-24-30">lov 24 juni 2011 nr. 30</a> (ikr. 1 jan 2012 iflg. <a href="forskrift/2011-12-16-1252">res. 16 des 2011 nr. 1252</a>), opphevet ved lov <a href="lov/2020-06-19-78">19 juni 2020 nr. 78</a> (ikr. 1 juli 2020). <strong>Endres</strong> ved lov <a href="lov/2020-12-04-134">4 des 2020 nr. 134</a> (ikr. 1 jan 2021 iflg. res. <a href="forskrift/2020-12-04-2622">4 des 2020 nr. 2622</a>).</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Paragrafen ble opphevet før endring ved lov <a href="lov/2020-12-04-134">4 des 2020 nr. 134</a> ble satt i kraft.</article></footer></article><article class="legalArticle" data-lovdata-URL="NL/lov/2003-12-05-100/§2A-7" data-name="§2A-7" id="kapittel-3-paragraf-7"><h3 class="legalArticleHeader"><span class="legalArticleValue">§ 2A-7</span>. <span class="legalArticleTitle">(Opphevet)</span></h3><article class="changesToParent">Tilføyd ved <a href="lov/2007-06-15-31">lov 15 juni 2007 nr. 31</a> (ikr. 1 jan 2008 iflg. <a href="forskrift/2007-06-15-632">res. 15 juni 2007 nr. 632</a>), opphevet ved lov <a href="lov/2020-06-19-78">19 juni 2020 nr. 78</a> (ikr. 1 juli 2020).</article></article><article class="legalArticle" data-lovdata-URL="NL/lov/2003-12-05-100/§2A-9" data-name="§2A-9" id="kapittel-3-paragraf-8"><h3 class="legalArticleHeader"><span class="legalArticleValue">§ 2A-9</span>. <span class="legalArticleTitle">(Opphevet)</span></h3><article class="changesToParent">Tilføyd ved <a href="lov/2015-12-11-97">lov 11 des 2015 nr. 97</a> (ikr. 1 nov 2016 iflg. <a href="forskrift/2016-06-17-727">res. 17 juni 2016 nr. 727</a>), endret ved <a href="lov/2015-12-18-121">lov 18 des 2015 nr. 121</a> (ikr. 1 juli 2018 iflg. <a href="forskrift/2018-04-06-553">res. 6 apr 2018 nr. 553</a>), opphevet ved lov <a href="lov/2020-06-19-78">19 juni 2020 nr. 78</a> (ikr. 1 juli 2020).</article></article></section><section class="section" data-name="kap3" id="kapittel-4" data-lovdata-URL="NL/lov/2003-12-05-100/KAPITTEL_4"><h2>Kapittel 3. Forskning på overtallige befruktede egg, kloning m.m.</h2><article class="changesToParent">Overskriften endret ved <a href="lov/2007-06-15-31">lov 15 juni 2007 nr. 31</a> (ikr. 1 jan 2008 iflg. <a href="forskrift/2007-06-15-632">res. 15 juni 2007 nr. 632</a>).</article><article class="legalArticle" data-lovdata-URL="NL/lov/2003-12-05-100/§3-1" data-name="§3-1" id="kapittel-4-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Bruk av overtallige befruktede egg til forskning</span></h3><article class="legalP" id="kapittel-4-paragraf-1-ledd-1">Overtallige befruktede egg og celler som stammer fra overtallige befruktede egg, kan bare anvendes til forskning når formålet er:<ol class="defaultList" type="1"><li data-name="1." value="1"><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">å utvikle og forbedre metoder og teknikker for befruktning utenfor kroppen i den hensikt å oppnå graviditet</article></article></li><li data-name="2." value="2"><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1">å utvikle og forbedre metoder og teknikker for genetisk undersøkelse av befruktede egg med henblikk på å fastslå om det foreligger alvorlig monogen eller kromosomal arvelig sykdom (preimplantasjonsdiagnostikk)</article></article></li><li data-name="3." value="3"><article class="listArticle" id="kapittel-4-paragraf-1-ledd-1-punkt-3"><article class="legalP" id="kapittel-4-paragraf-1-ledd-1-punkt-3-ledd-1">å oppnå ny kunnskap med sikte på framtidig behandling av alvorlig sykdom hos mennesker.</article></article></li></ol></article><article class="changesToParent">Endret ved <a href="lov/2007-06-15-31">lov 15 juni 2007 nr. 31</a> (ikr. 1 jan 2008 iflg. <a href="forskrift/2007-06-15-632">res. 15 juni 2007 nr. 632</a>).</article></article><article class="legalArticle" data-lovdata-URL="NL/lov/2003-12-05-100/§3-2" data-name="§3-2" id="kapittel-4-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Vilkår for bruk av overtallige befruktede egg til forskning</span></h3><article class="legalP" id="kapittel-4-paragraf-2-ledd-1">Forskning som nevnt i <a href="lov/2003-12-05-100/§3-1">§ 3-1</a> er kun tillatt på befruktede egg som har blitt overtallige etter befruktning utenfor kroppen med sikte på fertilitetsbehandling eller preimplantasjonsdiagnostikk. Det er ikke tillatt å befrukte egg for forskningsformål alene.</article><article class="legalP" id="kapittel-4-paragraf-2-ledd-2">Forskning på befruktede egg kan foretas inntil 14 dager etter at egget ble befruktet. Egget skal destrueres innen 14 dager etter befruktningen. Den tiden befruktede egg er lagret nedfryst, medregnes ikke.</article><article class="legalP" id="kapittel-4-paragraf-2-ledd-3">Befruktede egg som har vært gjenstand for forskning, og kjønnsceller som har vært gjenstand for forskning, må ikke settes inn i en kvinne, men skal destrueres.</article><article class="legalP" id="kapittel-4-paragraf-2-ledd-4">Forskning som medfører genetiske forandringer som kan gå i arv hos mennesker, er ikke tillatt.</article><article class="changesToParent">Tilføyd ved <a href="lov/2007-06-15-31">lov 15 juni 2007 nr. 31</a> (ikr. 1 jan 2008 iflg. <a href="forskrift/2007-06-15-632">res. 15 juni 2007 nr. 632</a>), endret ved lov <a href="lov/2020-06-19-78">19 juni 2020 nr. 78</a> (ikr. 1 juli 2020).</article></article><article class="legalArticle" data-lovdata-URL="NL/lov/2003-12-05-100/§3-3" data-name="§3-3" id="kapittel-4-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Etisk vurdering og godkjenning</span></h3><article class="legalP" id="kapittel-4-paragraf-3-ledd-1">Forskning, herunder klinisk forskning, som medfører bruk av overtallige befruktede egg og celler som stammer fra overtallige befruktede egg, skal godkjennes av regional komité for medisinsk og helsefaglig forskningsetikk.</article><article class="legalP" id="kapittel-4-paragraf-3-ledd-2">Behandlingsformer som forutsetter bruk av celler fra overtallige befruktede egg, skal godkjennes av departementet. Departementet kan i godkjenningsvedtaket stille nærmere vilkår.</article><article class="legalP" id="kapittel-4-paragraf-3-ledd-3">Før departementet avgjør om godkjenning etter annet ledd skal gis, skal søknaden forelegges Bioteknologirådet.</article><article class="changesToParent">Tilføyd ved <a href="lov/2007-06-15-31">lov 15 juni 2007 nr. 31</a> (ikr. 1 jan 2008 iflg. <a href="forskrift/2007-06-15-632">res. 15 juni 2007 nr. 632</a>), endret ved <a href="lov/2014-05-09-15">lov 9 mai 2014 nr. 15</a> (ikr. 1 juni 2014 iflg. <a href="forskrift/2014-05-09-622">res. 9 mai 2014 nr. 622</a>).</article></article><article class="legalArticle" data-lovdata-URL="NL/lov/2003-12-05-100/§3-4" data-name="§3-4" id="kapittel-4-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Informasjon og samtykke</span></h3><article class="legalP" id="kapittel-4-paragraf-4-ledd-1">Overtallige befruktede egg kan bare anvendes til forskning og behandling etter frivillig, uttrykkelig og informert samtykke fra kvinnen eller paret som mottar assistert befruktning. Før samtykket avgis, skal kvinnen eller paret motta informasjon om hva forskningen kan innebære, hvordan den blir utført og annen relevant informasjon.</article><article class="legalP" id="kapittel-4-paragraf-4-ledd-2">Dersom befruktning foretas med donoregg eller donorsæd, skal også donor avgi frivillig, uttrykkelig og informert samtykke. Donors samtykke skal innhentes i forbindelse med donasjonen.</article><article class="legalP" id="kapittel-4-paragraf-4-ledd-3">Samtykket kan trekkes tilbake i tråd med reglene i <a href="lov/2003-02-21-12/§14">biobankloven § 14</a>.</article><article class="changesToParent">Tilføyd ved <a href="lov/2007-06-15-31">lov 15 juni 2007 nr. 31</a> (ikr. 1 jan 2008 iflg. <a href="forskrift/2007-06-15-632">res. 15 juni 2007 nr. 632</a>), endret ved lover <a href="lov/2020-06-19-78">19 juni 2020 nr. 78</a> (ikr. 1 juli 2020), <a href="lov/2020-06-19-78">19 juni 2020 nr. 78</a> (ikr. 1 jan 2021, gjelder annet ledd).</article></article><article class="legalArticle" data-lovdata-URL="NL/lov/2003-12-05-100/§3-5" data-name="§3-5" id="kapittel-4-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Forbud mot framstilling av menneskeembryoer ved kloning m.m.</span></h3><article class="legalP" id="kapittel-4-paragraf-5-ledd-1">Det er forbudt:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-5-ledd-1-punkt-1"><article class="legalP" id="kapittel-4-paragraf-5-ledd-1-punkt-1-ledd-1">å framstille menneskeembryoer ved kloning,</article></article></li><li data-name="b." value="2"><article class="listArticle" id="kapittel-4-paragraf-5-ledd-1-punkt-2"><article class="legalP" id="kapittel-4-paragraf-5-ledd-1-punkt-2-ledd-1">å forske på menneskeembryoer og cellelinjer som er dyrket ut fra menneskeembryoer framstilt ved kloning og</article></article></li><li data-name="c." value="3"><article class="listArticle" id="kapittel-4-paragraf-5-ledd-1-punkt-3"><article class="legalP" id="kapittel-4-paragraf-5-ledd-1-punkt-3-ledd-1">å framstille embryoer ved kloning ved at arvemateriale fra menneske settes inn i en eggcelle fra dyr.</article></article></li></ol></article><article class="legalP" id="kapittel-4-paragraf-5-ledd-2">Med kloning menes teknikker for å framstille arvemessig like kopier.</article><article class="changesToParent">Endret ved <a href="lov/2007-06-15-31">lov 15 juni 2007 nr. 31</a> (ikr. 1 jan 2008 iflg. <a href="forskrift/2007-06-15-632">res. 15 juni 2007 nr. 632</a>), tidligere § 3-2.</article></article><article class="legalArticle" data-lovdata-URL="NL/lov/2003-12-05-100/§3-6" data-name="§3-6" id="kapittel-4-paragraf-6"><h3 class="legalArticleHeader"><span class="legalArticleValue">§ 3-6</span>. <span class="legalArticleTitle">Forbud mot bruk av teknikker med sikte på å framstille arvemessig like individer</span></h3><article class="legalP" id="kapittel-4-paragraf-6-ledd-1">Bruk av teknikker med sikte på å framstille arvemessig like individer er forbudt.</article><article class="changesToParent">Endret ved <a href="lov/2007-06-15-31">lov 15 juni 2007 nr. 31</a> (ikr. 1 jan 2008 iflg. <a href="forskrift/2007-06-15-632">res. 15 juni 2007 nr. 632</a>), tidligere § 3-3.</article></article></section><section class="section" data-name="kap4" id="kapittel-5" data-lovdata-URL="NL/lov/2003-12-05-100/KAPITTEL_5"><h2>Kapittel 4. Fosterdiagnostikk</h2><article class="legalArticle" data-lovdata-URL="NL/lov/2003-12-05-100/§4-1" data-name="§4-1" id="kapittel-5-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Definisjon</span></h3><article class="legalP" id="kapittel-5-paragraf-1-ledd-1">Med fosterdiagnostikk forstås i denne lov undersøkelse av føtale celler, foster eller en gravid kvinne med det formål å få informasjon om fosterets genetiske egenskaper eller for å påvise eller utelukke sykdom eller utviklingsavvik hos fosteret.</article><article class="legalP" id="kapittel-5-paragraf-1-ledd-2">Ultralydundersøkelser i den alminnelige svangerskapsomsorgen anses ikke som fosterdiagnostikk i henhold til første ledd, og omfattes derfor ikke av denne loven med unntak av <a href="lov/2003-12-05-100/§4-5">§ 4-5</a>.</article></article><article class="legalArticle" data-lovdata-URL="NL/lov/2003-12-05-100/§4-2" data-name="§4-2" id="kapittel-5-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Godkjenning av fosterdiagnostikk</span></h3><article class="legalP" id="kapittel-5-paragraf-2-ledd-1">Undersøkelsesmetoder som faller inn under <a href="lov/2003-12-05-100/§4-1">§ 4-1</a> første ledd, skal godkjennes av departementet.</article><article class="changesToParent">Endret ved <a href="lov/2014-05-09-15">lov 9 mai 2014 nr. 15</a> (ikr. 1 juni 2014 iflg. <a href="forskrift/2014-05-09-622">res. 9 mai 2014 nr. 622</a>), endret ved lov <a href="lov/2020-06-19-78">19 juni 2020 nr. 78</a> (ikr. 1 juli 2020).</article></article><article class="legalArticle" data-lovdata-URL="NL/lov/2003-12-05-100/§4-3" data-name="§4-3" id="kapittel-5-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Samtykke</span></h3><article class="legalP" id="kapittel-5-paragraf-3-ledd-1">Før fosterdiagnostikk, jf. <a href="lov/2003-12-05-100/§4-1">§ 4-1</a> foretas, må den som skal undersøkes, gi skriftlig samtykke.</article></article><article class="legalArticle" data-lovdata-URL="NL/lov/2003-12-05-100/§4-4" data-name="§4-4" id="kapittel-5-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Informasjon og genetisk veiledning</span></h3><article class="legalP" id="kapittel-5-paragraf-4-ledd-1">Ved fosterdiagnostikk skal kvinnen eller paret før undersøkelsen gis informasjon som blant annet skal omfatte at undersøkelsen er frivillig, hvilken risiko som er forbundet med gjennomføringen av undersøkelsen, hva undersøkelsen kan avdekke og hvilke konsekvenser dette kan få for barnet, kvinnen, paret og familien. Dersom det er mistanke om genetisk sykdom skal kvinnen eller paret også gis genetisk veiledning.</article><article class="legalP" id="kapittel-5-paragraf-4-ledd-2">Hvis undersøkelsen viser at fosteret kan ha en sykdom eller et utviklingsavvik, skal kvinnen eller paret gis informasjon og genetisk veiledning om den aktuelle sykdommen eller funksjonshemmingen, samt om gjeldende rettigheter og aktuelle hjelpetiltak.</article></article><article class="legalArticle" data-lovdata-URL="NL/lov/2003-12-05-100/§4-5" data-name="§4-5" id="kapittel-5-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Opplysning om kjønn før 12. svangerskapsuke</span></h3><article class="legalP" id="kapittel-5-paragraf-5-ledd-1">Opplysning om fosterets kjønn før 12. svangerskapsuke som fremkommer ved fosterdiagnostikk eller annen undersøkelse av fosteret, skal bare gis dersom kvinnen er bærer av alvorlig kjønnsbundet sykdom.</article></article><article class="legalArticle" data-lovdata-URL="NL/lov/2003-12-05-100/§4-6" data-name="§4-6" id="kapittel-5-paragraf-6"><h3 class="legalArticleHeader"><span class="legalArticleValue">§ 4-6</span>. <span class="legalArticleTitle">Farskapstesting på fosterstadiet</span></h3><article class="legalP" id="kapittel-5-paragraf-6-ledd-1">Fosterdiagnostikk med sikte på å fastsette farskap og farskapstesting på fosterstadiet er forbudt. Dette gjelder ikke når svangerskapet kan være et resultat av omstendigheter som omtalt i <a href="lov/2005-05-20-28/§291">straffeloven §§ 291</a>, <a href="lov/2005-05-20-28/§295">295</a>, <a href="lov/2005-05-20-28/§296">296</a>, <a href="lov/2005-05-20-28/§299">299</a> bokstav a, <a href="lov/2005-05-20-28/§302">302</a>, <a href="lov/2005-05-20-28/§312">312</a>, <a href="lov/2005-05-20-28/§313">313</a> og <a href="lov/2005-05-20-28/§314">314</a> bokstav a.</article><article class="changesToParent">Endret ved <a href="lov/2015-06-19-65">lov 19 juni 2015 nr. 65</a> (ikr. 1 okt 2015).</article></article></section><section class="section" data-name="kap4A" id="kapittel-6" data-lovdata-URL="NL/lov/2003-12-05-100/KAPITTEL_6"><h2>Kapittel 4A. Bruk av fostervev</h2><article class="changesToParent">Overskriften tilføyd ved <a href="lov/2015-05-07-25">lov 7 mai 2015 nr. 25</a> (ikr. 1 jan 2016 iflg. <a href="forskrift/2015-11-13-1289">res. 13 nov 2015 nr. 1289</a>).</article><article class="legalArticle" data-lovdata-URL="NL/lov/2003-12-05-100/§4A-1" data-name="§4A-1" id="kapittel-6-paragraf-1"><h3 class="legalArticleHeader"><span class="legalArticleValue">§ 4A-1</span>. <span class="legalArticleTitle">Definisjon</span></h3><article class="legalP" id="kapittel-6-paragraf-1-ledd-1">Med fostervev forstås i denne lov celler og vev fra provosertaborterte fostre.</article><article class="changesToParent">Tilføyd ved <a href="lov/2015-05-07-25">lov 7 mai 2015 nr. 25</a> (ikr. 1 jan 2016 iflg. <a href="forskrift/2015-11-13-1289">res. 13 nov 2015 nr. 1289</a>).</article></article><article class="legalArticle" data-lovdata-URL="NL/lov/2003-12-05-100/§4A-2" data-name="§4A-2" id="kapittel-6-paragraf-2"><h3 class="legalArticleHeader"><span class="legalArticleValue">§ 4A-2</span>. <span class="legalArticleTitle">Bruk av fostervev</span></h3><article class="legalP" id="kapittel-6-paragraf-2-ledd-1">Fostervev kan bare brukes til medisinsk forskning, diagnostikk, fremstilling av vaksine og behandling.</article><article class="legalP" id="kapittel-6-paragraf-2-ledd-2">Bruk av fostervev til behandling er bare tillatt i de tilfeller hvor det foreligger alvorlig sykdom eller skade og andre behandlingsformer har begrenset effekt. Bruk av fostervev til medisinsk forskning, diagnostikk og fremstilling av vaksine er bare tillatt dersom det ikke finnes andre likeverdige metoder.</article><article class="legalP" id="kapittel-6-paragraf-2-ledd-3">Det er forbudt å bruke eggstokkvev fra provosertaborterte fostre til transplantasjon.</article><article class="legalP" id="kapittel-6-paragraf-2-ledd-4">Kommersiell utnytting av celler og vev fra aborterte fostre er forbudt.</article><article class="changesToParent">Tilføyd ved <a href="lov/2015-05-07-25">lov 7 mai 2015 nr. 25</a> (ikr. 1 jan 2016 iflg. <a href="forskrift/2015-11-13-1289">res. 13 nov 2015 nr. 1289</a>).</article></article><article class="legalArticle" data-lovdata-URL="NL/lov/2003-12-05-100/§4A-3" data-name="§4A-3" id="kapittel-6-paragraf-3"><h3 class="legalArticleHeader"><span class="legalArticleValue">§ 4A-3</span>. <span class="legalArticleTitle">Godkjenning</span></h3><article class="legalP" id="kapittel-6-paragraf-3-ledd-1">Bruk av fostervev til behandling og forskning skal godkjennes av departementet.</article><article class="changesToParent">Tilføyd ved <a href="lov/2015-05-07-25">lov 7 mai 2015 nr. 25</a> (ikr. 1 jan 2016 iflg. <a href="forskrift/2015-11-13-1289">res. 13 nov 2015 nr. 1289</a>).</article></article><article class="legalArticle" data-lovdata-URL="NL/lov/2003-12-05-100/§4A-4" data-name="§4A-4" id="kapittel-6-paragraf-4"><h3 class="legalArticleHeader"><span class="legalArticleValue">§ 4A-4</span>. <span class="legalArticleTitle">Samtykke</span></h3><article class="legalP" id="kapittel-6-paragraf-4-ledd-1">Skriftlig samtykke fra kvinnen skal foreligge før fostervev kan avgis til en fostervevsbank.</article><article class="legalP" id="kapittel-6-paragraf-4-ledd-2">Først etter at beslutningen om svangerskapsavbrudd er tatt, kan kvinnen informeres om mulig bruk av fostervevet. Samtykke kan bare gyldig avgis etter at slik informasjon er gitt.</article><article class="changesToParent">Tilføyd ved <a href="lov/2015-05-07-25">lov 7 mai 2015 nr. 25</a> (ikr. 1 jan 2016 iflg. <a href="forskrift/2015-11-13-1289">res. 13 nov 2015 nr. 1289</a>).</article></article><article class="legalArticle" data-lovdata-URL="NL/lov/2003-12-05-100/§4A-5" data-name="§4A-5" id="kapittel-6-paragraf-5"><h3 class="legalArticleHeader"><span class="legalArticleValue">§ 4A-5</span>. <span class="legalArticleTitle">Fostervevsbank</span></h3><article class="legalP" id="kapittel-6-paragraf-5-ledd-1">All innsamling, lagring og utlevering av fostervev skal foretas av en fostervevsbank. Fostervevsbanker skal godkjennes av departementet.</article><article class="legalP" id="kapittel-6-paragraf-5-ledd-2">Departementet kan i forskrift gi utfyllende regler om fostervevsbankers innsamling, lagring og utlevering av fostervev.</article><article class="changesToParent">Tilføyd ved <a href="lov/2015-05-07-25">lov 7 mai 2015 nr. 25</a> (ikr. 1 jan 2016 iflg. <a href="forskrift/2015-11-13-1289">res. 13 nov 2015 nr. 1289</a>).</article></article><article class="legalArticle" data-lovdata-URL="NL/lov/2003-12-05-100/§4A-6" data-name="§4A-6" id="kapittel-6-paragraf-6"><h3 class="legalArticleHeader"><span class="legalArticleValue">§ 4A-6</span>. <span class="legalArticleTitle">Anonymitet</span></h3><article class="legalP" id="kapittel-6-paragraf-6-ledd-1">Kvinnen skal ikke gis opplysninger om identiteten til den som mottar fostervevet.</article><article class="legalP" id="kapittel-6-paragraf-6-ledd-2">Den som mottar fostervev skal ikke gis opplysninger om identiteten til kvinnen som har avgitt fostervevet.</article><article class="changesToParent">Tilføyd ved <a href="lov/2015-05-07-25">lov 7 mai 2015 nr. 25</a> (ikr. 1 jan 2016 iflg. <a href="forskrift/2015-11-13-1289">res. 13 nov 2015 nr. 1289</a>).</article></article><article class="legalArticle" data-lovdata-URL="NL/lov/2003-12-05-100/§4A-7" data-name="§4A-7" id="kapittel-6-paragraf-7"><h3 class="legalArticleHeader"><span class="legalArticleValue">§ 4A-7</span>. <span class="legalArticleTitle">Informasjon</span></h3><article class="legalP" id="kapittel-6-paragraf-7-ledd-1">Enhver som mottar fostervev ved transplantasjon skal informeres om at vevet stammer fra provosertaborterte fostre.</article><article class="changesToParent">Tilføyd ved <a href="lov/2015-05-07-25">lov 7 mai 2015 nr. 25</a> (ikr. 1 jan 2016 iflg. <a href="forskrift/2015-11-13-1289">res. 13 nov 2015 nr. 1289</a>).</article></article><article class="legalArticle" data-lovdata-URL="NL/lov/2003-12-05-100/§4A-8" data-name="§4A-8" id="kapittel-6-paragraf-8"><h3 class="legalArticleHeader"><span class="legalArticleValue">§ 4A-8</span>. <span class="legalArticleTitle">Reservasjonsrett</span></h3><article class="legalP" id="kapittel-6-paragraf-8-ledd-1">Helsepersonell som av samvittighetsgrunner ønsker det, kan reservere seg mot å delta i forskningsprosjekter hvor fostervev benyttes og å utføre eller assistere ved transplantasjon av fostervev.</article><article class="changesToParent">Tilføyd ved <a href="lov/2015-05-07-25">lov 7 mai 2015 nr. 25</a> (ikr. 1 jan 2016 iflg. <a href="forskrift/2015-11-13-1289">res. 13 nov 2015 nr. 1289</a>).</article></article></section><section class="section" data-name="kap5" id="kapittel-7" data-lovdata-URL="NL/lov/2003-12-05-100/KAPITTEL_7"><h2>Kapittel 5. Genetiske undersøkelser av fødte m.m.</h2><article class="legalArticle" data-lovdata-URL="NL/lov/2003-12-05-100/§5-1" data-name="§5-1" id="kapittel-7-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Definisjon</span></h3><article class="legalP" id="kapittel-7-paragraf-1-ledd-1">Med genetiske undersøkelser menes i denne loven alle typer analyser av menneskets arvestoff, både på nukleinsyre- og kromosomnivå, av genprodukter og deres funksjon, eller organundersøkelser, som har til hensikt å gi informasjon om menneskets arveegenskaper.</article><article class="legalP" id="kapittel-7-paragraf-1-ledd-2">Med genetiske undersøkelser av fødte menes i denne lov:<ol class="defaultList" type="a"><li data-name="a." value="1"><article class="listArticle" id="kapittel-7-paragraf-1-ledd-2-punkt-1"><article class="legalP" id="kapittel-7-paragraf-1-ledd-2-punkt-1-ledd-1">genetiske undersøkelser der formålet med undersøkelsen er å stille sykdomsdiagnose.</article></article></li><li data-name="b." value="2"><article class="listArticle" id="kapittel-7-paragraf-1-ledd-2-punkt-2"><article class="legalP" id="kapittel-7-paragraf-1-ledd-2-punkt-2-ledd-1">genetiske presymptomatiske undersøkelser, genetiske prediktive undersøkelser og genetiske undersøkelser for å påvise eller utelukke bærertilstand for arvelige sykdommer som først viser seg i senere generasjoner.</article></article></li><li data-name="c." value="3"><article class="listArticle" id="kapittel-7-paragraf-1-ledd-2-punkt-3"><article class="legalP" id="kapittel-7-paragraf-1-ledd-2-punkt-3-ledd-1">genetiske laboratorieundersøkelser for å bestemme kjønnstilhørighet, unntatt genetiske laboratorieundersøkelser for identifikasjonsformål.</article></article></li><li data-name="d." value="4"><article class="listArticle" id="kapittel-7-paragraf-1-ledd-2-punkt-4"><article class="legalP" id="kapittel-7-paragraf-1-ledd-2-punkt-4-ledd-1">genetiske undersøkelser der formålet er å få informasjon om en persons fysiske eller mentale egenskaper eller anlegg, personlighetstrekk o.l.</article></article></li></ol></article><article class="changesToParent">Endret ved lover <a href="lov/2020-06-19-78">19 juni 2020 nr. 78</a> (ikr. 1 juli 2020), <a href="lov/2025-06-20-68">20 juni 2025 nr. 68</a> (i kraft 1 okt 2025 iflg. <a href="forskrift/2025-06-20-1124">res. 20 juni 2025 nr. 1124</a>).</article></article><article class="legalArticle" data-lovdata-URL="NL/lov/2003-12-05-100/§5-2" data-name="§5-2" id="kapittel-7-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Anvendelse av genetiske undersøkelser</span></h3><article class="legalP" id="kapittel-7-paragraf-2-ledd-1">Genetiske undersøkelser som nevnt i <a href="lov/2003-12-05-100/§5-1/ledd/2/bokstav/a">§ 5-1 annet ledd bokstav a</a> til <a href="lov/2003-12-05-100/§5-1/ledd/2/bokstav/c">c</a> skal bare anvendes til medisinske formål med diagnostiske eller behandlingsmessige siktemål.</article><article class="changesToParent">Endret ved lov <a href="lov/2025-06-20-68">20 juni 2025 nr. 68</a> (i kraft 1 okt 2025 iflg. <a href="forskrift/2025-06-20-1124">res. 20 juni 2025 nr. 1124</a>).</article></article><article class="legalArticle" data-lovdata-URL="NL/lov/2003-12-05-100/§5-3" data-name="§5-3" id="kapittel-7-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">(Opphevet)</span></h3><article class="changesToParent">Endret ved <a href="lov/2014-05-09-15">lov 9 mai 2014 nr. 15</a> (ikr. 1 juni 2014 iflg. <a href="forskrift/2014-05-09-622">res. 9 mai 2014 nr. 622</a>), opphevet ved lov <a href="lov/2020-06-19-78">19 juni 2020 nr. 78</a> (ikr. 1 juli 2020).</article></article><article class="legalArticle" data-lovdata-URL="NL/lov/2003-12-05-100/§5-4" data-name="§5-4" id="kapittel-7-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Samtykke</span></h3><article class="legalP" id="kapittel-7-paragraf-4-ledd-1">Før genetisk undersøkelse som omfattes av <a href="lov/2003-12-05-100/§5-1">§ 5-1</a> annet ledd bokstav b foretas, må den som skal undersøkes, gi skriftlig samtykke til undersøkelsen.</article><article class="legalP" id="kapittel-7-paragraf-4-ledd-2">Før det foretas genetisk undersøkelse som omfattes av <a href="lov/2003-12-05-100/§5-1">§ 5-1</a> annet ledd bokstav b av barn under 16 år, skal det gis skriftlig samtykke fra barnets foreldre eller andre med foreldreansvar.</article></article><article class="legalArticle" data-lovdata-URL="NL/lov/2003-12-05-100/§5-5" data-name="§5-5" id="kapittel-7-paragraf-5"><h3 class="legalArticleHeader"><span class="legalArticleValue">§ 5-5</span>. <span class="legalArticleTitle">Genetisk veiledning</span></h3><article class="legalP" id="kapittel-7-paragraf-5-ledd-1">Ved genetiske undersøkelser etter <a href="lov/2003-12-05-100/§5-1">§ 5-1</a> annet ledd bokstav b, skal den som undersøkes gis tilpasset genetisk veiledning.</article><article class="legalP" id="kapittel-7-paragraf-5-ledd-2">Dersom den som undersøkes, er et barn under 16 år, skal genetisk veiledning også gis til barnets foreldre eller andre med foreldreansvar.</article><article class="changesToParent">Endret ved lov <a href="lov/2020-06-19-78">19 juni 2020 nr. 78</a> (ikr. 1 juli 2020).</article></article><article class="legalArticle" data-lovdata-URL="NL/lov/2003-12-05-100/§5-6" data-name="§5-6" id="kapittel-7-paragraf-6"><h3 class="legalArticleHeader"><span class="legalArticleValue">§ 5-6</span>. <span class="legalArticleTitle">Genetiske masseundersøkelser og farmakogenetiske undersøkelser</span></h3><article class="legalP" id="kapittel-7-paragraf-6-ledd-1">Kongen kan gi forskrifter om godkjenning av genetiske masseundersøkelser og farmakogenetiske undersøkelser. I forskriften kan det gjøres unntak fra lovens krav om skriftlig samtykke, genetisk veiledning, godkjenning av virksomhet eller rapportering.</article></article><article class="legalArticle" data-lovdata-URL="NL/lov/2003-12-05-100/§5-7" data-name="§5-7" id="kapittel-7-paragraf-7"><h3 class="legalArticleHeader"><span class="legalArticleValue">§ 5-7</span>. <span class="legalArticleTitle">Genetisk undersøkelse av barn</span></h3><article class="legalP" id="kapittel-7-paragraf-7-ledd-1">Genetisk undersøkelse som omfattes av <a href="lov/2003-12-05-100/§5-1">§ 5-1</a> annet ledd bokstav b, skal ikke utføres på barn før barnet er fylt 16 år, med mindre undersøkelsen kan påvise forhold som ved behandling kan forhindre eller redusere helseskade hos barnet.</article><article class="legalP" id="kapittel-7-paragraf-7-ledd-2">Departementet kan i særlige tilfeller gjøre unntak fra forbudet i første ledd.</article></article><article class="legalArticle" data-lovdata-URL="NL/lov/2003-12-05-100/§5-7a" data-name="§5-7a" id="kapittel-7-paragraf-8"><h3 class="legalArticleHeader"><span class="legalArticleValue">§ 5-7 a</span>. <span class="legalArticleTitle">Forbud mot genetiske undersøkelser av barn utenfor helsetjenesten</span></h3><article class="legalP" id="kapittel-7-paragraf-8-ledd-1">Genetiske undersøkelser som nevnt i <a href="lov/2003-12-05-100/§5-1">§ 5-1</a>, er forbudt å utføre på barn under 16 år uten rekvisisjon fra lege. Forbudet omfatter også bestilling og salg av slik undersøkelse til barn under 16 år.</article><article class="legalP" id="kapittel-7-paragraf-8-ledd-2">Departementet kan i særlige tilfeller gjøre unntak fra forbudet i første ledd.</article><article class="changesToParent">Tilføyd ved lov <a href="lov/2025-06-20-68">20 juni 2025 nr. 68</a> (i kraft 1 okt 2025 iflg. <a href="forskrift/2025-06-20-1124">res. 20 juni 2025 nr. 1124</a>).</article></article><article class="legalArticle" data-lovdata-URL="NL/lov/2003-12-05-100/§5-8" data-name="§5-8" id="kapittel-7-paragraf-9"><h3 class="legalArticleHeader"><span class="legalArticleValue">§ 5-8</span>. <span class="legalArticleTitle">Forbud mot bruk av genetiske opplysninger utenfor helse- og omsorgstjenesten</span></h3><article class="legalP" id="kapittel-7-paragraf-9-ledd-1">Det er forbudt å be om, motta, besitte, eller bruke genetiske opplysninger om en annen person som er fremkommet ved genetiske undersøkelser som omfattes av <a href="lov/2003-12-05-100/§5-1">§ 5-1</a> annet ledd bokstav b, eller ved systematisk kartlegging av arvelig sykdom i en familie. Det samme gjelder genetiske opplysninger om risiko for fremtidig sykdom som er fremkommet ved genetiske undersøkelser som omfattes av <a href="lov/2003-12-05-100/§5-1/ledd/2/bokstav/a">§ 5-1 annet ledd bokstav a</a> eller <a href="lov/2003-12-05-100/§5-1/ledd/2/bokstav/d">d</a>.</article><article class="legalP" id="kapittel-7-paragraf-9-ledd-2">Det er forbudt å spørre om genetiske undersøkelser eller systematisk kartlegging av arvelig sykdom i en familie har vært utført.</article><article class="legalP" id="kapittel-7-paragraf-9-ledd-3">Det er forbudt å be om, motta, besitte, eller bruke genetiske opplysninger om en annen person fra en genetisk undersøkelse som er gjennomført i strid med <a href="lov/2003-12-05-100/§5-7a">§ 5-7 a</a>.</article><article class="legalP" id="kapittel-7-paragraf-9-ledd-4">Forbudet i første og annet ledd omfatter ikke virksomheter som er godkjent etter <a href="lov/2003-12-05-100/§7-1">§ 7-1</a> til å utføre genetiske undersøkelser som omfattes av <a href="lov/2003-12-05-100/§5-1">§ 5-1</a> annet ledd, eller til forskningsformål. Dersom genetiske opplysninger skal benyttes til forskningsformål må den opplysningene gjelder ha gitt samtykke til dette.</article><article class="legalP" id="kapittel-7-paragraf-9-ledd-5">Forbudet i første ledd gjelder ikke privatpersoner som opptrer på vegne av eller etter samtykke fra den personen opplysningene gjelder.</article><article class="legalP" id="kapittel-7-paragraf-9-ledd-6">Unntatt fra forbudet i første til tredje ledd er helsepersonell som trenger opplysningene i diagnostisk og behandlingsmessig øyemed.</article><article class="changesToParent">Endret ved <a href="lov/2011-06-24-30">lover 24 juni 2011 nr. 30</a> (ikr. 1 jan 2012 iflg. <a href="forskrift/2011-12-16-1252">res. 16 des 2011 nr. 1252</a>), <a href="lov/2020-06-19-78">19 juni 2020 nr. 78</a> (ikr. 1 juli 2020), <a href="lov/2025-06-20-68">20 juni 2025 nr. 68</a> (i kraft 1 okt 2025 iflg. <a href="forskrift/2025-06-20-1124">res. 20 juni 2025 nr. 1124</a>).</article></article><article class="legalArticle" data-lovdata-URL="NL/lov/2003-12-05-100/§5-9" data-name="§5-9" id="kapittel-7-paragraf-10"><h3 class="legalArticleHeader"><span class="legalArticleValue">§ 5-9</span>. <span class="legalArticleTitle">Oppsøkende genetisk informasjonsvirksomhet</span></h3><article class="legalP" id="kapittel-7-paragraf-10-ledd-1">Med oppsøkende genetisk informasjonsvirksomhet forstås i denne loven helsepersonells adgang til å informere pasientens berørte slektninger om arvelig sykdom i familien.</article><article class="legalP" id="kapittel-7-paragraf-10-ledd-2">Når det er dokumentert at en pasient har eller er disponert for en arvelig sykdom, bestemmer pasienten selv om han eller hun vil informere berørte slektninger om dette.</article><article class="legalP" id="kapittel-7-paragraf-10-ledd-3">Dersom pasienten ikke selv kan eller vil informere berørte slektninger, kan helsepersonell be om pasientens samtykke til å informere disse, hvis vilkårene i femte ledd er oppfylt og sykdommen er godkjent av departementet etter sjuende ledd.</article><article class="legalP" id="kapittel-7-paragraf-10-ledd-4">Dersom pasienten ikke kan samtykke til at helsepersonell informerer berørte slektninger, kan helsepersonell i særlige tilfeller gjøre dette, hvis vilkårene i femte ledd er oppfylt og sykdommen er godkjent av departementet etter sjuende ledd.</article><article class="legalP" id="kapittel-7-paragraf-10-ledd-5">Før helsepersonell tar kontakt med slektningene, skal han eller hun vurdere om:<ol class="defaultList" type="1"><li data-name="1." value="1"><article class="listArticle" id="kapittel-7-paragraf-10-ledd-5-punkt-1"><article class="legalP" id="kapittel-7-paragraf-10-ledd-5-punkt-1-ledd-1">det gjelder en sykdom med vesentlige konsekvenser for den enkeltes liv eller helse,</article></article></li><li data-name="2." value="2"><article class="listArticle" id="kapittel-7-paragraf-10-ledd-5-punkt-2"><article class="legalP" id="kapittel-7-paragraf-10-ledd-5-punkt-2-ledd-1">det er en rimelig grad av sannsynlighet for at også slektningene har et arvelig sykdomsanlegg som kan føre til sykdom senere i livet,</article></article></li><li data-name="3." value="3"><article class="listArticle" id="kapittel-7-paragraf-10-ledd-5-punkt-3"><article class="legalP" id="kapittel-7-paragraf-10-ledd-5-punkt-3-ledd-1">det foreligger en dokumentert sammenheng mellom det arvelige sykdomsanlegget og utvikling av sykdom,</article></article></li><li data-name="4." value="4"><article class="listArticle" id="kapittel-7-paragraf-10-ledd-5-punkt-4"><article class="legalP" id="kapittel-7-paragraf-10-ledd-5-punkt-4-ledd-1">de genetiske undersøkelser som benyttes for å fastslå det arvelige sykdomsanlegget, er sikre, og</article></article></li><li data-name="5." value="5"><article class="listArticle" id="kapittel-7-paragraf-10-ledd-5-punkt-5"><article class="legalP" id="kapittel-7-paragraf-10-ledd-5-punkt-5-ledd-1">sykdommen kan forebygges eller behandles med god effekt.</article></article></li></ol></article><article class="legalP" id="kapittel-7-paragraf-10-ledd-6">Dersom slektningen er under 16 år, skal bare foreldrene eller andre med foreldreansvar informeres.</article><article class="legalP" id="kapittel-7-paragraf-10-ledd-7">Departementet bestemmer i forskrift eller i det enkelte tilfelle hvilke sykdommer som kan gjøres til gjenstand for oppsøkende genetisk virksomhet.</article></article></section><section class="section" data-name="kap6" id="kapittel-8" data-lovdata-URL="NL/lov/2003-12-05-100/KAPITTEL_8"><h2>Kapittel 6. Genterapi</h2><article class="legalArticle" data-lovdata-URL="NL/lov/2003-12-05-100/§6-1" data-name="§6-1" id="kapittel-8-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Definisjon</span></h3><article class="legalP" id="kapittel-8-paragraf-1-ledd-1">Med genterapi menes i denne loven legemidler som er omfattet av definisjonen i forordning om avanserte terapier (EU) <a href="eu/32007r1394*">nr. 1394/2007</a> artikkel 2, jf. direktiv <a href="eu/32001l0083">2001/83</a> (legemiddeldirektivet) bilag 1 del IV pkt. 2.1.</article><article class="changesToParent">Endret ved lov <a href="lov/2020-06-19-78">19 juni 2020 nr. 78</a> (ikr. 1 juli 2020).</article></article><article class="legalArticle" data-lovdata-URL="NL/lov/2003-12-05-100/§6-2" data-name="§6-2" id="kapittel-8-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Vilkår for genterapi mv.</span></h3><article class="legalP" id="kapittel-8-paragraf-2-ledd-1">Genterapi kan bare benyttes for behandling av sykdom eller for å hindre at sykdom oppstår.</article><article class="legalP" id="kapittel-8-paragraf-2-ledd-2">Genterapi og annen overføring av genetisk materiale til humane celler, foster og befruktede egg som medfører genetiske endringer som går i arv i kjønnsceller er forbudt.</article><article class="changesToParent">Endret ved lov <a href="lov/2020-06-19-78">19 juni 2020 nr. 78</a> (ikr. 1 juli 2020).</article></article><article class="legalArticle" data-lovdata-URL="NL/lov/2003-12-05-100/§6-3" data-name="§6-3" id="kapittel-8-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">(Opphevet)</span></h3><article class="changesToParent">Endret ved <a href="lov/2014-05-09-15">lov 9 mai 2014 nr. 15</a> (ikr. 1 juni 2014 iflg. <a href="forskrift/2014-05-09-622">res. 9 mai 2014 nr. 622</a>), opphevet ved lov <a href="lov/2020-06-19-78">19 juni 2020 nr. 78</a> (ikr. 1 juli 2020).</article></article><article class="legalArticle" data-lovdata-URL="NL/lov/2003-12-05-100/§6-4" data-name="§6-4" id="kapittel-8-paragraf-4"><h3 class="legalArticleHeader"><span class="legalArticleValue">§ 6-4</span>. <span class="legalArticleTitle">Samtykke</span></h3><article class="legalP" id="kapittel-8-paragraf-4-ledd-1">Før genterapi igangsettes må den som skal behandles, gi skriftlig samtykke. Før det igangsettes genterapi på barn under 16 år, skal det gis skriftlig samtykke fra foreldrene eller andre med foreldreansvar.</article></article></section><section class="section" data-name="kap7" id="kapittel-9" data-lovdata-URL="NL/lov/2003-12-05-100/KAPITTEL_9"><h2>Kapittel 7. Generelle bestemmelser</h2><article class="legalArticle" data-lovdata-URL="NL/lov/2003-12-05-100/§7-1" data-name="§7-1" id="kapittel-9-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Godkjenning av virksomheter</span></h3><article class="legalP" id="kapittel-9-paragraf-1-ledd-1">Medisinsk bruk av bioteknologi m.m. som krever godkjenning etter <a href="lov/2003-12-05-100/§2-19">§§ 2-19</a>, <a href="lov/2003-12-05-100/§3-3">3-3</a> annet ledd, <a href="lov/2003-12-05-100/§4-2">4-2</a> og medisinsk bruk av bioteknologi etter <a href="lov/2003-12-05-100/§5-1">§ 5-1</a> annet ledd bokstav b, kan bare finne sted ved virksomheter som er spesielt godkjent av departementet for det aktuelle formål. Det skal fremgå av godkjenningsvedtaket hvilke former for medisinsk bioteknologi virksomheten har tillatelse til å foreta eller rekvirere.</article><article class="legalP" id="kapittel-9-paragraf-1-ledd-2">Departementet kan i godkjenningsvedtaket sette nærmere vilkår for godkjenning.</article><article class="changesToParent">Endret ved <a href="lov/2007-06-15-31">lover 15 juni 2007 nr. 31</a> (ikr. 1 jan 2008 iflg. <a href="forskrift/2007-06-15-632">res. 15 juni 2007 nr. 632</a>), <a href="lov/2020-06-19-78">19 juni 2020 nr. 78</a> (ikr. 1 juli 2020).</article></article><article class="legalArticle" data-lovdata-URL="NL/lov/2003-12-05-100/§7-2" data-name="§7-2" id="kapittel-9-paragraf-2"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Rapporteringsplikt</span></h3><article class="legalP" id="kapittel-9-paragraf-2-ledd-1">Enhver virksomhet som er godkjent etter <a href="lov/2003-12-05-100/§7-1">§ 7-1</a>, skal gi skriftlig rapport til departementet om virksomheten.</article><article class="legalP" id="kapittel-9-paragraf-2-ledd-2">Departementet fastsetter nærmere regler om rapporteringsplikten.</article></article><article class="legalArticle" data-lovdata-URL="NL/lov/2003-12-05-100/§7-3" data-name="§7-3" id="kapittel-9-paragraf-3"><h3 class="legalArticleHeader"><span class="legalArticleValue">§ 7-3</span>. <span class="legalArticleTitle">Bioteknologirådet</span></h3><article class="legalP" id="kapittel-9-paragraf-3-ledd-1">Kongen oppnevner et råd som på begjæring eller av eget tiltak, kan gi uttalelser i saker etter denne lov og i andre spørsmål om bioteknologi. Rådets uttalelser er offentlige, med mindre annet følger av lovbestemt taushetsplikt.</article><article class="legalP" id="kapittel-9-paragraf-3-ledd-2">Kongen kan gi nærmere forskrifter om rådets virksomhet og sammensetning.</article><article class="changesToParent">Endret ved <a href="lov/2014-05-09-15">lov 9 mai 2014 nr. 15</a> (ikr. 1 juni 2014 iflg. <a href="forskrift/2014-05-09-622">res. 9 mai 2014 nr. 622</a>).</article></article><article class="legalArticle" data-lovdata-URL="NL/lov/2003-12-05-100/§7-4" data-name="§7-4" id="kapittel-9-paragraf-4"><h3 class="legalArticleHeader"><span class="legalArticleValue">§ 7-4</span>. <span class="legalArticleTitle">Forskrifter</span></h3><article class="legalP" id="kapittel-9-paragraf-4-ledd-1">Kongen kan ved forskrift fastsette nærmere bestemmelser til utfylling og gjennomføring av loven.</article></article><article class="legalArticle" data-lovdata-URL="NL/lov/2003-12-05-100/§7-5" data-name="§7-5" id="kapittel-9-paragraf-5"><h3 class="legalArticleHeader"><span class="legalArticleValue" data-legalArea="31.16">§ 7-5</span>. <span class="legalArticleTitle">Straff</span></h3><article class="legalP" id="kapittel-9-paragraf-5-ledd-1">Den som overtrer loven eller bestemmelser gitt i medhold av loven straffes med bøter eller fengsel i inntil tre måneder.</article><article class="legalP" id="kapittel-9-paragraf-5-ledd-2">Straff etter første ledd kommer ikke til anvendelse på privatpersoner som søker eller benytter tilbud som er i strid med denne loven. Privatpersoner som overtrer <a href="lov/2003-12-05-100/§5-7a">§ 5-7 a</a> eller <a href="lov/2003-12-05-100/§5-8/ledd/3">§ 5-8 tredje ledd</a>, straffes med bøter. Donasjon av egg, sæd eller befruktede egg, deltakelse i forskning og overtredelse av <a href="lov/2003-12-05-100/§2-7/ledd/1">§ 2-7 første ledd</a> er ikke straffbart.</article><article class="changesToParent">Endret ved <a href="lov/2013-06-21-78">lover 21 juni 2013 nr. 78</a> (ikr. 1 juli 2013 iflg. <a href="forskrift/2013-06-21-702">res. 21 juni 2013 nr. 702</a>), <a href="lov/2015-06-19-65">19 juni 2015 nr. 65</a> (ikr. 1 okt 2015), <a href="lov/2020-06-19-78">19 juni 2020 nr. 78</a> (ikr. 1 juli 2020), <a href="lov/2025-06-20-68">20 juni 2025 nr. 68</a> (i kraft 1 okt 2025 iflg. <a href="forskrift/2025-06-20-1124">res. 20 juni 2025 nr. 1124</a>).</article></article><article class="legalArticle" data-lovdata-URL="NL/lov/2003-12-05-100/§7-6" data-name="§7-6" id="kapittel-9-paragraf-6"><h3 class="legalArticleHeader"><span class="legalArticleValue">§ 7-6</span>. <span class="legalArticleTitle">Ikrafttredelse og overgangsordninger</span></h3><article class="legalP" id="kapittel-9-paragraf-6-ledd-1">Loven trer i kraft fra det tidspunkt Kongen bestemmer.<sup class="footnotereference" data-footnotereferencevalue="1" data-unique-footnote-counter="1">1</sup> Kongen kan sette i kraft de enkelte bestemmelser i loven til forskjellig tid.</article><article class="legalP" id="kapittel-9-paragraf-6-ledd-2">Vedtak truffet med hjemmel i <a href="lov/1994-08-05-56">lov 5. august 1994 nr. 56</a> om medisinsk bruk av bioteknologi skal fortsatt gjelde så langt de ikke strider mot loven her, eller mot forskrifter eller enkeltvedtak truffet i medhold av loven her.</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Fra 1 jan 2004 iflg. <a href="forskrift/2003-12-19-1591">res. 19 des 2003 nr. 1591</a>, med unntak av <a href="lov/2003-12-05-100/§2-7">§ 2-7</a> t.o.m. <a href="lov/2003-12-05-100/§2-12">§ 2-12</a>, <a href="lov/2003-12-05-100/kap4">kapittel 4</a> og <a href="lov/2003-12-05-100/§7-7">§ 7-7</a> nr. 1 hva gjelder opphevelse av <a href="lov/1994-08-05-56/§2-5">lov av 5. august 1994 nr. 56 om medisinsk bruk av bioteknologi § 2-5</a> t.o.m. <a href="lov/1994-08-05-56/§2-7">§ 2-7</a>, <a href="lov/1994-08-05-56/kap5">kapittel 5</a> og <a href="lov/1994-08-05-56/kap8">kapittel 8</a>.<br />Iflg. <a href="forskrift/2004-06-25-985">res. 25 juni 2004 nr. 985</a> skal <a href="lov/2003-12-05-100/§2-8">§ 2-8</a>, <a href="lov/2003-12-05-100/§2-9">§ 2-9</a>, <a href="lov/2003-12-05-100/§2-11">§ 2-11</a> og <a href="lov/2003-12-05-100/§2-12">§ 2-12</a> gjelde fra 1 sep 2004, <a href="lov/2003-12-05-100/§2-7">§ 2-7</a>, <a href="lov/2003-12-05-100/§2-10">§ 2-10</a> og <a href="lov/2003-12-05-100/kap4">kapittel 4</a> gjelde fra 1 jan 2005, og bestemmelsen <a href="lov/2003-12-05-100/§7-7">§ 7-7</a> nr. 1 om opphevelse av <a href="lov/1994-08-05-56">lov 5 aug 1994 nr. 56</a> om medisinsk bruk av bioteknologi skal gjelde fra 1 jan 2005. Opphevelsen av <a href="lov/1994-08-05-56/§2-7">§ 2-7 i lov om medisinsk bruk av bioteknologi</a> gjelder imidlertid fra 1 sep 2004.</article></footer></article><article class="legalArticle" data-lovdata-URL="NL/lov/2003-12-05-100/§7-7" data-name="§7-7" id="kapittel-9-paragraf-7"><h3 class="legalArticleHeader"><span class="legalArticleValue">§ 7-7</span>. <span class="legalArticleTitle">Endringer i andre lover</span></h3><article class="legalP" id="kapittel-9-paragraf-7-ledd-1">Fra det tidspunkt loven trer i kraft, endres andre lover slik: – – –</article></article></section></main></body></html>