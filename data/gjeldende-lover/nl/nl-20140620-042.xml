<!DOCTYPE html><html lang="no"><head><title>Lov om behandling av helseopplysninger ved ytelse av helsehjelp (pasientjournalloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2014-06-20-42</dd><dt class="dokid">DokumentID</dt><dd class="dokid">NL/lov/2014-06-20-42</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">2015-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-07-01</dd><dt class="lastChangedBy">Sist endret ved</dt><dd class="lastChangedBy"><a href="lov/2023-06-16-56">lov/2023-06-16-56</a> fra 2023-07-01</dd><dt class="legalArea">Rettsområde</dt><dd class="legalArea"><ul><li><a href="legal-areas/11" title="Forvaltnings- og kommunalrett">Forvaltnings- og kommunalrett</a> &gt; <a href="legal-areas/11.04" title="Statistikk. Registrering">Statistikk. Registrering</a></li> <li><a href="legal-areas/14" title="Helse- og omsorgsrett">Helse- og omsorgsrett</a> &gt; <a href="legal-areas/14.06" title="Pasientrettigheter">Pasientrettigheter</a></li> <li><a href="legal-areas/14" title="Helse- og omsorgsrett">Helse- og omsorgsrett</a></li> <li><a href="legal-areas/15" title="IKT- og medierett">IKT- og medierett</a> &gt; <a href="legal-areas/15.04" title="Personopplysninger">Personopplysninger</a></li></ul></dd><dt class="dateOfPublication">Kunngjort</dt><dd class="dateOfPublication">2014-06-20 15:50</dd><dt class="lastupdated">Rettet</dt><dd class="lastupdated">2021-11-17 (tegnsetting i lister tilpasset universell utforming)</dd><dt class="titleShort">Korttittel</dt><dd class="titleShort">Pasientjournalloven</dd><dt class="title">Tittel</dt><dd class="title">Lov om behandling av helseopplysninger ved ytelse av helsehjelp (pasientjournalloven)</dd><dt class="miscInformation">Annet om dokumentet</dt><dd class="miscInformation">Se også <a href="lov/1999-07-02-63/kap5">lov 2 juli 1999 nr. 63 kap. 5</a>, <a href="lov/1999-07-02-64/kap8">lov 2 juli 1999 nr. 64 kap. 8</a> og <a href="lov/2018-06-15-38">lov 15 juni 2018 nr. 38</a> om behandling av personopplysninger.</dd><dt class="refid">RefID</dt><dd class="refid">lov/2014-06-20-42</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om behandling av helseopplysninger ved ytelse av helsehjelp (pasientjournalloven)</a><ul class="tocSubUl"><li><a href="#kapittel-1" data-child-interval="§§ 1 – 5">Kapittel 1. Generelle bestemmelser</a><ul class="tocSubUl"><li><a href="#kapittel-1-paragraf-1">§ 1. Lovens formål</a></li><li><a href="#kapittel-1-paragraf-2">§ 2. Definisjoner</a></li><li><a href="#kapittel-1-paragraf-3">§ 3. Saklig virkeområde</a></li><li><a href="#kapittel-1-paragraf-4">§ 4. Geografisk virkeområde</a></li><li><a href="#kapittel-1-paragraf-5">§ 5. Forholdet til personvernforordningen og personopplysningsloven</a></li></ul></li><li><a href="#kapittel-2" data-child-interval="§§ 6 – 14">Kapittel 2. Pasientjournaler og andre behandlingsrettede helseregistre</a><ul class="tocSubUl"><li><a href="#kapittel-2-paragraf-1">§ 6. Rett til å behandle helseopplysninger</a></li><li><a href="#kapittel-2-paragraf-2">§ 7. Krav til behandlingsrettede helseregistre</a></li><li><a href="#kapittel-2-paragraf-3">§ 8. Virksomheters plikt til å sørge for behandlingsrettede helseregistre</a></li><li><a href="#kapittel-2-paragraf-4">§ 9. Samarbeid mellom virksomheter om behandlingsrettede helseregistre</a></li><li><a href="#kapittel-2-paragraf-5">§ 9 a. Behandlingsrettet helseregister med tolkede genetiske varianter</a></li><li><a href="#kapittel-2-paragraf-6">§ 10. Etablering av nasjonale behandlingsrettede helseregistre og nasjonal datainfrastruktur</a></li><li><a href="#kapittel-2-paragraf-7">§ 11. Systemer for saksbehandling, administrasjon mv. av helsehjelp</a></li><li><a href="#kapittel-2-paragraf-8">§ 12. Reseptformidleren</a></li><li><a href="#kapittel-2-paragraf-9">§ 13. Nasjonal kjernejournal</a></li><li><a href="#kapittel-2-paragraf-10">§ 14. Registrering og melding av helseopplysninger</a></li></ul></li><li><a href="#kapittel-3" data-child-interval="§§ 15 – 18">Kapittel 3. Taushetsplikt, innsynsrett og rett til å motsette seg behandling av helseopplysninger</a><ul class="tocSubUl"><li><a href="#kapittel-3-paragraf-1">§ 15. Taushetsplikt</a></li><li><a href="#kapittel-3-paragraf-2">§ 16. Forbud mot urettmessig tilegnelse av helseopplysninger</a></li><li><a href="#kapittel-3-paragraf-3">§ 17. Rett til å motsette seg behandling av helseopplysninger</a></li><li><a href="#kapittel-3-paragraf-4">§ 18. Informasjon og innsyn</a></li></ul></li><li><a href="#kapittel-4" data-child-interval="§§ 19 – 25">Kapittel 4. Virksomhetens plikter ved behandling av helseopplysninger</a><ul class="tocSubUl"><li><a href="#kapittel-4-paragraf-1">§ 19. Helseopplysninger ved helsehjelp</a></li><li><a href="#kapittel-4-paragraf-2">§ 20. Helseopplysninger til andre formål enn helsehjelp</a></li><li><a href="#kapittel-4-paragraf-3">§ 21. Personopplysninger fra Folkeregisteret</a></li><li><a href="#kapittel-4-paragraf-4">§ 22. Informasjonssikkerhet</a></li><li><a href="#kapittel-4-paragraf-5">§ 23. Internkontroll</a></li><li><a href="#kapittel-4-paragraf-6">§ 24. Overdragelse eller opphør av virksomhet</a></li><li><a href="#kapittel-4-paragraf-7">§ 25. Plikt til bevaring eller sletting</a></li></ul></li><li><a href="#kapittel-5" data-child-interval="§§ 26 – 31">Kapittel 5. Tilsyn og sanksjoner</a><ul class="tocSubUl"><li><a href="#kapittel-5-paragraf-1">§ 26. Tilsyn</a></li><li><a href="#kapittel-5-paragraf-2">§ 27. (Opphevet)</a></li><li><a href="#kapittel-5-paragraf-3">§ 28. (Opphevet)</a></li><li><a href="#kapittel-5-paragraf-4">§ 29. Overtredelsesgebyr</a></li><li><a href="#kapittel-5-paragraf-5">§ 30. Straff for brudd på taushetsplikt</a></li><li><a href="#kapittel-5-paragraf-6">§ 30 a. Straff for urettmessig tilegnelse av helseopplysninger</a></li><li><a href="#kapittel-5-paragraf-7">§ 31. Erstatning</a></li></ul></li><li><a href="#kapittel-6" data-child-interval="§§ 32 – 33">Kapittel 6. Ikraftsetting mv.</a><ul class="tocSubUl"><li><a href="#kapittel-6-paragraf-1">§ 32. Ikraftsetting</a></li><li><a href="#kapittel-6-paragraf-2">§ 33. Videreføring av forskrifter</a></li></ul></li></ul></li></ul></dd></dl></header><main class="documentBody" data-lovdata-URL="NL/lov/2014-06-20-42" id="dokument"><h1>Lov om behandling av helseopplysninger ved ytelse av helsehjelp (pasientjournalloven)</h1><section class="section" data-name="kap1" id="kapittel-1" data-lovdata-URL="NL/lov/2014-06-20-42/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="NL/lov/2014-06-20-42/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Lovens formål</span></h3><article class="legalP" id="kapittel-1-paragraf-1-ledd-1">Formålet med loven er at behandling av helseopplysninger skal skje på en måte som<ol class="defaultList" type="a"><li data-name="a." value="1"><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">gir pasienter og brukere helsehjelp av god kvalitet ved at relevante og nødvendige opplysninger på en rask og effektiv måte blir tilgjengelige for helsepersonell, samtidig som vernet mot at opplysninger gis til uvedkommende ivaretas, og</article></article></li><li data-name="b." value="2"><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">sikrer pasienters og brukeres personvern, pasientsikkerhet og rett til informasjon og medvirkning.</article></article></li></ol></article></article><article class="legalArticle" data-lovdata-URL="NL/lov/2014-06-20-42/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I denne loven forstås med:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>helsehjelp:</i> enhver handling som har forebyggende, diagnostisk, behandlende, helsebevarende, rehabiliterende eller pleie- og omsorgsformål, og som utføres av helsepersonell, jf. <a href="lov/1999-07-02-64/§3">helsepersonelloven § 3</a> første ledd</article></article></li><li data-name="b." value="2"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>helseopplysninger:</i> personopplysninger om en fysisk persons fysiske eller psykiske helse, herunder om ytelse av helsetjenester, som gir informasjon om vedkommendes helsetilstand, jf. personvernforordningen artikkel 4 nr. 15</article></article></li><li data-name="c." value="3"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1"><i>behandling av helseopplysninger:</i> enhver operasjon eller rekke av operasjoner som gjøres med helseopplysninger, enten automatisert eller ikke, for eksempel innsamling, registrering, organisering, strukturering, lagring, tilpasning eller endring, gjenfinning, konsultering, bruk, utlevering ved overføring, spredning eller alle andre former for tilgjengeliggjøring, sammenstilling eller samkjøring, begrensning, sletting eller tilintetgjøring, jf. personvernforordningen artikkel 4 nr. 2</article></article></li><li data-name="d." value="4"><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1"><i>behandlingsrettet helseregister:</i> pasientjournal- og informasjonssystem eller annet register, fortegnelse eller lignende, der helseopplysninger er lagret systematisk, slik at opplysninger om den enkelte kan finnes igjen, og som skal gi grunnlag for helsehjelp eller administrasjon av helsehjelp til enkeltpersoner</article></article></li><li data-name="e." value="5"><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1"><i>dataansvarlig:</i> ansvarlig for behandling av helseopplysninger etter personvernforordningen artikkel 4 nr. 7.</article></article></li></ol></article><article class="changesToParent">Endret ved lov <a href="lov/2018-06-15-38">15 juni 2018 nr. 38</a> (ikr. 20 juli 2018 iflg. meddelelse <a href="forskrift/2018-07-17-1195">17 juli 2018 nr. 1195</a>).</article></article><article class="legalArticle" data-lovdata-URL="NL/lov/2014-06-20-42/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Saklig virkeområde</span></h3><article class="legalP" id="kapittel-1-paragraf-3-ledd-1">Loven gjelder all behandling av helseopplysninger som er nødvendig for å yte, administrere eller kvalitetssikre helsehjelp til enkeltpersoner.</article><article class="legalP" id="kapittel-1-paragraf-3-ledd-2">For opplysninger som er taushetsbelagte etter <a href="lov/1999-07-02-64/§21">helsepersonelloven § 21</a>, og for opplysninger om avdøde personer gjelder bestemmelsene i loven her om behandling av helseopplysninger så langt de passer.</article><article class="legalP" id="kapittel-1-paragraf-3-ledd-3">Kongen i statsråd kan i forskrift eller enkeltvedtak bestemme at loven helt eller delvis skal gjelde for behandling av helseopplysninger til andre formål enn helsehjelp.</article><article class="changesToParent">Endret ved lov <a href="lov/2018-06-15-38">15 juni 2018 nr. 38</a> (ikr. 20 juli 2018 iflg. meddelelse <a href="forskrift/2018-07-17-1195">17 juli 2018 nr. 1195</a>).</article></article><article class="legalArticle" data-lovdata-URL="NL/lov/2014-06-20-42/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Geografisk virkeområde</span></h3><article class="legalP" id="kapittel-1-paragraf-4-ledd-1">Loven gjelder for dataansvarlige som er etablert i Norge. Kongen kan i forskrift bestemme at loven helt eller delvis skal gjelde for Svalbard og Jan Mayen, og kan fastsette særlige regler om behandling av helseopplysninger for disse områdene.</article><article class="changesToParent">Endret ved lov <a href="lov/2018-06-15-38">15 juni 2018 nr. 38</a> (ikr. 20 juli 2018 iflg. meddelelse <a href="forskrift/2018-07-17-1195">17 juli 2018 nr. 1195</a>).</article></article><article class="legalArticle" data-lovdata-URL="NL/lov/2014-06-20-42/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Forholdet til personvernforordningen og personopplysningsloven</span></h3><article class="legalP" id="kapittel-1-paragraf-5-ledd-1">Personvernforordningen og personopplysningsloven gjelder så langt ikke noe annet følger av loven her.</article><article class="changesToParent">Endret ved lov <a href="lov/2018-06-15-38">15 juni 2018 nr. 38</a> (ikr. 20 juli 2018 iflg. meddelelse <a href="forskrift/2018-07-17-1195">17 juli 2018 nr. 1195</a>).</article></article></section><section class="section" data-name="kap2" id="kapittel-2" data-lovdata-URL="NL/lov/2014-06-20-42/KAPITTEL_2"><h2>Kapittel 2. Pasientjournaler og andre behandlingsrettede helseregistre</h2><article class="legalArticle" data-lovdata-URL="NL/lov/2014-06-20-42/§6" data-name="§6" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Rett til å behandle helseopplysninger</span></h3><article class="legalP" id="kapittel-2-paragraf-1-ledd-1">Behandlingsrettede helseregistre må ha hjemmel i lov.</article><article class="legalP" id="kapittel-2-paragraf-1-ledd-2">Helseopplysninger i behandlingsrettede helseregistre kan bare behandles når det er nødvendig for å kunne gi helsehjelp, eller for administrasjon, internkontroll eller kvalitetssikring av helsehjelpen.</article><article class="legalP" id="kapittel-2-paragraf-1-ledd-3">Ved behandling av helseopplysninger til internkontroll eller kvalitetssikring skal opplysningene så langt som mulig behandles uten at den registrertes navn og fødselsnummer fremgår.</article><article class="changesToParent">Endret ved lov <a href="lov/2018-06-15-38">15 juni 2018 nr. 38</a> (ikr. 20 juli 2018 iflg. meddelelse <a href="forskrift/2018-07-17-1195">17 juli 2018 nr. 1195</a>).</article></article><article class="legalArticle" data-lovdata-URL="NL/lov/2014-06-20-42/§7" data-name="§7" id="kapittel-2-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Krav til behandlingsrettede helseregistre</span></h3><article class="legalP" id="kapittel-2-paragraf-2-ledd-1">Behandlingsrettede helseregistre skal understøtte pasientforløp i klinisk praksis og være lett å bruke og å finne frem i.</article><article class="legalP" id="kapittel-2-paragraf-2-ledd-2">Behandlingsrettede helseregistre skal være utformet og organisert slik at krav fastsatt i eller i medhold av lov kan oppfylles. Dette gjelder blant annet regler om:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-2-ledd-2-punkt-1"><article class="legalP" id="kapittel-2-paragraf-2-ledd-2-punkt-1-ledd-1">taushetsplikt, jf. <a href="lov/2014-06-20-42/§15">§ 15</a>,</article></article></li><li data-name="b." value="2"><article class="listArticle" id="kapittel-2-paragraf-2-ledd-2-punkt-2"><article class="legalP" id="kapittel-2-paragraf-2-ledd-2-punkt-2-ledd-1">forbud mot urettmessig tilegnelse av helseopplysninger, jf. <a href="lov/2014-06-20-42/§16">§ 16</a>,</article></article></li><li data-name="c." value="3"><article class="listArticle" id="kapittel-2-paragraf-2-ledd-2-punkt-3"><article class="legalP" id="kapittel-2-paragraf-2-ledd-2-punkt-3-ledd-1">retten til å motsette seg behandling av helseopplysninger, jf. <a href="lov/2014-06-20-42/§17">§ 17</a>,</article></article></li><li data-name="d." value="4"><article class="listArticle" id="kapittel-2-paragraf-2-ledd-2-punkt-4"><article class="legalP" id="kapittel-2-paragraf-2-ledd-2-punkt-4-ledd-1">retten til informasjon og innsyn, jf. <a href="lov/2014-06-20-42/§18">§ 18</a>,</article></article></li><li data-name="e." value="5"><article class="listArticle" id="kapittel-2-paragraf-2-ledd-2-punkt-5"><article class="legalP" id="kapittel-2-paragraf-2-ledd-2-punkt-5-ledd-1">helsepersonells dokumentasjonsplikt, jf. <a href="lov/1999-07-02-64/§39">helsepersonelloven § 39</a>,</article></article></li><li data-name="f." value="6"><article class="listArticle" id="kapittel-2-paragraf-2-ledd-2-punkt-6"><article class="legalP" id="kapittel-2-paragraf-2-ledd-2-punkt-6-ledd-1">tilgjengeliggjøring av helseopplysninger, jf. <a href="lov/2014-06-20-42/§19">§§ 19</a> og <a href="lov/2014-06-20-42/§20">20</a> og</article></article></li><li data-name="g." value="7"><article class="listArticle" id="kapittel-2-paragraf-2-ledd-2-punkt-7"><article class="legalP" id="kapittel-2-paragraf-2-ledd-2-punkt-7-ledd-1">informasjonssikkerhet og internkontroll, jf. <a href="lov/2014-06-20-42/§22">§§ 22</a> og <a href="lov/2014-06-20-42/§23">23</a>.</article></article></li></ol></article><article class="legalP" id="kapittel-2-paragraf-2-ledd-3">Departementet kan i forskrift gi nærmere bestemmelser om plikt til å ha elektroniske systemer, om godkjenning av programvare og sertifisering og om bruk av standarder, standardsystemer, kodeverk og klassifikasjonssystemer.</article></article><article class="legalArticle" data-lovdata-URL="NL/lov/2014-06-20-42/§8" data-name="§8" id="kapittel-2-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Virksomheters plikt til å sørge for behandlingsrettede helseregistre</span></h3><article class="legalP" id="kapittel-2-paragraf-3-ledd-1">Virksomheter som yter helsehjelp skal sørge for å ha behandlingsrettede helseregistre for gjennomføring av helsepersonells dokumentasjonsplikt, jf. <a href="lov/1999-07-02-64/§39">helsepersonelloven § 39</a>.</article><article class="legalP" id="kapittel-2-paragraf-3-ledd-2">Departementet kan gi forskrift om at virksomheter som yter helse- og omsorgstjenester etter <a href="lov/1999-07-02-61">spesialisthelsetjenesteloven</a>, <a href="lov/2011-06-24-30">helse- og omsorgstjenesteloven</a>, <a href="lov/2000-06-02-39">apotekloven</a> og <a href="lov/1983-06-03-54">tannhelsetjenesteloven</a>, skal ta i bruk følgende nasjonale e-helseløsninger i virksomheten:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-ledd-2-punkt-1"><article class="legalP" id="kapittel-2-paragraf-3-ledd-2-punkt-1-ledd-1">helsenettet: nasjonal infrastruktur med felles tjenester og felleskomponenter for utveksling av opplysninger med virksomheter i helse- og omsorgssektoren</article></article></li><li data-name="b." value="2"><article class="listArticle" id="kapittel-2-paragraf-3-ledd-2-punkt-2"><article class="legalP" id="kapittel-2-paragraf-3-ledd-2-punkt-2-ledd-1">nasjonal kjernejournal opprettet etter <a href="lov/2014-06-20-42/§13">§ 13</a></article></article></li><li data-name="c." value="3"><article class="listArticle" id="kapittel-2-paragraf-3-ledd-2-punkt-3"><article class="legalP" id="kapittel-2-paragraf-3-ledd-2-punkt-3-ledd-1">elektronisk kommunikasjonskjede for overføring av reseptinformasjon opprettet etter <a href="lov/2014-06-20-42/§12">§ 12</a>.</article></article></li></ol></article><article class="legalP" id="kapittel-2-paragraf-3-ledd-3">Departementet kan også gi forskrift om at virksomheter nevnt i andre ledd skal gjøre digitale tjenester tilgjengelige på en nasjonal innbyggerportal.</article><article class="legalP" id="kapittel-2-paragraf-3-ledd-4">Departementet kan gi forskrift om:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-ledd-4-punkt-1"><article class="legalP" id="kapittel-2-paragraf-3-ledd-4-punkt-1-ledd-1">betaling for bruk av helsenettet</article></article></li><li data-name="b." value="2"><article class="listArticle" id="kapittel-2-paragraf-3-ledd-4-punkt-2"><article class="legalP" id="kapittel-2-paragraf-3-ledd-4-punkt-2-ledd-1">at regionale helseforetak og kommuner skal betale for at de nasjonale e-helseløsningene nevnt i andre og tredje ledd gjøres tilgjengelige for virksomheter i helse- og omsorgstjenesten eller allmennheten</article></article></li><li data-name="c." value="3"><article class="listArticle" id="kapittel-2-paragraf-3-ledd-4-punkt-3"><article class="legalP" id="kapittel-2-paragraf-3-ledd-4-punkt-3-ledd-1">at apotek og bandasjister som har gjort løsningen nevnt i andre ledd bokstav c tilgjengelig i virksomheten, skal betale for løsningen</article></article></li><li data-name="d." value="4"><article class="listArticle" id="kapittel-2-paragraf-3-ledd-4-punkt-4"><article class="legalP" id="kapittel-2-paragraf-3-ledd-4-punkt-4-ledd-1">det nærmere innholdet i betalingsplikten og løsningene, hvem som er dataansvarlig, og statlige foretaks ansvar for å tilby løsningene.</article></article></li></ol><p class="leddfortsettelse">Virksomhetenes samlede betaling skal ikke overstige kostnadene til forvaltning og drift av løsningene.</p></article><article class="legalP" id="kapittel-2-paragraf-3-ledd-5">Forskrift om kommunenes plikt etter andre og tredje ledd kan ikke fastsettes før en vesentlig andel av kommunene har tilgjengeliggjort eller tatt i bruk den enkelte løsningen.</article><article class="changesToParent">Endret ved lov <a href="lov/2021-12-22-165">22 des 2021 nr. 165</a> (ikr. 22 des 2021 iflg. <a href="forskrift/2021-12-22-3832">res. 22 des 2021 nr. 3832</a>).</article></article><article class="legalArticle" data-lovdata-URL="NL/lov/2014-06-20-42/§9" data-name="§9" id="kapittel-2-paragraf-4"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Samarbeid mellom virksomheter om behandlingsrettede helseregistre</span></h3><article class="legalP" id="kapittel-2-paragraf-4-ledd-1">To eller flere virksomheter kan samarbeide om behandlingsrettede helseregistre, jf. <a href="lov/2014-06-20-42/§8">§ 8</a>. Virksomhetene skal da inngå skriftlig avtale om<ol class="defaultList" type="a"><li data-name="a." value="1"><article class="listArticle" id="kapittel-2-paragraf-4-ledd-1-punkt-1"><article class="legalP" id="kapittel-2-paragraf-4-ledd-1-punkt-1-ledd-1">hva samarbeidet omfatter,</article></article></li><li data-name="b." value="2"><article class="listArticle" id="kapittel-2-paragraf-4-ledd-1-punkt-2"><article class="legalP" id="kapittel-2-paragraf-4-ledd-1-punkt-2-ledd-1">hvordan pasientens eller brukerens rettigheter skal ivaretas,</article></article></li><li data-name="c." value="3"><article class="listArticle" id="kapittel-2-paragraf-4-ledd-1-punkt-3"><article class="legalP" id="kapittel-2-paragraf-4-ledd-1-punkt-3-ledd-1">hvordan helseopplysningene skal behandles og sikres, også ved endringer i eller opphør av samarbeidet, og</article></article></li><li data-name="d." value="4"><article class="listArticle" id="kapittel-2-paragraf-4-ledd-1-punkt-4"><article class="legalP" id="kapittel-2-paragraf-4-ledd-1-punkt-4-ledd-1">dataansvar.</article></article></li></ol></article><article class="legalP" id="kapittel-2-paragraf-4-ledd-2">Departementet kan i forskrift eller enkeltvedtak fastsette vilkår for slikt samarbeid.</article><article class="changesToParent">Endret ved lov <a href="lov/2018-06-15-38">15 juni 2018 nr. 38</a> (ikr. 20 juli 2018 iflg. meddelelse <a href="forskrift/2018-07-17-1195">17 juli 2018 nr. 1195</a>).</article></article><article class="legalArticle" data-lovdata-URL="NL/lov/2014-06-20-42/§9a" data-name="§9a" id="kapittel-2-paragraf-5"><h3 class="legalArticleHeader"><span class="legalArticleValue">§ 9 a</span>. <span class="legalArticleTitle">Behandlingsrettet helseregister med tolkede genetiske varianter</span></h3><article class="legalP" id="kapittel-2-paragraf-5-ledd-1">Virksomheter som gjør undersøkelser etter <a href="lov/2003-12-05-100/§4-1">bioteknologiloven § 4-1</a>, <a href="lov/2003-12-05-100/§5-1">§ 5-1</a> annet ledd bokstav a eller <a href="lov/2003-12-05-100/§5-1">§ 5-1</a> annet ledd bokstav b, kan samarbeide om etablering av et behandlingsrettet helseregister med tolkede genetiske varianter. Direkte personidentifiserbare opplysninger, som navn eller fødselsnummer, kan ikke behandles i registeret. Opplysningene kan tilgjengeliggjøres for registeret uten hinder av taushetsplikt.</article><article class="legalP" id="kapittel-2-paragraf-5-ledd-2">Formålet med behandlingen av helseopplysningene skal være å yte og kvalitetssikre helsehjelp til pasienter som kan knyttes til en tolket genvariant. Første ledd gir ikke grunnlag for opprettelse av et helseregister med genomer eller eksomer. Det er ikke tillatt å bruke opplysningene i registeret for å rekonstruere hele eller deler av genomer eller eksomer.</article><article class="legalP" id="kapittel-2-paragraf-5-ledd-3">Helseopplysningene kan behandles uten samtykke fra den registrerte, men den registrerte har rett til å motsette seg behandlingen. Den dataansvarlige skal sørge for at den registrerte så snart som mulig etter at opplysningene er samlet inn, får nødvendig informasjon for at vedkommende skal få innsikt i hva retten til å motsette seg behandling av opplysningene innebærer.</article><article class="legalP" id="kapittel-2-paragraf-5-ledd-4">Helseopplysningene kan, i samsvar med formålet i annet ledd og uten hinder av taushetsplikt, tilgjengeliggjøres fra registeret dersom den som får tilgang til opplysningene<ol class="defaultList" type="a"><li data-name="a." value="1"><article class="listArticle" id="kapittel-2-paragraf-5-ledd-4-punkt-1"><article class="legalP" id="kapittel-2-paragraf-5-ledd-4-punkt-1-ledd-1">er underlagt lovbestemt taushetsplikt,</article></article></li><li data-name="b." value="2"><article class="listArticle" id="kapittel-2-paragraf-5-ledd-4-punkt-2"><article class="legalP" id="kapittel-2-paragraf-5-ledd-4-punkt-2-ledd-1">godtgjør at behandlingen vil ha rettslig grunnlag etter <a href="lov/2018-06-15-38/gdpr/a6">personvernforordningen artikkel 6</a> og <a href="lov/2018-06-15-38/gdpr/a9">9</a> og</article></article></li><li data-name="c." value="3"><article class="listArticle" id="kapittel-2-paragraf-5-ledd-4-punkt-3"><article class="legalP" id="kapittel-2-paragraf-5-ledd-4-punkt-3-ledd-1">har gjort rede for hvilke egnede tekniske og organisatoriske tiltak som skal gjøres for å ivareta informasjonssikkerheten.</article></article></li></ol></article><article class="legalP" id="kapittel-2-paragraf-5-ledd-5">Den dataansvarlige skal vurdere om vilkårene for tilgjengeliggjøring er oppfylt.</article><article class="legalP" id="kapittel-2-paragraf-5-ledd-6">Departementet gir forskrift om hvilke helseopplysninger som kan behandles i et register med hjemmel etter første ledd og på hvilken måte og i hvilken form opplysningene skal tilgjengeliggjøres for registeret.</article><article class="changesToParent">Tilføyd ved lov <a href="lov/2021-06-11-67">11 juni 2021 nr. 67</a> (ikr. 1 juli 2021 iflg. <a href="forskrift/2021-06-11-1869">res. 11 juni 2021 nr. 1869</a>).</article></article><article class="legalArticle" data-lovdata-URL="NL/lov/2014-06-20-42/§10" data-name="§10" id="kapittel-2-paragraf-6"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Etablering av nasjonale behandlingsrettede helseregistre og nasjonal datainfrastruktur</span></h3><article class="legalP" id="kapittel-2-paragraf-6-ledd-1">Kongen i statsråd kan gi forskrift om etablering av nasjonale behandlingsrettede helseregistre som på bestemte områder kommer i stedet for registre etter <a href="lov/2014-06-20-42/§8">§§ 8</a> og <a href="lov/2014-06-20-42/§9">9</a>.</article><article class="legalP" id="kapittel-2-paragraf-6-ledd-2">Kongen i statsråd kan gi forskrift om nasjonal datainfrastruktur for digital samhandling. Datainfrastrukturen kan omfatte helseopplysninger og andre personopplysninger som benyttes i samhandling mellom helsepersonell for å yte, administrere eller kvalitetssikre helsehjelp. Datainfrastrukturen kan tilgjengeliggjøre helseopplysninger og andre personopplysninger som er nødvendig for å yte, administrere eller kvalitetssikre helsehjelp.</article><article class="legalP" id="kapittel-2-paragraf-6-ledd-3">Forskriftene etter første og andre ledd skal gi nærmere bestemmelser om drift, behandling og sikring av helseopplysningene, om dataansvar, om tilgangskontroll og om hvordan rettighetene til pasienten eller brukeren skal ivaretas.</article><article class="changesToParent">Endret ved lover <a href="lov/2018-06-15-38">15 juni 2018 nr. 38</a> (ikr. 20 juli 2018 iflg. meddelelse <a href="forskrift/2018-07-17-1195">17 juli 2018 nr. 1195</a>), <a href="lov/2022-06-17-51">17 juni 2022 nr. 51</a> (i kraft 1 juli 2022 iflg. <a href="forskrift/2022-06-17-1042">res. 17 juni 2022 nr. 1042</a>).</article></article><article class="legalArticle" data-lovdata-URL="NL/lov/2014-06-20-42/§11" data-name="§11" id="kapittel-2-paragraf-7"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Systemer for saksbehandling, administrasjon mv. av helsehjelp</span></h3><article class="legalP" id="kapittel-2-paragraf-7-ledd-1">Ved saksbehandling, administrasjon, oppgjør og gjennomføring av helsehjelp, kan det treffes avgjørelser som utelukkende er basert på automatisert behandling av helseopplysninger eller andre personopplysninger, når avgjørelsen er lite inngripende overfor den enkelte.</article><article class="legalP" id="kapittel-2-paragraf-7-ledd-2">Direkte identifiserbare helseopplysninger kan behandles i lukkede testmiljøer for å utvikle og teste behandlingsrettede helseregistre dersom det er umulig eller uforholdsmessig vanskelig å oppnå formålet ved å bruke pseudonyme, anonyme eller fiktive opplysninger.</article><article class="legalP" id="kapittel-2-paragraf-7-ledd-3">Kongen i statsråd kan gi forskrift om behandling av helseopplysninger og andre personopplysninger, også ved bruk av automatiserte avgjørelser, for saksbehandling, administrasjon, oppgjør og gjennomføring av helsehjelp til enkeltpersoner. Forskriften kan gi nærmere bestemmelser om behandlingen av opplysningene, hvilke opplysninger som kan behandles, hvem det kan behandles opplysninger om, den enkeltes rett til å motsette seg behandling av opplysningene og om dataansvar. Forskriften kan gi adgang til å fatte automatiserte avgjørelser selv om avgjørelsen ikke er lite inngripende overfor den enkelte.</article><article class="legalP" id="kapittel-2-paragraf-7-ledd-4">Taushetsplikt er ikke til hinder for behandlingen av opplysningene. Helseopplysningene kan behandles uten hensyn til samtykke fra pasienten. Graden av personidentifikasjon skal ikke være større enn nødvendig for det aktuelle formålet. Opplysninger om diagnose eller sykdom kan bare behandles når det er nødvendig for å nå formålet med behandlingen av opplysningen.</article><article class="changesToParent">Endret ved lover <a href="lov/2018-06-15-38">15 juni 2018 nr. 38</a> (ikr. 20 juli 2018 iflg. meddelelse <a href="forskrift/2018-07-17-1195">17 juli 2018 nr. 1195</a>), <a href="lov/2022-06-17-51">17 juni 2022 nr. 51</a> (i kraft 1 juli 2022 iflg. <a href="forskrift/2022-06-17-1042">res. 17 juni 2022 nr. 1042</a>).</article></article><article class="legalArticle" data-lovdata-URL="NL/lov/2014-06-20-42/§12" data-name="§12" id="kapittel-2-paragraf-8"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Reseptformidleren</span></h3><article class="legalP" id="kapittel-2-paragraf-8-ledd-1">Kongen i statsråd kan gi forskrift med nærmere bestemmelser om behandling av helseopplysninger i nasjonal database for resepter (Reseptformidleren).</article><article class="legalP" id="kapittel-2-paragraf-8-ledd-2">Opplysningene kan behandles uten samtykke fra pasienten.</article><article class="legalP" id="kapittel-2-paragraf-8-ledd-3">Forskriften skal gi nærmere bestemmelser om formålet med behandlingen av opplysningene, hvilke opplysninger som skal behandles, og hvem som er dataansvarlig for opplysningene.</article><article class="changesToParent">Endret ved lov <a href="lov/2018-06-15-38">15 juni 2018 nr. 38</a> (ikr. 20 juli 2018 iflg. meddelelse <a href="forskrift/2018-07-17-1195">17 juli 2018 nr. 1195</a>).</article></article><article class="legalArticle" data-lovdata-URL="NL/lov/2014-06-20-42/§13" data-name="§13" id="kapittel-2-paragraf-9"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Nasjonal kjernejournal</span></h3><article class="legalP" id="kapittel-2-paragraf-9-ledd-1">Kongen i statsråd kan gi forskrift om behandling av helseopplysninger i nasjonal kjernejournal.</article><article class="legalP" id="kapittel-2-paragraf-9-ledd-2">Nasjonal kjernejournal er et sentralt virksomhetsovergripende behandlingsrettet helseregister. Journalen skal inneholde et begrenset sett relevante helseopplysninger som er nødvendig for å yte forsvarlig helsehjelp.</article><article class="legalP" id="kapittel-2-paragraf-9-ledd-3">Opplysninger kan registreres og på annen måte behandles uten samtykke fra pasienten. Den registrerte har rett til å motsette seg at helseopplysninger behandles i registeret.</article><article class="legalP" id="kapittel-2-paragraf-9-ledd-4">Helsepersonell med tjenstlig behov ved ytelse av helsehjelp kan etter samtykke fra den registrerte gis tilgang til nødvendige og relevante helseopplysninger fra nasjonal kjernejournal. Med samtykke menes enhver frivillig, spesifikk, informert og utvetydig viljesytring fra pasienten der vedkommende ved en erklæring eller en tydelig bekreftelse gir sitt samtykke til at det gis slik tilgang, jf. personvernforordningen artikkel 4 nr. 11. Når det er nødvendig for å yte forsvarlig helsehjelp, kan Kongen i statsråd i forskrift gjøre unntak fra kravet om samtykke. Ved unntak fra samtykke gjelder <a href="lov/1999-07-02-64/§45">helsepersonelloven § 45</a> første ledd første punktum tilsvarende.</article><article class="legalP" id="kapittel-2-paragraf-9-ledd-5">Kongen i statsråd kan i forskrift gi nærmere bestemmelser om innholdet i kjernejournalen, drift av kjernejournalen og behandling av helseopplysningene. Dette omfatter blant annet hvilke opplysninger som skal behandles, hvem som er dataansvarlig, regler om sletting, tilgang og tilgangskontroll, samt pasientens rettigheter.</article><article class="changesToParent">Endret ved lover <a href="lov/2018-06-15-38">15 juni 2018 nr. 38</a> (ikr. 20 juli 2018 iflg. meddelelse <a href="forskrift/2018-07-17-1195">17 juli 2018 nr. 1195</a>), <a href="lov/2019-04-10-11">10 apr 2019 nr. 11</a> (ikr. 10 apr 2019 iflg. <a href="forskrift/2019-04-10-473">res. 10 apr 2019 nr. 473</a>), <a href="lov/2023-06-16-56">16 juni 2023 nr. 56</a> (i kraft 1 juli 2023 iflg. <a href="forskrift/2023-06-16-945">res. 16 juni 2023 nr. 945</a>).</article></article><article class="legalArticle" data-lovdata-URL="NL/lov/2014-06-20-42/§14" data-name="§14" id="kapittel-2-paragraf-10"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Registrering og melding av helseopplysninger</span></h3><article class="legalP" id="kapittel-2-paragraf-10-ledd-1">Virksomheter og helsepersonell som tilbyr eller yter tjenester som omfattes av apotekloven, folkehelseloven, helse- og omsorgstjenesteloven, legemiddelloven, smittevernloven, spesialisthelsetjenesteloven eller tannhelsetjenesteloven, plikter uten hinder av taushetsplikt å registrere eller melde opplysninger som bestemt i forskrifter etter §§ 11 til 13.</article><article class="legalP" id="kapittel-2-paragraf-10-ledd-2">Kongen kan i forskrift gi nærmere bestemmelser om innhenting av helseopplysninger til registre som omfattes av <a href="lov/2014-06-20-42/§11">§§ 11</a> til <a href="lov/2014-06-20-42/§13">13</a>, blant annet om frister, formkrav, bruk av meldingsskjemaer og standarder.</article><article class="legalP" id="kapittel-2-paragraf-10-ledd-3">Mottaker av opplysningene skal varsle den som har registrert eller meldt opplysningene dersom opplysningene er mangelfulle.</article></article></section><section class="section" data-name="kap3" id="kapittel-3" data-lovdata-URL="NL/lov/2014-06-20-42/KAPITTEL_3"><h2>Kapittel 3. Taushetsplikt, innsynsrett og rett til å motsette seg behandling av helseopplysninger</h2><article class="legalArticle" data-lovdata-URL="NL/lov/2014-06-20-42/§15" data-name="§15" id="kapittel-3-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Taushetsplikt</span></h3><article class="legalP" id="kapittel-3-paragraf-1-ledd-1">Enhver som behandler helseopplysninger etter denne lov, har taushetsplikt etter <a href="lov/1999-07-02-64/§21">helsepersonelloven §§ 21</a> flg. Andre som får adgang eller kjennskap til helseopplysninger fra et behandlingsrettet helseregister, har samme taushetsplikt.</article></article><article class="legalArticle" data-lovdata-URL="NL/lov/2014-06-20-42/§16" data-name="§16" id="kapittel-3-paragraf-2"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Forbud mot urettmessig tilegnelse av helseopplysninger</span></h3><article class="legalP" id="kapittel-3-paragraf-2-ledd-1">Det er forbudt å lese, søke etter eller på annen måte tilegne seg, bruke eller besitte helseopplysninger fra behandlingsrettede helseregistre uten at det er begrunnet i helsehjelp til den enkelte, administrasjon av slike tjenester eller har særskilt hjemmel i lov eller forskrift.</article></article><article class="legalArticle" data-lovdata-URL="NL/lov/2014-06-20-42/§17" data-name="§17" id="kapittel-3-paragraf-3"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Rett til å motsette seg behandling av helseopplysninger</span></h3><article class="legalP" id="kapittel-3-paragraf-3-ledd-1">Pasienten eller brukeren kan motsette seg at<ol class="defaultList" type="a"><li data-name="a." value="1"><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">helseopplysninger i et behandlingsrettet helseregister etablert med hjemmel i <a href="lov/2014-06-20-42/§8">§§ 8</a> til <a href="lov/2014-06-20-42/§10">10</a> gjøres tilgjengelige for helsepersonell etter <a href="lov/2014-06-20-42/§19">§ 19</a>, jf. <a href="lov/1999-07-02-64/§25">helsepersonelloven §§ 25</a> og <a href="lov/1999-07-02-64/§45">45</a> og <a href="lov/1999-07-02-63/§5-3">pasient- og brukerrettighetsloven § 5-3</a>,</article></article></li><li data-name="b." value="2"><article class="listArticle" id="kapittel-3-paragraf-3-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1">opplysninger om betalte egenandeler i tilknytning til vedtak om frikort og refusjon registreres automatisk i system etablert med hjemmel i <a href="lov/2014-06-20-42/§11">§ 11</a>, og</article></article></li><li data-name="c." value="3"><article class="listArticle" id="kapittel-3-paragraf-3-ledd-1-punkt-3"><article class="legalP" id="kapittel-3-paragraf-3-ledd-1-punkt-3-ledd-1">helseopplysninger registreres eller behandles på andre måter i nasjonal kjernejournal etablert med hjemmel i <a href="lov/2014-06-20-42/§13">§ 13</a>.</article></article></li><li data-name="d." value="4"><article class="listArticle" id="kapittel-3-paragraf-3-ledd-1-punkt-4"><article class="legalP" id="kapittel-3-paragraf-3-ledd-1-punkt-4-ledd-1">helseopplysninger registreres eller behandles på andre måter i register etablert med hjemmel i <a href="lov/2014-06-20-42/§9a">§ 9 a</a>.</article></article></li></ol></article><article class="legalP" id="kapittel-3-paragraf-3-ledd-2">Reglene om samtykkekompetanse i <a href="lov/1999-07-02-63/§4-3">pasient- og brukerrettighetsloven §§ 4-3</a> til <a href="lov/1999-07-02-63/§4-7">4-7</a> gjelder tilsvarende for retten til å motsette seg behandling av opplysningene.</article><article class="changesToParent">Endret ved lov <a href="lov/2021-06-11-67">11 juni 2021 nr. 67</a> (ikr. 1 juli 2021 iflg. <a href="forskrift/2021-06-11-1869">res. 11 juni 2021 nr. 1869</a>). <strong>Endres</strong> ved lov <a href="lov/2025-06-20-67">20 juni 2025 nr. 67</a> (i kraft 1 juni 2026 iflg. <a href="forskrift/2025-06-20-1109">res. 20 juni 2025 nr. 1109</a>).</article></article><article class="legalArticle" data-lovdata-URL="NL/lov/2014-06-20-42/§18" data-name="§18" id="kapittel-3-paragraf-4"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Informasjon og innsyn</span></h3><article class="legalP" id="kapittel-3-paragraf-4-ledd-1">Pasienten eller brukeren har rett til informasjon og innsyn i henhold til <a href="lov/1999-07-02-63/§3-6">pasient- og brukerrettighetsloven § 3-6</a> tredje ledd og <a href="lov/1999-07-02-63/§5-1">§ 5-1</a> og til personvernforordningen artikkel 13 og 15.</article><article class="legalP" id="kapittel-3-paragraf-4-ledd-2">Når det er nødvendig for å gi innsyn, kan den dataansvarlige innhente personopplysninger fra Folkeregisteret. Dette gjelder uten hensyn til om opplysningene er underlagt taushetsplikt etter <a href="lov/2016-12-09-88">folkeregisterloven</a>.</article><article class="legalP" id="kapittel-3-paragraf-4-ledd-3">Kongen kan i forskrift gi nærmere bestemmelser om retten til innsyn i behandlingsrettede helseregistre.</article><article class="changesToParent">Endret ved lover <a href="lov/2016-12-09-88">9 des 2016 nr. 88</a> (ikr. 1 okt 2017 iflg. <a href="forskrift/2017-06-09-718">res. 9 juni 2017 nr. 718</a>), <a href="lov/2018-06-15-38">15 juni 2018 nr. 38</a> (ikr. 20 juli 2018 iflg. meddelelse <a href="forskrift/2018-07-17-1195">17 juli 2018 nr. 1195</a>), <a href="lov/2022-06-17-51">17 juni 2022 nr. 51</a> (i kraft 1 juli 2022 iflg. <a href="forskrift/2022-06-17-1042">res. 17 juni 2022 nr. 1042</a>).</article></article></section><section class="section" data-name="kap4" id="kapittel-4" data-lovdata-URL="NL/lov/2014-06-20-42/KAPITTEL_4"><h2>Kapittel 4. Virksomhetens plikter ved behandling av helseopplysninger</h2><article class="legalArticle" data-lovdata-URL="NL/lov/2014-06-20-42/§19" data-name="§19" id="kapittel-4-paragraf-1"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Helseopplysninger ved helsehjelp</span></h3><article class="legalP" id="kapittel-4-paragraf-1-ledd-1">Innenfor rammen av taushetsplikten skal den dataansvarlige sørge for at relevante og nødvendige helseopplysninger er tilgjengelige for helsepersonell og annet samarbeidende personell når dette er nødvendig for å yte, administrere eller kvalitetssikre helsehjelp til den enkelte.</article><article class="legalP" id="kapittel-4-paragraf-1-ledd-2">Den dataansvarlige bestemmer på hvilken måte opplysningene skal gjøres tilgjengelige. Opplysningene skal gjøres tilgjengelige på en måte som ivaretar informasjonssikkerheten.</article><article class="legalP" id="kapittel-4-paragraf-1-ledd-3">Departementet kan i forskrift gi nærmere bestemmelser om hvordan helseopplysninger i behandlingsrettede helseregistre kan gjøres tilgjengelige.</article><article class="changesToParent">Endret ved lov <a href="lov/2018-06-15-38">15 juni 2018 nr. 38</a> (ikr. 20 juli 2018 iflg. meddelelse <a href="forskrift/2018-07-17-1195">17 juli 2018 nr. 1195</a>).</article></article><article class="legalArticle" data-lovdata-URL="NL/lov/2014-06-20-42/§20" data-name="§20" id="kapittel-4-paragraf-2"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Helseopplysninger til andre formål enn helsehjelp</span></h3><article class="legalP" id="kapittel-4-paragraf-2-ledd-1">Den dataansvarlige kan gjøre helseopplysninger tilgjengelige for andre formål enn helsehjelp når den enkelte samtykker eller dette er fastsatt i lov eller i medhold av lov. Med samtykke menes enhver frivillig, spesifikk, informert og utvetydig viljesytring fra den registrerte der vedkommende ved en erklæring eller en tydelig bekreftelse gir sitt samtykke til behandling av helseopplysninger som gjelder vedkommende, jf. personvernforordningen artikkel 4 nr. 11.</article><article class="changesToParent">Endret ved lov <a href="lov/2018-06-15-38">15 juni 2018 nr. 38</a> (ikr. 20 juli 2018 iflg. meddelelse <a href="forskrift/2018-07-17-1195">17 juli 2018 nr. 1195</a>).</article></article><article class="legalArticle" data-lovdata-URL="NL/lov/2014-06-20-42/§21" data-name="§21" id="kapittel-4-paragraf-3"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Personopplysninger fra Folkeregisteret</span></h3><article class="legalP" id="kapittel-4-paragraf-3-ledd-1">Den dataansvarlige kan innhente personopplysninger fra Folkeregisteret når dette er nødvendig for å oppfylle den dataansvarliges plikter etter loven. Dette gjelder uten hensyn til om opplysningene er underlagt taushetsplikt etter folkeregisterloven.</article><article class="legalP" id="kapittel-4-paragraf-3-ledd-2">Når det er nødvendig for å løse oppgaver helse- og omsorgstjenesten eller helse- og omsorgsforvaltningen er pålagt i lov eller forskrift, kan Norsk helsenett SF<ol class="defaultList" type="a"><li data-name="a." value="1"><article class="listArticle" id="kapittel-4-paragraf-3-ledd-2-punkt-1"><article class="legalP" id="kapittel-4-paragraf-3-ledd-2-punkt-1-ledd-1">innhente personopplysninger fra Folkeregisteret uten hinder av taushetsplikt, behandle opplysningene og sammenstille opplysningene med andre nødvendige opplysninger</article></article></li><li data-name="b." value="2"><article class="listArticle" id="kapittel-4-paragraf-3-ledd-2-punkt-2"><article class="legalP" id="kapittel-4-paragraf-3-ledd-2-punkt-2-ledd-1">dele opplysninger som nevnt i bokstav a med virksomheter i helse- og omsorgstjenesten og helse- og omsorgsforvaltningen.</article></article></li></ol></article><article class="legalP" id="kapittel-4-paragraf-3-ledd-3">Departementet kan gi forskrift om dataansvar og behandling av opplysninger etter andre ledd.</article><article class="changesToParent">Endret ved lover <a href="lov/2016-12-09-88">9 des 2016 nr. 88</a> (ikr. 1 okt 2017 iflg. <a href="forskrift/2017-06-09-718">res. 9 juni 2017 nr. 718</a>), <a href="lov/2018-06-15-38">15 juni 2018 nr. 38</a> (ikr. 20 juli 2018 iflg. meddelelse <a href="forskrift/2018-07-17-1195">17 juli 2018 nr. 1195</a>), <a href="lov/2021-12-22-165">22 des 2021 nr. 165</a> (ikr. 22 des 2021 iflg. <a href="forskrift/2021-12-22-3832">res. 22 des 2021 nr. 3832</a>).</article></article><article class="legalArticle" data-lovdata-URL="NL/lov/2014-06-20-42/§22" data-name="§22" id="kapittel-4-paragraf-4"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Informasjonssikkerhet</span></h3><article class="legalP" id="kapittel-4-paragraf-4-ledd-1">Den dataansvarlige og databehandleren skal gjennomføre tekniske og organisatoriske tiltak for å oppnå et sikkerhetsnivå som er egnet med hensyn til risikoen, jf. personvernforordningen artikkel 32. Den dataansvarlige og databehandleren skal blant annet sørge for tilgangsstyring, logging og etterfølgende kontroll.</article><article class="legalP" id="kapittel-4-paragraf-4-ledd-2">Departementet kan i forskrift fastsette nærmere krav til informasjonssikkerhet ved behandling av helseopplysninger.</article><article class="changesToParent">Endret ved lov <a href="lov/2018-06-15-38">15 juni 2018 nr. 38</a> (ikr. 20 juli 2018 iflg. meddelelse <a href="forskrift/2018-07-17-1195">17 juli 2018 nr. 1195</a>).</article></article><article class="legalArticle" data-lovdata-URL="NL/lov/2014-06-20-42/§23" data-name="§23" id="kapittel-4-paragraf-5"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Internkontroll</span></h3><article class="legalP" id="kapittel-4-paragraf-5-ledd-1">Den dataansvarlige skal gjennomføre tekniske og organisatoriske tiltak for å sikre og påvise at behandlingen utføres i samsvar med personvernforordningen, personopplysningsloven og denne loven, jf. forordningen artikkel 24.</article><article class="legalP" id="kapittel-4-paragraf-5-ledd-2">Den dataansvarlige skal dokumentere tiltakene. Dokumentasjonen skal være tilgjengelig for medarbeiderne hos den dataansvarlige og hos databehandleren. Dokumentasjonen skal også være tilgjengelig for tilsynsmyndighetene.</article><article class="legalP" id="kapittel-4-paragraf-5-ledd-3">Departementet kan i forskrift gi nærmere bestemmelser om internkontroll.</article><article class="changesToParent">Endret ved lov <a href="lov/2018-06-15-38">15 juni 2018 nr. 38</a> (ikr. 20 juli 2018 iflg. meddelelse <a href="forskrift/2018-07-17-1195">17 juli 2018 nr. 1195</a>).</article></article><article class="legalArticle" data-lovdata-URL="NL/lov/2014-06-20-42/§24" data-name="§24" id="kapittel-4-paragraf-6"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Overdragelse eller opphør av virksomhet</span></h3><article class="legalP" id="kapittel-4-paragraf-6-ledd-1">Ved overdragelse eller opphør av virksomhet kan behandlingsrettet helseregister overføres til en annen virksomhet. Den enkelte pasient eller bruker kan motsette seg overføring av sin journal og i stedet kreve at registeret overføres til en annen bestemt virksomhet. Dersom det er praktisk mulig, skal pasienten eller brukeren gjøres kjent med denne retten.</article><article class="legalP" id="kapittel-4-paragraf-6-ledd-2">Departementet kan i forskrift gi nærmere bestemmelser om overføring av helseopplysninger ved opphør eller overdragelse av virksomhet.</article></article><article class="legalArticle" data-lovdata-URL="NL/lov/2014-06-20-42/§25" data-name="§25" id="kapittel-4-paragraf-7"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Plikt til bevaring eller sletting</span></h3><article class="legalP" id="kapittel-4-paragraf-7-ledd-1">Helseopplysninger skal oppbevares til det av hensyn til helsehjelpens karakter ikke lenger antas å bli bruk for dem. Det samme gjelder opplysninger om hvem som har hatt tilgang til eller fått utlevert helseopplysninger som er knyttet til pasientens eller brukerens navn eller fødselsnummer.</article><article class="legalP" id="kapittel-4-paragraf-7-ledd-2">Hvis ikke opplysningene deretter skal bevares etter arkivloven eller annen lovgivning, skal de slettes.</article><article class="legalP" id="kapittel-4-paragraf-7-ledd-3">Kongen kan i forskrift gi nærmere bestemmelser om bevaring eller sletting av opplysninger som nevnt i første ledd.</article></article></section><section class="section" data-name="kap5" id="kapittel-5" data-lovdata-URL="NL/lov/2014-06-20-42/KAPITTEL_5"><h2>Kapittel 5. Tilsyn og sanksjoner</h2><article class="legalArticle" data-lovdata-URL="NL/lov/2014-06-20-42/§26" data-name="§26" id="kapittel-5-paragraf-1"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Tilsyn</span></h3><article class="legalP" id="kapittel-5-paragraf-1-ledd-1">Datatilsynet fører tilsyn med overholdelsen av loven og forskrifter gitt i medhold av loven. Dette gjelder ikke for tilsynsoppgaver som påligger Statens helsetilsyn eller statsforvalteren etter <a href="lov/2017-12-15-107">helsetilsynsloven</a>.</article><article class="changesToParent">Endret ved lover <a href="lov/2018-06-15-38">15 juni 2018 nr. 38</a> (ikr. 20 juli 2018 iflg. meddelelse <a href="forskrift/2018-07-17-1195">17 juli 2018 nr. 1195</a>), <a href="lov/2022-06-10-37">10 juni 2022 nr. 37</a>.</article></article><article class="legalArticle" data-lovdata-URL="NL/lov/2014-06-20-42/§27" data-name="§27" id="kapittel-5-paragraf-2"><h3 class="legalArticleHeader"><span class="legalArticleValue">§ 27</span>. <span class="legalArticleTitle">(Opphevet)</span></h3><article class="changesToParent">Opphevet ved lov <a href="lov/2018-06-15-38">15 juni 2018 nr. 38</a> (ikr. 20 juli 2018 iflg. meddelelse <a href="forskrift/2018-07-17-1195">17 juli 2018 nr. 1195</a>).</article></article><article class="legalArticle" data-lovdata-URL="NL/lov/2014-06-20-42/§28" data-name="§28" id="kapittel-5-paragraf-3"><h3 class="legalArticleHeader"><span class="legalArticleValue">§ 28</span>. <span class="legalArticleTitle">(Opphevet)</span></h3><article class="changesToParent">Opphevet ved lov <a href="lov/2018-06-15-38">15 juni 2018 nr. 38</a> (ikr. 20 juli 2018 iflg. meddelelse <a href="forskrift/2018-07-17-1195">17 juli 2018 nr. 1195</a>).</article></article><article class="legalArticle" data-lovdata-URL="NL/lov/2014-06-20-42/§29" data-name="§29" id="kapittel-5-paragraf-4"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Overtredelsesgebyr</span></h3><article class="legalP" id="kapittel-5-paragraf-4-ledd-1">Ved behandling av helseopplysninger i strid med loven eller forskrifter gitt i medhold av loven, kan Datatilsynet ilegge overtredelsesgebyr etter personvernforordningen artikkel 83 og <a href="lov/2018-06-15-38/§26">personopplysningsloven §§ 26</a> og <a href="lov/2018-06-15-38/§27">27</a>.</article><article class="changesToParent">Endret ved lov <a href="lov/2018-06-15-38">15 juni 2018 nr. 38</a> (ikr. 20 juli 2018 iflg. meddelelse <a href="forskrift/2018-07-17-1195">17 juli 2018 nr. 1195</a>).</article></article><article class="legalArticle" data-lovdata-URL="NL/lov/2014-06-20-42/§30" data-name="§30" id="kapittel-5-paragraf-5"><h3 class="legalArticleHeader"><span class="legalArticleValue" data-legalArea="30.02">§ 30</span>. <span class="legalArticleTitle">Straff for brudd på taushetsplikt</span></h3><article class="legalP" id="kapittel-5-paragraf-5-ledd-1">Overtredelse av <a href="lov/2014-06-20-42/§15">§ 15</a> om taushetsplikt straffes etter <a href="lov/2005-05-20-28/§209">straffeloven § 209</a>, likevel slik at medvirkning straffes.</article><article class="changesToParent">Endret ved lover <a href="lov/2015-06-19-65">19 juni 2015 nr. 65</a> (ikr. 1 okt 2015), <a href="lov/2018-06-15-38">15 juni 2018 nr. 38</a> (ikr. 20 juli 2018 iflg. meddelelse <a href="forskrift/2018-07-17-1195">17 juli 2018 nr. 1195</a>), <a href="lov/2019-04-10-11">10 apr 2019 nr. 11</a> (ikr. 10 apr 2019 iflg. <a href="forskrift/2019-04-10-473">res. 10 apr 2019 nr. 473</a>).</article></article><article class="legalArticle" data-lovdata-URL="NL/lov/2014-06-20-42/§30a" data-name="§30a" id="kapittel-5-paragraf-6"><h3 class="legalArticleHeader"><span class="legalArticleValue" data-legalArea="30.02">§ 30 a</span>. <span class="legalArticleTitle">Straff for urettmessig tilegnelse av helseopplysninger</span></h3><article class="legalP" id="kapittel-5-paragraf-6-ledd-1">Den som forsettlig eller grovt uaktsomt overtrer forbudet mot urettmessig tilegnelse av helseopplysninger i <a href="lov/2014-06-20-42/§16">§ 16</a>, straffes med bøter eller fengsel i inntil 1 år.</article><article class="legalP" id="kapittel-5-paragraf-6-ledd-2">Grov urettmessig tilegnelse av helseopplysninger straffes med fengsel i inntil 3 år.</article><article class="legalP" id="kapittel-5-paragraf-6-ledd-3">Ved avgjørelsen av om den urettmessige tilegnelsen av helseopplysninger er grov skal det særlig legges vekt på<ol class="defaultList" type="a"><li data-name="a." value="1"><article class="listArticle" id="kapittel-5-paragraf-6-ledd-3-punkt-1"><article class="legalP" id="kapittel-5-paragraf-6-ledd-3-punkt-1-ledd-1">faren for stor skade eller ulempe for pasienten eller brukeren,</article></article></li><li data-name="b." value="2"><article class="listArticle" id="kapittel-5-paragraf-6-ledd-3-punkt-2"><article class="legalP" id="kapittel-5-paragraf-6-ledd-3-punkt-2-ledd-1">den tilsiktede vinningen med overtredelsen,</article></article></li><li data-name="c." value="3"><article class="listArticle" id="kapittel-5-paragraf-6-ledd-3-punkt-3"><article class="legalP" id="kapittel-5-paragraf-6-ledd-3-punkt-3-ledd-1">overtredelsens varighet og omfang,</article></article></li><li data-name="d." value="4"><article class="listArticle" id="kapittel-5-paragraf-6-ledd-3-punkt-4"><article class="legalP" id="kapittel-5-paragraf-6-ledd-3-punkt-4-ledd-1">den utviste skyld, og</article></article></li><li data-name="e." value="5"><article class="listArticle" id="kapittel-5-paragraf-6-ledd-3-punkt-5"><article class="legalP" id="kapittel-5-paragraf-6-ledd-3-punkt-5-ledd-1">om handlingen er begått av noen som tidligere er ilagt en strafferettslig reaksjon for liknende handlinger.</article></article></li></ol></article><article class="changesToParent">Tilføyd ved lov <a href="lov/2019-04-10-11">10 apr 2019 nr. 11</a> (ikr. 10 apr 2019 iflg. <a href="forskrift/2019-04-10-473">res. 10 apr 2019 nr. 473</a>).</article></article><article class="legalArticle" data-lovdata-URL="NL/lov/2014-06-20-42/§31" data-name="§31" id="kapittel-5-paragraf-7"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Erstatning</span></h3><article class="legalP" id="kapittel-5-paragraf-7-ledd-1">Den dataansvarlige og databehandleren skal erstatte skader som er oppstått som følge av at helseopplysninger er behandlet i strid med personvernforordningen, etter forordningen artikkel 82 og <a href="lov/2018-06-15-38/§30">personopplysningsloven § 30</a>. Ansvaret gjelder tilsvarende ved brudd på denne loven eller forskrifter gitt i medhold av loven.</article><article class="changesToParent">Endret ved lov <a href="lov/2018-06-15-38">15 juni 2018 nr. 38</a> (ikr. 20 juli 2018 iflg. meddelelse <a href="forskrift/2018-07-17-1195">17 juli 2018 nr. 1195</a>).</article></article></section><section class="section" data-name="kap6" id="kapittel-6" data-lovdata-URL="NL/lov/2014-06-20-42/KAPITTEL_6"><h2>Kapittel 6. Ikraftsetting mv.</h2><article class="legalArticle" data-lovdata-URL="NL/lov/2014-06-20-42/§32" data-name="§32" id="kapittel-6-paragraf-1"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Ikraftsetting</span></h3><article class="legalP" id="kapittel-6-paragraf-1-ledd-1">Loven trer i kraft fra den tid Kongen bestemmer.<sup class="footnotereference" data-footnotereferencevalue="1" data-unique-footnote-counter="1">1</sup> Kongen kan bestemme at de enkelte bestemmelsene i loven skal tre i kraft til ulik tid.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1 jan 2015 iflg. <a href="forskrift/2014-12-19-1732">res. 19 des 2014 nr. 1732</a>.</article></footer></article><article class="legalArticle" data-lovdata-URL="NL/lov/2014-06-20-42/§33" data-name="§33" id="kapittel-6-paragraf-2"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Videreføring av forskrifter</span></h3><article class="legalP" id="kapittel-6-paragraf-2-ledd-1">Forskrifter gitt i medhold av <a href="lov/2001-05-18-24">lov 18. mai 2001 nr. 24</a> om helseregistre og behandling av helseopplysninger, gjelder også etter at loven her har trådt i kraft.</article></article></section></main></body></html>