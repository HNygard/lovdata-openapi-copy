<!DOCTYPE html><html lang="no"><head><title>Lov om interkommunale selskaper (IKS-loven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1999-01-29-6</dd><dt class="dokid">DokumentID</dt><dd class="dokid">NL/lov/1999-01-29-6</dd><dt class="ministry">Departement</dt><dd class="ministry"><ul><li>Kommunal- og distriktsdepartementet</li></ul></dd><dt class="dateInForce">I kraft fra</dt><dd class="dateInForce">2000-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-01-01</dd><dt class="lastChangedBy">Sist endret ved</dt><dd class="lastChangedBy"><a href="lov/2023-06-02-22">lov/2023-06-02-22</a> fra 2024-01-01</dd><dt class="legalArea">Rettsområde</dt><dd class="legalArea"><ul><li><a href="legal-areas/11" title="Forvaltnings- og kommunalrett">Forvaltnings- og kommunalrett</a> &gt; <a href="legal-areas/11.01" title="Kommuner og fylkeskommuner">Kommuner og fylkeskommuner</a></li> <li><a href="legal-areas/26" title="Selskaper, fond og foreninger">Selskaper, fond og foreninger</a></li></ul></dd><dt class="lastupdated">Rettet</dt><dd class="lastupdated">2021-07-07 (faglige fotnoter fjernet)</dd><dt class="titleShort">Korttittel</dt><dd class="titleShort">IKS-loven</dd><dt class="title">Tittel</dt><dd class="title">Lov om interkommunale selskaper (IKS-loven)</dd><dt class="miscInformation">Annet om dokumentet</dt><dd class="miscInformation">Lovens <i>tittel</i> endret ved <a href="lov/2018-06-22-83">lov 22 juni 2018 nr. 83</a> (ikr. 1 nov 2019 iflg. <a href="forskrift/2019-06-25-879">res. 25 juni 2019 nr. 879</a>).</dd><dt class="refid">RefID</dt><dd class="refid">lov/1999-01-29-6</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om interkommunale selskaper (IKS-loven)</a><ul class="tocSubUl"><li><a href="#paragraf-1">§ 1. Lovens virkeområde</a></li><li><a href="#paragraf-2">§ 2. Partsstilling</a></li><li><a href="#paragraf-3">§ 3. Deltakeransvar</a></li><li><a href="#paragraf-4">§ 4. Selskapsavtale</a></li><li><a href="#paragraf-5">§ 5. Deltakernes innskuddsplikt</a></li><li><a href="#paragraf-6">§ 6. Representantskapet og dets sammensetning</a></li><li><a href="#paragraf-7">§ 7. Representantskapets myndighet</a></li><li><a href="#paragraf-8">§ 8. Innkalling til møte i representantskapet</a></li><li><a href="#paragraf-9">§ 8a. Møte i representantskapet</a></li><li><a href="#paragraf-10">§ 9. Saksbehandlingen i representantskapet</a></li><li><a href="#paragraf-11">§ 9a. Protokoll</a></li><li><a href="#paragraf-12">§ 10. Styret og styrets sammensetning</a></li><li><a href="#paragraf-13">§ 11. Innkalling til styremøte</a></li><li><a href="#paragraf-14">§ 12. Saksbehandlingen i styret</a></li><li><a href="#paragraf-15">§ 13. Styrets myndighet</a></li><li><a href="#paragraf-16">§ 14. Daglig leder</a></li><li><a href="#paragraf-17">§ 15. Inhabilitet og taushetsplikt</a></li><li><a href="#paragraf-18">§ 15 a. Forholdet til forvaltningsloven</a></li><li><a href="#paragraf-19">§ 16. Selskapets representasjon</a></li><li><a href="#paragraf-20">§ 17. Overskridelse av representasjonsretten</a></li><li><a href="#paragraf-21">§ 18. Økonomiplan og årsbudsjett</a></li><li><a href="#paragraf-22">§ 19. Årsbudsjettets bindende virkning. Vesentlige budsjettavvik</a></li><li><a href="#paragraf-23">§ 20. Innholdet i økonomiplanen og årsbudsjettet</a></li><li><a href="#paragraf-24">§ 21. Realiserte verdier</a></li><li><a href="#paragraf-25">§ 22. Lån og avdrag på lån</a></li><li><a href="#paragraf-26">§ 22 a. Godkjenning av vedtak om lån og leieavtaler</a></li><li><a href="#paragraf-27">§ 22 b. Garantier og finans- og gjeldsforvaltning</a></li><li><a href="#paragraf-28">§ 23. Utlegg, arrest, konkurs m.v.</a></li><li><a href="#paragraf-29">§ 24. Betalingsvansker</a></li><li><a href="#paragraf-30">§ 25. Salg av selskapets faste eiendommer m.v.</a></li><li><a href="#paragraf-31">§ 26. Eierskifte</a></li><li><a href="#paragraf-32">§ 27. Selskapets regnskap</a></li><li><a href="#paragraf-33">§ 28. Selskapets revisjon</a></li><li><a href="#paragraf-34">§ 29. Utdelinger</a></li><li><a href="#paragraf-35">§ 30. Uttreden</a></li><li><a href="#paragraf-36">§ 31. Utelukkelse</a></li><li><a href="#paragraf-37">§ 32. Oppløsning</a></li><li><a href="#paragraf-38">§ 33. Avviklingsstyre</a></li><li><a href="#paragraf-39">§ 34. Avviklingen</a></li><li><a href="#paragraf-40">§ 35. Sikrede midler</a></li><li><a href="#paragraf-41">§ 36. Deltakernes ansvar etter avvikling</a></li><li><a href="#paragraf-42">§ 37. Foreldelse</a></li><li><a href="#paragraf-43">§ 38. Erstatningsansvar</a></li><li><a href="#paragraf-44">§ 39. Ikraftsetting</a></li><li><a href="#paragraf-45">§ 40. (Opphevet)</a></li><li><a href="#paragraf-46">§ 41. (Opphevet)</a></li><li><a href="#paragraf-47">§ 42. Informasjon om ressursbruk og tjenesteytelser</a></li></ul></li></ul></dd></dl></header><main class="documentBody" data-lovdata-URL="NL/lov/1999-01-29-6" id="dokument"><h1>Lov om interkommunale selskaper (IKS-loven)</h1><article class="legalArticle" data-lovdata-URL="NL/lov/1999-01-29-6/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Lovens virkeområde</span></h2><article class="legalP" id="paragraf-1-ledd-1">Loven gjelder for interkommunalt selskap. Med interkommunalt selskap menes et selskap hvor alle deltakerne er kommuner, fylkeskommuner eller interkommunale selskaper. Loven gjelder likevel ikke for selskap hvor samtlige deltakere har et begrenset ansvar for selskapsforpliktelsene.</article></article><article class="legalArticle" data-lovdata-URL="NL/lov/1999-01-29-6/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Partsstilling</span></h2><article class="legalP" id="paragraf-2-ledd-1">Interkommunalt selskap kan ha rettigheter, forpliktelser og partsstilling overfor domstol og andre myndigheter.</article></article><article class="legalArticle" data-lovdata-URL="NL/lov/1999-01-29-6/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Deltakeransvar</span></h2><article class="legalP" id="paragraf-3-ledd-1">Den enkelte deltaker hefter ubegrenset for en prosent- eller brøkdel av selskapets forpliktelser. Til sammen skal delene utgjøre selskapets samlede forpliktelser. Den enkelte deltakers ansvar for selskapsforpliktelser svarer til deltakerens eierandel i selskapet med mindre annet fremgår av selskapsavtalen.</article><article class="legalP" id="paragraf-3-ledd-2">En selskapskreditor må først gjøre sitt krav gjeldende mot selskapet. Dersom kreditor ikke oppnår dekning av selskapet innen 14 dager regnet fra påkrav, kan kreditor kreve den enkelte deltakeren direkte for deltakerens andel av forpliktelsen.</article><article class="legalP" id="paragraf-3-ledd-3">En deltaker som helt eller delvis har dekket en fordring på selskapet, kan straks søke tilbake sitt utlegg av selskapet.</article></article><article class="legalArticle" data-lovdata-URL="NL/lov/1999-01-29-6/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Selskapsavtale</span></h2><article class="legalP" id="paragraf-4-ledd-1">For interkommunalt selskap skal det opprettes en skriftlig selskapsavtale. For de enkelte deltakere skal kommunestyret eller fylkestinget selv vedta avtalen. For deltaker som er interkommunalt selskap, vedtas selskapsavtalen av representantskapet. Vedtaket krever tilslutning fra samtlige medlemmer av representantskapet med mindre annet er fastsatt i selskapsavtalen for det deltakende selskap.</article><article class="legalP" id="paragraf-4-ledd-2">Endringer i selskapsavtalen som gjelder forhold som omtalt i tredje ledd, skal skje på samme måte. Andre endringer vedtas av representantskapet med tilslutning fra minst to tredeler av de avgitte stemmer med mindre det er avtalt at også slike endringer skal vedtas i samsvar med regelen i første punktum.</article><article class="legalP" id="paragraf-4-ledd-3">Selskapsavtalen skal i det minste angi følgende:<ol class="defaultList" type="1"><li data-name="1." value="1"><article class="listArticle" id="paragraf-4-ledd-3-punkt-1"><article class="legalP" id="paragraf-4-ledd-3-punkt-1-ledd-1">selskapets foretaksnavn</article></article></li><li data-name="2." value="2"><article class="listArticle" id="paragraf-4-ledd-3-punkt-2"><article class="legalP" id="paragraf-4-ledd-3-punkt-2-ledd-1">angivelse av deltakerne</article></article></li><li data-name="3." value="3"><article class="listArticle" id="paragraf-4-ledd-3-punkt-3"><article class="legalP" id="paragraf-4-ledd-3-punkt-3-ledd-1">selskapets formål</article></article></li><li data-name="4." value="4"><article class="listArticle" id="paragraf-4-ledd-3-punkt-4"><article class="legalP" id="paragraf-4-ledd-3-punkt-4-ledd-1">den kommunen der selskapet har sitt hovedkontor</article></article></li><li data-name="5." value="5"><article class="listArticle" id="paragraf-4-ledd-3-punkt-5"><article class="legalP" id="paragraf-4-ledd-3-punkt-5-ledd-1">antallet eller laveste og høyeste antall styremedlemmer</article></article></li><li data-name="6." value="6"><article class="listArticle" id="paragraf-4-ledd-3-punkt-6"><article class="legalP" id="paragraf-4-ledd-3-punkt-6-ledd-1">deltakernes innskuddsplikt og plikt til å foreta andre ytelser overfor selskapet</article></article></li><li data-name="7." value="7"><article class="listArticle" id="paragraf-4-ledd-3-punkt-7"><article class="legalP" id="paragraf-4-ledd-3-punkt-7-ledd-1">den enkelte deltakers eierandel i selskapet og den enkelte deltakers ansvarsandel i selskapet dersom denne avviker fra eierandelen</article></article></li><li data-name="8." value="8"><article class="listArticle" id="paragraf-4-ledd-3-punkt-8"><article class="legalP" id="paragraf-4-ledd-3-punkt-8-ledd-1">antall medlemmer av representantskapet og hvor mange medlemmer den enkelte deltaker oppnevner</article></article></li><li data-name="9." value="9"><article class="listArticle" id="paragraf-4-ledd-3-punkt-9"><article class="legalP" id="paragraf-4-ledd-3-punkt-9-ledd-1">annet som etter lov skal fastsettes i selskapsavtalen.</article></article></li></ol></article><article class="changesToParent">Endret ved lover <a href="lov/2003-09-05-91">5 sep 2003 nr. 91</a> (ikr. 1 mars 2004 iflg. <a href="forskrift/2003-09-05-1118">res. 5 sep 2003 nr. 1118</a>), <a href="lov/2023-06-02-22">2 juni 2023 nr. 22</a> (i kraft 1 jan 2024 iflg. <a href="forskrift/2023-06-02-769">res. 2 juni 2023 nr. 769</a>).</article></article><article class="legalArticle" data-lovdata-URL="NL/lov/1999-01-29-6/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Deltakernes innskuddsplikt</span></h2><article class="legalP" id="paragraf-5-ledd-1">Den enkelte deltaker plikter ikke å gjøre innskudd i selskapet i større utstrekning enn det som følger av selskapsavtalen eller av loven her.</article><article class="legalP" id="paragraf-5-ledd-2">Når ikke annet er avtalt, forfaller forpliktelser til å yte innskudd straks.</article></article><article class="legalArticle" data-lovdata-URL="NL/lov/1999-01-29-6/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Representantskapet og dets sammensetning</span></h2><article class="legalP" id="paragraf-6-ledd-1">Selskapet skal ha et representantskap hvor samtlige deltakere er representert med minst én representant. Vedkommende kommunestyre eller fylkesting oppnevner selv sine representanter. Er et interkommunalt selskap deltaker, oppnevner selskapets representantskap dets representanter. Det skal oppnevnes minst to varamedlemmer for hvert faste medlem. Hvis ikke annet er fastsatt i selskapsavtalen, velger representantskapet selv sin leder og nestleder. Godtgjøringen til lederen og nestlederen fastsettes av representantskapet selv.</article><article class="legalP" id="paragraf-6-ledd-2">Kommunestyret eller fylkestinget bestemmer selv om dets representanter skal velges ved forholdsvalg, avtalevalg eller flertallsvalg. Det samme gjelder når representantskapet i et interkommunalt selskap skal velge sine representanter.</article><article class="legalP" id="paragraf-6-ledd-3">Daglig leder kan ikke velges til medlem av representantskapet.</article><article class="legalP" id="paragraf-6-ledd-4">Representantskapets medlemmer velges for fire år om ikke annet er fastsatt i selskapsavtalen. Den enkelte deltaker kan foreta nyvalg av sine representantskapsmedlemmer i valgperioden. Nyvalg skjer for den gjenværende del av valgperioden.</article><article class="changesToParent">Endret ved lover <a href="lov/2023-06-02-22">2 juni 2023 nr. 22</a> (i kraft 1 juli 2023 iflg. <a href="forskrift/2023-06-02-769">res. 2 juni 2023 nr. 769</a>), <a href="lov/2023-06-02-22">2 juni 2023 nr. 22</a> (i kraft 1 jan 2024 iflg. <a href="forskrift/2023-06-02-769">res. 2 juni 2023 nr. 769</a>). <strong>Endres</strong> ved lov <a href="lov/2023-06-02-22">2 juni 2023 nr. 22</a> (i kraft fra den tid Kongen bestemmer).</article></article><article class="legalArticle" data-lovdata-URL="NL/lov/1999-01-29-6/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Representantskapets myndighet</span></h2><article class="legalP" id="paragraf-7-ledd-1">Deltakerne utøver sin myndighet i selskapet gjennom representantskapet. Representantskapet er selskapets øverste myndighet og behandler selskapets økonomiplan, årsbudsjett, årsregnskap og årsberetning og andre saker som etter loven eller selskapsavtalen skal behandles i representantskapet.</article><article class="legalP" id="paragraf-7-ledd-2">Det kan fastsettes i selskapsavtalen at visse arter saker som ellers vil høre under styret, jf. <a href="lov/1999-01-29-6/§13">§ 13</a>, må godkjennes av representantskapet. Slik bestemmelse kan bare gjøres gjeldende overfor en tredjeperson når bestemmelsen er registrert i Foretaksregisteret, eller når tredjepersonen kjente eller burde kjent bestemmelsen.</article><article class="changesToParent">Endret ved lov <a href="lov/2023-06-02-22">2 juni 2023 nr. 22</a> (i kraft 1 jan 2024 iflg. <a href="forskrift/2023-06-02-769">res. 2 juni 2023 nr. 769</a>).</article></article><article class="legalArticle" data-lovdata-URL="NL/lov/1999-01-29-6/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Innkalling til møte i representantskapet</span></h2><article class="legalP" id="paragraf-8-ledd-1">Representantskapets leder innkaller til møte i representantskapet når det er nødvendig for behandling av en sak som etter loven her eller selskapsavtalen skal behandles av representantskapet, og når det ellers er nødvendig for behandling av en bestemt sak. Representantskapets leder plikter å innkalle representantskapet til møte når styret, revisor, minst en av deltakerne eller minst en tredel av representanskapets medlemmer krever det for behandling av en bestemt angitt sak.</article><article class="legalP" id="paragraf-8-ledd-2">Møter i representantskapet i et interkommunalt selskap som er omfattet av <a href="lov/2006-05-19-16">offentleglova</a>, skal kunngjøres på en hensiktsmessig måte, også hvis det antas at møte vil bli helt eller delvis lukket etter <a href="lov/2006-05-19-16/§8a">§ 8 a</a> første ledd.</article><article class="legalP" id="paragraf-8-ledd-3">Innkallingen til et representantskapsmøte skal skje med minst fire ukers varsel og skal inneholde sakliste. De enkelte deltakerne skal med samme frist varsles om innkallingen og saklisten.</article><article class="legalP" id="paragraf-8-ledd-4">Representantskapets leder kan innkalle representantskapet med kortere frist i tilfeller hvor dette er påtrengende nødvendig.</article><article class="legalP" id="paragraf-8-ledd-5">Saklisten og andre møtedokumenter som ikke er unntatt fra offentlighet, skal være tilgjengelige for allmennheten hos interkommunale selskaper som er omfattet av <a href="lov/2006-05-19-16">offentleglova</a>.</article><article class="changesToParent">Endret ved lov <a href="lov/2023-06-02-22">2 juni 2023 nr. 22</a> (i kraft 1 jan 2024 iflg. <a href="forskrift/2023-06-02-769">res. 2 juni 2023 nr. 769</a>).</article></article><article class="legalArticle" data-lovdata-URL="NL/lov/1999-01-29-6/§8a" data-name="§8a" id="paragraf-9"><h2 class="legalArticleHeader"><span class="legalArticleValue">§ 8a</span>. <span class="legalArticleTitle">Møte i representantskapet</span></h2><article class="legalP" id="paragraf-9-ledd-1">Reglene om møteoffentlighet i <a href="lov/2018-06-22-83/§11-5">kommuneloven §§ 11-5</a> og <a href="lov/2018-06-22-83/§11-6">11-6</a> gjelder tilsvarende for representantskapsmøter i interkommunale selskaper som er omfattet av <a href="lov/2006-05-19-16">offentleglova</a>. Hvis det blir vedtatt at et møte skal lukkes ved behandlingen av en sak, skal hjemmelen for lukkingen tas inn i protokollen.</article><article class="legalP" id="paragraf-9-ledd-2">Representantskapet kan treffe vedtak om at møter kan gjennomføres som fjernmøter. Fjernmøter innebærer at deltakerne ikke sitter i samme lokale, men at de via tekniske hjelpemidler likevel kan se, høre og kommunisere med hverandre. Kravene som ellers gjelder for representantskapsmøte, gjelder også for fjernmøter.</article><article class="changesToParent">Tilføyd ved lov <a href="lov/2023-06-02-22">2 juni 2023 nr. 22</a> (i kraft 1 jan 2024 iflg. <a href="forskrift/2023-06-02-769">res. 2 juni 2023 nr. 769</a>).</article></article><article class="legalArticle" data-lovdata-URL="NL/lov/1999-01-29-6/§9" data-name="§9" id="paragraf-10"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Saksbehandlingen i representantskapet</span></h2><article class="legalP" id="paragraf-10-ledd-1">Hver representant har én stemme med mindre annet er fastsatt i selskapsavtalen. Representantskapet er beslutningsdyktig når minst halvdelen av medlemmene er til stede, og disse representerer minst to tredeler av stemmene.</article><article class="legalP" id="paragraf-10-ledd-2">Saker som ikke er meddelt representantene etter de regler som gjelder for innkalling, kan ikke behandles av representantskapet med mindre samtlige representanter samtykker. Foruten de som har rett til å kreve representantskapet innkalt etter <a href="lov/1999-01-29-6/§8">§ 8</a> første ledd annet punktum, kan styrets leder og daglig leder foreslå en sak tatt opp til behandling etter første punktum.</article><article class="legalP" id="paragraf-10-ledd-3">Representantskapsmøtet ledes av leder eller, i dennes fravær, av nestleder. Dersom ingen av disse er til stede, velges en møteleder.</article><article class="legalP" id="paragraf-10-ledd-4">Med mindre annet er fastsatt i loven her eller i selskapsavtalen, gjelder som representantskapets vedtak det som flertallet av stemmene er avgitt for. Ved stemmelikhet er møtelederens stemme avgjørende.</article><article class="legalP" id="paragraf-10-ledd-5">Ved valg eller ansettelse anses den eller de valgt eller ansatt som får flest stemmer. Representantskapet kan på forhånd bestemme at det skal holdes ny avstemning dersom ingen får flertall av de avgitte stemmer. Står stemmetallet likt, treffes avgjørelse om ansettelse av møtelederen, mens valg avgjøres ved loddtrekning.</article><article class="legalP" id="paragraf-10-ledd-6">Om ikke representantskapet for den enkelte sak bestemmer noe annet, har styrets medlemmer og daglig leder rett til å være til stede i representantskapets møter og til å uttale seg. Styrets leder og daglig leder har plikt til å være til stede med mindre det er åpenbart unødvendig eller det foreligger gyldig forfall. I sistnevnte tilfelle skal det utpekes en stedfortreder.</article><article class="changesToParent">Endret ved lover <a href="lov/2021-05-28-47">28 mai 2021 nr. 47</a> (ikr. 1 juni 2021), <a href="lov/2023-06-02-22">2 juni 2023 nr. 22</a> (i kraft 1 jan 2024 iflg. <a href="forskrift/2023-06-02-769">res. 2 juni 2023 nr. 769</a>).</article></article><article class="legalArticle" data-lovdata-URL="NL/lov/1999-01-29-6/§9a" data-name="§9a" id="paragraf-11"><h2 class="legalArticleHeader"><span class="legalArticleValue">§ 9a</span>. <span class="legalArticleTitle">Protokoll</span></h2><article class="legalP" id="paragraf-11-ledd-1">Møtelederen skal sørge for at det føres protokoll fra møtet. Protokollen skal underskrives av møtelederen og to av representantskapets medlemmer som velges ved møtets begynnelse. Medlemmene kan benytte elektronisk signatur for å signere protokollen. Styrets medlemmer og daglig leder har rett til å få sitt syn på en sak innført i protokollen.</article><article class="legalP" id="paragraf-11-ledd-2">Med unntak av delene som er unntatt fra offentlighet, skal protokoller fra møter i representantskapet i interkommunale selskaper som er omfattet av <a href="lov/2006-05-19-16">offentleglova</a>, være tilgjengelige for allmennheten.</article><article class="changesToParent">Tilføyd ved lov <a href="lov/2023-06-02-22">2 juni 2023 nr. 22</a> (i kraft 1 jan 2024 iflg. <a href="forskrift/2023-06-02-769">res. 2 juni 2023 nr. 769</a>).</article></article><article class="legalArticle" data-lovdata-URL="NL/lov/1999-01-29-6/§10" data-name="§10" id="paragraf-12"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Styret og styrets sammensetning</span></h2><article class="legalP" id="paragraf-12-ledd-1">Selskapet skal ha et styre på minst tre medlemmer. Dersom de ansatte skal velge styremedlemmer etter åttende eller niende ledd i paragrafen her, skal styret ha minst fem medlemmer. Dersom de ansatte skal velge styremedlemmer etter tiende ledd i paragrafen her, skal styret ha minst syv medlemmer. Dersom selskapsavtalen angir laveste og høyeste antall styremedlemmer, bestemmer representantskapet antallet styremedlemmer innenfor intervallet, jf. <a href="lov/1999-01-29-6/§4">§ 4</a> nr. 5. Reglene i <a href="lov/1997-06-13-44/§20-6">aksjeloven § 20-6</a> om representasjon av begge kjønn i styret gjelder tilsvarende. Representantskapet fastsetter selv godtgjøringen til styremedlemmene.</article><article class="legalP" id="paragraf-12-ledd-2">Styremedlemmene velges av representantskapet med de unntak som er nevnt i denne paragrafen. Representantskapet kan når som helst fjerne et styremedlem som det selv har valgt.</article><article class="legalP" id="paragraf-12-ledd-3">Representantskapet velger styrets leder og nestleder med mindre det er fastsatt i selskapsavtalen at valget foretas av styret selv.</article><article class="legalP" id="paragraf-12-ledd-4">Daglig leder eller representantskapsmedlem kan ikke være medlem av styret.</article><article class="legalP" id="paragraf-12-ledd-5">Styremedlemmene velges for to år med mindre annet er avtalt. Valgperioden kan ikke settes lengre enn til fire år. Styremedlemmer tjenestegjør inntil nye medlemmer er valgt, selv om tjenestetiden er gått ut. Bestemmelsene i første og annet punktum gjelder ikke for styremedlemmer som er valgt av de ansatte etter åttende, niende eller tiende ledd i paragrafen her.</article><article class="legalP" id="paragraf-12-ledd-6">Når særlige forhold foreligger, har et styremedlem rett til å tre tilbake før valgperioden er ute. Om tilbaketreden skal det gis rimelig forhåndsvarsel til styret og til representantskapet.</article><article class="legalP" id="paragraf-12-ledd-7">I selskap som har 30 eller færre ansatte, har representanter for de ansatte i selskapet tilsvarende møterett i styret som etter <a href="lov/2018-06-22-83/§13-4">kommuneloven § 13-4</a> første ledd.</article><article class="legalP" id="paragraf-12-ledd-8">I selskap som har flere enn 30 ansatte, kan et flertall av de ansatte kreve at ett styremedlem og en observatør med varamedlemmer velges av og blant de ansatte.</article><article class="legalP" id="paragraf-12-ledd-9">I selskap som har flere enn 50 ansatte, kan et flertall av de ansatte kreve at inntil en tredel, men minst to, av styrets medlemmer med varamedlemmer velges av og blant de ansatte.</article><article class="legalP" id="paragraf-12-ledd-10">Har selskapet flere enn 200 ansatte, skal de ansatte velge et styremedlem og varamedlem i tillegg til den representasjon som følger av niende ledd. Det kan inngås avtale mellom selskapet og fagforening som omfatter to tredeler av de ansatte eller et flertall av de ansatte, om at de ansatte istedenfor dette styremedlemmet skal velge to observatører og varamedlemmer.</article><article class="legalP" id="paragraf-12-ledd-11">Hvis selskapet har myndighet til å treffe enkeltvedtak eller fastsette forskrifter, jf. <a href="lov/1967-02-10/§2">forvaltningsloven § 2</a>, skal de ansattes representanter i styret ikke delta i behandlingen av disse sakene.</article><article class="legalP" id="paragraf-12-ledd-12">Kongen kan gi forskrift om beregningen av antall ansatte, herunder om bruk av gjennomsnittstall. Kongen kan også gi forskrift om valget, herunder om vilkår for stemmerett og valgbarhet, valgmåten og om avgjørelse av tvister om valget, samt om bortfall av verv som styremedlem. Kongen kan gjøre unntak fra syvende, åttende, niende og tiende ledd.</article><article class="changesToParent">Endret ved lover <a href="lov/2003-12-19-120">19 des 2003 nr. 120</a> (ikr. 1 jan 2004), <a href="lov/2018-06-22-83">22 juni 2018 nr. 83</a> (ikr. 1 nov 2019 iflg. <a href="forskrift/2019-06-25-879">res. 25 juni 2019 nr. 879</a>), <a href="lov/2023-06-02-22">2 juni 2023 nr. 22</a> (i kraft 1 jan 2024 iflg. <a href="forskrift/2023-06-02-769">res. 2 juni 2023 nr. 769</a>).</article></article><article class="legalArticle" data-lovdata-URL="NL/lov/1999-01-29-6/§11" data-name="§11" id="paragraf-13"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Innkalling til styremøte</span></h2><article class="legalP" id="paragraf-13-ledd-1">Styrets leder sørger for at styret holder møter så ofte som det trengs. Medlem av styret og daglig leder kan kreve at styret sammenkalles. Om styret ikke for det enkelte tilfelle bestemmer noe annet, har daglig leder rett til å være til stede og til å uttale seg på styremøtene.</article><article class="legalP" id="paragraf-13-ledd-2">Styrets leder innkaller til styremøte. Innkallingen skal skje med rimelig varsel og skal, så langt mulig, inneholde en sakliste utarbeidet av styrelederen.</article></article><article class="legalArticle" data-lovdata-URL="NL/lov/1999-01-29-6/§12" data-name="§12" id="paragraf-14"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Saksbehandlingen i styret</span></h2><article class="legalP" id="paragraf-14-ledd-1">Styret er beslutningsdyktig når minst halvparten av medlemmene er tilstede.</article><article class="legalP" id="paragraf-14-ledd-2">Styremøtet ledes av leder eller, i dennes fravær, av nestleder. Dersom ingen av disse er til stede, velges en møteleder.</article><article class="legalP" id="paragraf-14-ledd-3">Styret kan treffe vedtak om at møter kan gjennomføres som fjernmøter i samsvar med reglene i <a href="lov/1999-01-29-6/§8a">§ 8 a</a> andre ledd. Kravene som ellers gjelder for styremøter, gjelder også for fjernmøter.</article><article class="legalP" id="paragraf-14-ledd-4">Som styrets beslutning gjelder det som flertallet av de møtende har stemt for dersom ikke annet er fastsatt i selskapsavtalen. De som stemmer for et forslag, må likevel utgjøre mer enn en tredel av samtlige styremedlemmer for at forslaget skal anses som vedtatt. Ved stemmelikhet er møtelederens stemme avgjørende.</article><article class="legalP" id="paragraf-14-ledd-5">Det skal føres protokoll fra møtet. Protokollen skal underskrives av samtlige tilstedeværende styremedlemmer. Medlemmene kan benytte elektronisk signatur for å signere protokollen. Styremedlem eller daglig leder som er uenig i styrets beslutning, kan kreve å få sin oppfatning innført i protokollen.</article><article class="changesToParent">Endret ved lover <a href="lov/2021-05-28-47">28 mai 2021 nr. 47</a> (ikr. 1 juni 2021), <a href="lov/2023-06-02-22">2 juni 2023 nr. 22</a> (i kraft 1 jan 2024 iflg. <a href="forskrift/2023-06-02-769">res. 2 juni 2023 nr. 769</a>).</article></article><article class="legalArticle" data-lovdata-URL="NL/lov/1999-01-29-6/§13" data-name="§13" id="paragraf-15"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Styrets myndighet</span></h2><article class="legalP" id="paragraf-15-ledd-1">Forvaltningen av selskapet hører under styret. Styret skal<ol class="defaultList" type="1"><li data-name="1." value="1"><article class="listArticle" id="paragraf-15-ledd-1-punkt-1"><article class="legalP" id="paragraf-15-ledd-1-punkt-1-ledd-1">sørge for en forsvarlig organisering av selskapets virksomhet</article></article></li><li data-name="2." value="2"><article class="listArticle" id="paragraf-15-ledd-1-punkt-2"><article class="legalP" id="paragraf-15-ledd-1-punkt-2-ledd-1">se til at virksomheten drives i samsvar med selskapets formål, selskapsavtalen, selskapets økonomiplan og årsbudsjett og andre vedtak og retningslinjer fastsatt av representantskapet</article></article></li><li data-name="3." value="3"><article class="listArticle" id="paragraf-15-ledd-1-punkt-3"><article class="legalP" id="paragraf-15-ledd-1-punkt-3-ledd-1">holde seg orientert om selskapets økonomiske stilling</article></article></li><li data-name="4." value="4"><article class="listArticle" id="paragraf-15-ledd-1-punkt-4"><article class="legalP" id="paragraf-15-ledd-1-punkt-4-ledd-1">se til at selskapets virksomhet, regnskap og formuesforvaltning er gjenstand for betryggende kontroll.</article></article></li></ol></article><article class="legalP" id="paragraf-15-ledd-2">Styret skal føre tilsyn med daglig leders ledelse av virksomheten.</article><article class="changesToParent">Endret ved lov <a href="lov/2023-06-02-22">2 juni 2023 nr. 22</a> (i kraft 1 jan 2024 iflg. <a href="forskrift/2023-06-02-769">res. 2 juni 2023 nr. 769</a>).</article></article><article class="legalArticle" data-lovdata-URL="NL/lov/1999-01-29-6/§14" data-name="§14" id="paragraf-16"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Daglig leder</span></h2><article class="legalP" id="paragraf-16-ledd-1">Selskapet skal ha en daglig leder som ansettes av styret med mindre det er fastsatt i selskapsavtalen at daglig leder ansettes av representantskapet.</article><article class="legalP" id="paragraf-16-ledd-2">Daglig leder forestår den daglige ledelse av selskapet og skal følge de retningslinjer og pålegg som styret har gitt.</article><article class="legalP" id="paragraf-16-ledd-3">Den daglige ledelse omfatter ikke saker som etter selskapets forhold er av uvanlig art eller av stor betydning. Slike saker kan den daglige leder bare avgjøre når styret i den enkelte sak har gitt daglig leder myndighet til det, eller når styrets beslutning ikke kan avventes uten vesentlig ulempe for selskapets virksomhet. Styret skal i så fall snarest mulig underrettes om saken.</article><article class="legalP" id="paragraf-16-ledd-4">Daglig leder er ansvarlig for internkontroll med lovpålagte oppgaver som selskapet utfører på vegne av kommuner. <a href="lov/2018-06-22-83/§25-1">Kommuneloven § 25-1</a> gjelder på tilsvarende måte så langt den passer.</article><article class="changesToParent">Endret ved <a href="lov/2018-06-22-83">lov 22 juni 2018 nr. 83</a> (ikr. 1 nov 2019 iflg. <a href="forskrift/2019-06-25-879">res. 25 juni 2019 nr. 879</a>).</article></article><article class="legalArticle" data-lovdata-URL="NL/lov/1999-01-29-6/§15" data-name="§15" id="paragraf-17"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Inhabilitet og taushetsplikt</span></h2><article class="legalP" id="paragraf-17-ledd-1">Om inhabilitet for selskapets ansatte og medlemmer av selskapets styrende organer gjelder <a href="lov/2018-06-22-83/§13-3">kommuneloven § 13-3</a> og <a href="lov/2018-06-22-83/§11-10">§ 11-10</a> tilsvarende.</article><article class="legalP" id="paragraf-17-ledd-2">Taushetsplikten etter <a href="lov/1967-02-10/§13">forvaltningsloven §§ 13</a> til <a href="lov/1967-02-10/§13g">13 g</a> gjelder tilsvarende for enhver som utfører tjeneste eller arbeid for et interkommunalt selskap som er omfattet av <a href="lov/2006-05-19-16">offentleglova</a>.</article><article class="changesToParent">Endret ved lover <a href="lov/2018-06-22-83">22 juni 2018 nr. 83</a> (ikr. 1 nov 2019 iflg. <a href="forskrift/2019-06-25-879">res. 25 juni 2019 nr. 879</a>), <a href="lov/2023-06-02-22">2 juni 2023 nr. 22</a> (i kraft 1 jan 2024 iflg. <a href="forskrift/2023-06-02-769">res. 2 juni 2023 nr. 769</a>). <strong>Endres</strong> ved lov <a href="lov/2025-06-20-81">20 juni 2025 nr. 81</a> (i kraft fra den tiden Kongen bestemmer).</article></article><article class="legalArticle" data-lovdata-URL="NL/lov/1999-01-29-6/§15a" data-name="§15a" id="paragraf-18"><h2 class="legalArticleHeader"><span class="legalArticleValue">§ 15 a</span>. <span class="legalArticleTitle">Forholdet til forvaltningsloven</span></h2><article class="changesToParent"><strong>Tilføyes</strong> ved lov <a href="lov/2025-06-20-81">20 juni 2025 nr. 81</a> (i kraft fra den tiden Kongen bestemmer).</article></article><article class="legalArticle" data-lovdata-URL="NL/lov/1999-01-29-6/§16" data-name="§16" id="paragraf-19"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Selskapets representasjon</span></h2><article class="legalP" id="paragraf-19-ledd-1">Styret representerer selskapet utad og tegner dets firma.</article><article class="legalP" id="paragraf-19-ledd-2">Styret kan gi styremedlem eller daglig leder rett til å tegne selskapets firma og kan bestemme at de som har slik rett, må utøve den i fellesskap.</article><article class="legalP" id="paragraf-19-ledd-3">Daglig leder representerer selskapet utad i saker som faller inn under dennes myndighet etter <a href="lov/1999-01-29-6/§14">§ 14</a>.</article></article><article class="legalArticle" data-lovdata-URL="NL/lov/1999-01-29-6/§17" data-name="§17" id="paragraf-20"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Overskridelse av representasjonsretten</span></h2><article class="legalP" id="paragraf-20-ledd-1">Bestemmelse om signaturrett som nevnt i <a href="lov/1999-01-29-6/§16">§ 16</a> annet ledd kan bare gjøres gjeldende overfor en tredjeperson når opplysning om beslutningen er registrert i Foretaksregisteret eller når tredjepersonen kjente eller burde kjent begrensningen.</article><article class="legalP" id="paragraf-20-ledd-2">Har noen som representerer selskapet utad ved handling på vegne av selskapet overskredet sin myndighet, er handlingen ikke bindende for selskapet dersom medkontrahenten innså eller burde innsett at myndigheten ble overskredet, og det derfor ville stride mot redelighet og god tro å gjøre rett etter handlingen gjeldende.</article></article><article class="legalArticle" data-lovdata-URL="NL/lov/1999-01-29-6/§18" data-name="§18" id="paragraf-21"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Økonomiplan og årsbudsjett</span></h2><article class="legalP" id="paragraf-21-ledd-1">Representantskapet skal selv vedta selskapets økonomiplan for de fire neste årene og selskapets årsbudsjett for det kommende året. Vedtaket skal treffes før årsskiftet.</article><article class="changesToParent">Endret ved lover <a href="lov/2013-02-08-7">8 feb 2013 nr. 7</a> (ikr. 1 jan 2014 iflg. <a href="forskrift/2013-02-08-144">res. 8 feb 2013 nr. 144</a>), <a href="lov/2023-06-02-22">2 juni 2023 nr. 22</a> (i kraft 1 jan 2024 iflg. <a href="forskrift/2023-06-02-769">res. 2 juni 2023 nr. 769</a>).</article></article><article class="legalArticle" data-lovdata-URL="NL/lov/1999-01-29-6/§19" data-name="§19" id="paragraf-22"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Årsbudsjettets bindende virkning. Vesentlige budsjettavvik</span></h2><article class="legalP" id="paragraf-22-ledd-1">Årsbudsjettet er bindende for representantskapet og underordnete organer. Dette gjelder likevel ikke for utbetalinger som selskapet har en rettslig plikt til å foreta. Første punktum er heller ikke til hinder for at representantskapet kan gi et underordnet organ myndighet til å avgjøre at deler av en bevilgning til drift skal benyttes til å finansiere investeringer. Styret fastsetter den nærmere fordelingen av de økonomiske rammene i årsbudsjettet.</article><article class="legalP" id="paragraf-22-ledd-2">Hvis utviklingen tilsier at inntektene eller kostnadene vil avvike vesentlig sammenholdt med årsbudsjettet, skal styret straks gi melding til representantskapet. Styret skal deretter legge frem et forslag til endringer i årsbudsjettet. Forslaget skal behandles av representantskapet.</article><article class="changesToParent">Endret ved lov <a href="lov/2023-06-02-22">2 juni 2023 nr. 22</a> (i kraft 1 jan 2024 iflg. <a href="forskrift/2023-06-02-769">res. 2 juni 2023 nr. 769</a>).</article></article><article class="legalArticle" data-lovdata-URL="NL/lov/1999-01-29-6/§20" data-name="§20" id="paragraf-23"><h2 class="legalArticleHeader"><span class="legalArticleValue">§ 20</span>. <span class="legalArticleTitle">Innholdet i økonomiplanen og årsbudsjettet</span></h2><article class="legalP" id="paragraf-23-ledd-1">Økonomiplanen skal vise hvordan selskapets formål og strategier for selskapet skal følges opp.</article><article class="legalP" id="paragraf-23-ledd-2">Økonomiplanen og årsbudsjettet skal vise<ol class="defaultList" type="1"><li data-name="1." value="1"><article class="listArticle" id="paragraf-23-ledd-2-punkt-1"><article class="legalP" id="paragraf-23-ledd-2-punkt-1-ledd-1">selskapets prioriteringer og økonomiske rammer for virksomheten</article></article></li><li data-name="2." value="2"><article class="listArticle" id="paragraf-23-ledd-2-punkt-2"><article class="legalP" id="paragraf-23-ledd-2-punkt-2-ledd-1">målene og premissene som økonomiplanen og årsbudsjettet bygger på</article></article></li><li data-name="3." value="3"><article class="listArticle" id="paragraf-23-ledd-2-punkt-3"><article class="legalP" id="paragraf-23-ledd-2-punkt-3-ledd-1">utviklingen i selskapets økonomi og utviklingen i gjeld og andre vesentlige langsiktige forpliktelser.</article></article></li></ol></article><article class="legalP" id="paragraf-23-ledd-3">Vedtaket om årsbudsjett skal angi hvor mye lån som skal tas opp i budsjettåret.</article><article class="legalP" id="paragraf-23-ledd-4">Økonomiplanen og årsbudsjettet skal<ol class="defaultList" type="1"><li data-name="1." value="1"><article class="listArticle" id="paragraf-23-ledd-4-punkt-1"><article class="legalP" id="paragraf-23-ledd-4-punkt-1-ledd-1">være realistiske, fullstendige og oversiktlige</article></article></li><li data-name="2." value="2"><article class="listArticle" id="paragraf-23-ledd-4-punkt-2"><article class="legalP" id="paragraf-23-ledd-4-punkt-2-ledd-1">settes opp i balanse slik at all bruk av midler i budsjettåret har dekning i årets tilgang på midler</article></article></li><li data-name="3." value="3"><article class="listArticle" id="paragraf-23-ledd-4-punkt-3"><article class="legalP" id="paragraf-23-ledd-4-punkt-3-ledd-1">dekke inn negativ egenkapital i årsregnskapet etter <a href="lov/1999-01-29-6/§27">§ 27</a> femte ledd tredje punktum.</article></article></li></ol></article><article class="legalP" id="paragraf-23-ledd-5">Økonomiplanen, årsbudsjettet og årsregnskapet skal stilles opp på samme måte.</article><article class="legalP" id="paragraf-23-ledd-6">Departementet kan gi forskrift om innholdet i økonomiplanen og årsbudsjettet og om innholdet i kravet om budsjettbalanse.</article><article class="changesToParent">Endret ved lover <a href="lov/2013-02-08-7">8 feb 2013 nr. 7</a> (ikr. 1 jan 2014 iflg. <a href="forskrift/2013-02-08-144">res. 8 feb 2013 nr. 144</a>), <a href="lov/2023-06-02-22">2 juni 2023 nr. 22</a> (i kraft 1 jan 2024 iflg. <a href="forskrift/2023-06-02-769">res. 2 juni 2023 nr. 769</a>).</article></article><article class="legalArticle" data-lovdata-URL="NL/lov/1999-01-29-6/§21" data-name="§21" id="paragraf-24"><h2 class="legalArticleHeader"><span class="legalArticleValue">§ 21</span>. <span class="legalArticleTitle">Realiserte verdier</span></h2><article class="legalP" id="paragraf-24-ledd-1">Midler som innkommer ved salg av eiendeler som nevnt i <a href="lov/1999-01-29-6/§25">§ 25</a>, kan ikke brukes til å dekke løpende utgifter.</article><article class="changesToParent">Endret ved <a href="lov/2013-02-08-7">lov 8 feb 2013 nr. 7</a> (ikr. 1 jan 2014 iflg. <a href="forskrift/2013-02-08-144">res. 8 feb 2013 nr. 144</a>).</article></article><article class="legalArticle" data-lovdata-URL="NL/lov/1999-01-29-6/§22" data-name="§22" id="paragraf-25"><h2 class="legalArticleHeader"><span class="legalArticleValue">§ 22</span>. <span class="legalArticleTitle">Lån og avdrag på lån</span></h2><article class="legalP" id="paragraf-25-ledd-1">Selskapet kan bare ta opp lån dersom dette er fastsatt i selskapsavtalen. Dersom selskapet skal kunne ta opp lån, skal avtalen inneholde et tak for selskapets samlede låneopptak. En avtale som er inngått i strid med første eller andre punktum er ugyldig.</article><article class="legalP" id="paragraf-25-ledd-2">Selskapet kan ta opp lån for å finansiere investeringer i varige driftsmidler som skal eies av selskapet selv. Det kan ikke tas opp lån for den delen av anskaffelseskost som blir kompensert etter <a href="lov/2003-12-12-108">merverdiavgiftskompensasjonsloven</a>.</article><article class="legalP" id="paragraf-25-ledd-3">Selskapet kan ta opp lån for å finansiere kjøp av alle aksjene i et eiendomsselskap som skal eies av selskapet selv, hvis eiendomsselskapet ikke har<ol class="defaultList" type="1"><li data-name="1." value="1"><article class="listArticle" id="paragraf-25-ledd-3-punkt-1"><article class="legalP" id="paragraf-25-ledd-3-punkt-1-ledd-1">annen virksomhet enn å eie fast eiendom og å drifte denne</article></article></li><li data-name="2." value="2"><article class="listArticle" id="paragraf-25-ledd-3-punkt-2"><article class="legalP" id="paragraf-25-ledd-3-punkt-2-ledd-1">vesentlige forpliktelser som gjelder annet enn eiendommen</article></article></li><li data-name="3." value="3"><article class="listArticle" id="paragraf-25-ledd-3-punkt-3"><article class="legalP" id="paragraf-25-ledd-3-punkt-3-ledd-1">andre ansatte enn daglig leder.</article></article></li></ol></article><article class="legalP" id="paragraf-25-ledd-4">Selskapet kan inngå avtale om driftskreditt eller ta opp likviditetslån.</article><article class="legalP" id="paragraf-25-ledd-5">Eksisterende lån kan refinansieres.</article><article class="legalP" id="paragraf-25-ledd-6">Selskapets samlede lånegjeld til formål som nevnt i andre og tredje ledd skal avdras årlig. Avdragene skal samlet være minst lik størrelsen på selskapets avskrivninger i regnskapsåret, justert for forholdet mellom størrelsen på lånegjelden og størrelsen på selskapets avskrivbare anleggsmidler. Justeringen etter andre punktum skal gjøres ut fra lånegjeldens og anleggsmidlenes bokførte verdi ved inngangen av regnskapsåret. Departementet kan gi forskrift om nedbetaling av lån og om beregning av minimumsavdraget.</article><article class="changesToParent">Endret ved lover <a href="lov/2013-02-08-7">8 feb 2013 nr. 7</a> (ikr. 1 jan 2014 iflg. <a href="forskrift/2013-02-08-144">res. 8 feb 2013 nr. 144</a>), <a href="lov/2018-06-22-83">22 juni 2018 nr. 83</a> (ikr. 1 nov 2019 iflg. <a href="forskrift/2019-06-25-879">res. 25 juni 2019 nr. 879</a>), <a href="lov/2023-06-02-22">2 juni 2023 nr. 22</a> (i kraft 1 jan 2024 iflg. <a href="forskrift/2023-06-02-769">res. 2 juni 2023 nr. 769</a>).</article></article><article class="legalArticle" data-lovdata-URL="NL/lov/1999-01-29-6/§22a" data-name="§22a" id="paragraf-26"><h2 class="legalArticleHeader"><span class="legalArticleValue">§ 22 a</span>. <span class="legalArticleTitle">Godkjenning av vedtak om lån og leieavtaler</span></h2><article class="legalP" id="paragraf-26-ledd-1">Dersom en av deltakerne er registrert i ROBEK etter <a href="lov/2018-06-22-83/§28-1">kommuneloven § 28-1</a>, er selskapets vedtak om å ta opp lån ikke gyldig før det er godkjent av departementet. Det samme gjelder for vedtak om å inngå en avtale om leie av varige driftsmidler hvor leieavtalen kan påføre selskapet utgifter ut over de fire neste budsjettårene. En avtale som er inngått i strid med første eller andre punktum er ugyldig.</article><article class="changesToParent">Tilføyd ved lov <a href="lov/2023-06-02-22">2 juni 2023 nr. 22</a> (i kraft 1 jan 2024 iflg. <a href="forskrift/2023-06-02-769">res. 2 juni 2023 nr. 769</a>).</article></article><article class="legalArticle" data-lovdata-URL="NL/lov/1999-01-29-6/§22b" data-name="§22b" id="paragraf-27"><h2 class="legalArticleHeader"><span class="legalArticleValue">§ 22 b</span>. <span class="legalArticleTitle">Garantier og finans- og gjeldsforvaltning</span></h2><article class="legalP" id="paragraf-27-ledd-1">Selskapet kan ikke stille garanti eller pantsette sine eiendeler til sikkerhet for andres økonomiske forpliktelser. En avtale om slik garanti eller pantsettelse er ugyldig.</article><article class="legalP" id="paragraf-27-ledd-2">Selskapet skal forvalte finansielle midler og gjeld på en måte som ikke innebærer vesentlig finansiell risiko, blant annet slik at betalingsforpliktelser kan innfris ved forfall.</article><article class="changesToParent">Tilføyd ved lov <a href="lov/2023-06-02-22">2 juni 2023 nr. 22</a> (i kraft 1 jan 2024 iflg. <a href="forskrift/2023-06-02-769">res. 2 juni 2023 nr. 769</a>).</article></article><article class="legalArticle" data-lovdata-URL="NL/lov/1999-01-29-6/§23" data-name="§23" id="paragraf-28"><h2 class="legalArticleHeader"><span class="legalArticleValue">§ 23</span>. <span class="legalArticleTitle">Utlegg, arrest, konkurs m.v.</span></h2><article class="legalP" id="paragraf-28-ledd-1">Selskapets eiendeler kan ikke være gjenstand for utlegg eller arrest. Konkurs og gjeldsforhandling etter <a href="lov/1984-06-08-58">lov av 8. juni 1984 nr. 58</a> om gjeldsforhandling og konkurs kan ikke åpnes i selskapet.</article></article><article class="legalArticle" data-lovdata-URL="NL/lov/1999-01-29-6/§24" data-name="§24" id="paragraf-29"><h2 class="legalArticleHeader"><span class="legalArticleValue">§ 24</span>. <span class="legalArticleTitle">Betalingsvansker</span></h2><article class="legalP" id="paragraf-29-ledd-1">Har styret grunn til å tro at selskapet ikke kan oppfylle sine forpliktelser etter hvert som de forfaller, skal det straks sende representantskapet melding om forholdet. Tilsvarende melding skal sendes deltakerne. Med mindre representantskapet fremlegger en plan for fortsatt drift som vil gi fordringshaverne dekning ved forfall, og som deltakerne slutter seg til, skal selskapet oppløses og virksomheten avvikles, jf. <a href="lov/1999-01-29-6/§32">§§ 32</a> flg.</article><article class="legalP" id="paragraf-29-ledd-2">I de første seks måneder etter at melding etter første ledd er sendt til representantskapet og deltakerne, kan det ikke avholdes tvangssalg eller gjennomføres annen tvangsrealisasjon av selskapets eiendeler.</article></article><article class="legalArticle" data-lovdata-URL="NL/lov/1999-01-29-6/§25" data-name="§25" id="paragraf-30"><h2 class="legalArticleHeader"><span class="legalArticleValue">§ 25</span>. <span class="legalArticleTitle">Salg av selskapets faste eiendommer m.v.</span></h2><article class="legalP" id="paragraf-30-ledd-1">Vedtak om<ol class="defaultList" type="1"><li data-name="1." value="1"><article class="listArticle" id="paragraf-30-ledd-1-punkt-1"><article class="legalP" id="paragraf-30-ledd-1-punkt-1-ledd-1">å avhende eller pantsette fast eiendom eller andre større kapitalgjenstander eller</article></article></li><li data-name="2." value="2"><article class="listArticle" id="paragraf-30-ledd-1-punkt-2"><article class="legalP" id="paragraf-30-ledd-1-punkt-2-ledd-1">å foreta investeringer som er av vesentlig betydning for selskapet eller en eller flere av deltakerne,</article></article></li></ol><p class="leddfortsettelse">må treffes av representantskapet etter forslag fra styret.</p></article></article><article class="legalArticle" data-lovdata-URL="NL/lov/1999-01-29-6/§26" data-name="§26" id="paragraf-31"><h2 class="legalArticleHeader"><span class="legalArticleValue">§ 26</span>. <span class="legalArticleTitle">Eierskifte</span></h2><article class="legalP" id="paragraf-31-ledd-1">Selskapsandel kan bare overdras til ny deltaker med samtykke fra alle de øvrige deltakerne.</article><article class="legalP" id="paragraf-31-ledd-2">Ved eierskifte trer erververen inn i overdragerens samtlige rettigheter og forpliktelser overfor de øvrige deltakere. Erververen er på samme måte som overdrageren bundet av de beslutninger og disposisjoner som selskapet har truffet før eierskiftet, og selskapet og de øvrige deltakere kan bringe i motregning mot erververen fordringer som de ifølge selskapsforholdet har på overdrageren.</article><article class="legalP" id="paragraf-31-ledd-3">For forpliktelser som påhvilte selskapet ved eierskiftet, hefter overdrageren og erververen en for begge og begge for en inntil kreditor må anses å ha fritatt overdrageren for ansvar. Dersom overdrageren må oppfylle en selskapsforpliktelse, kan han straks søke sitt utlegg dekket av selskapet i tråd med bestemmelsen i <a href="lov/1999-01-29-6/§3">§ 3</a>. Dersom overdrageren ikke oppnår dekning av selskapet innen 14 dager etter påkrav, kan han søke sitt utlegg dekket av erververen, dersom avtalen mellom dem ikke er til hinder for det.</article><article class="legalP" id="paragraf-31-ledd-4">Overdrageren kan skriftlig anmode selskapets kreditorer om å bli fritatt for ansvar. Svarer en kreditor ikke på en slik anmodning innen 3 måneder etter at anmodningen er kommet frem, anses kreditor for å ha fritatt overdrageren for ansvar.</article></article><article class="legalArticle" data-lovdata-URL="NL/lov/1999-01-29-6/§27" data-name="§27" id="paragraf-32"><h2 class="legalArticleHeader"><span class="legalArticleValue">§ 27</span>. <span class="legalArticleTitle">Selskapets regnskap</span></h2><article class="legalP" id="paragraf-32-ledd-1">Selskapet har regnskapsplikt etter <a href="lov/1998-07-17-56">regnskapsloven</a>. Årsberetningen skal også redegjøre for<ol class="defaultList" type="1"><li data-name="1." value="1"><article class="listArticle" id="paragraf-32-ledd-1-punkt-1"><article class="legalP" id="paragraf-32-ledd-1-punkt-1-ledd-1">vesentlige beløpsmessige avvik mellom årsbudsjettet og årsregnskapet og vesentlige avvik fra representantskapets premisser for bruken av de økonomiske rammene</article></article></li><li data-name="2." value="2"><article class="listArticle" id="paragraf-32-ledd-1-punkt-2"><article class="legalP" id="paragraf-32-ledd-1-punkt-2-ledd-1">selskapets måloppnåelse og andre ikke-økonomiske forhold som er av vesentlig betydning for deltakerne eller innbyggerne.</article></article></li></ol></article><article class="legalP" id="paragraf-32-ledd-2">Det kan bestemmes i selskapsavtalen at selskapet i stedet skal utarbeide årsregnskap og årsberetning etter <a href="lov/2018-06-22-83/§14-6">kommuneloven § 14-6</a> andre til fjerde ledd og <a href="lov/2018-06-22-83/§14-7">§ 14-7</a> andre ledd.</article><article class="legalP" id="paragraf-32-ledd-3">Selskapet har bokføringsplikt etter <a href="lov/2004-11-19-73">bokføringsloven</a>.</article><article class="legalP" id="paragraf-32-ledd-4">Daglig leder skal utarbeide årsregnskapet senest 22. februar året etter regnskapsåret. Styret skal avlegge årsregnskapet og årsberetningen senest 31. mars. Årsregnskapet og årsberetningen skal revideres av regnskapsrevisor. Revisjonsberetningen skal avgis til representantskapet med kopi til styret senest 15. mai. Styret legger frem forslag til vedtak om årsregnskap og årsberetning for representantskapet.</article><article class="legalP" id="paragraf-32-ledd-5">Årsregnskapet og årsberetningen skal fastsettes av representantskapet senest 30. juni. Vedtaket skal angi hvordan et overskudd skal disponeres eller negativ egenkapital skal dekkes inn. Negativ egenkapital skal dekkes inn senest det andre året etter at det oppsto.</article><article class="legalP" id="paragraf-32-ledd-6">Departementet kan i forskrift gi nærmere regler om innholdet i årsregnskapet og årsberetningen. I forskrift kan det også gis nærmere regler om innholdet i plikten til å dekke inn negativ egenkapital.</article><article class="changesToParent">Endret ved lover <a href="lov/2013-02-08-7">8 feb 2013 nr. 7</a> (ikr. 1 jan 2014 iflg. <a href="forskrift/2013-02-08-144">res. 8 feb 2013 nr. 144</a>), <a href="lov/2023-06-02-22">2 juni 2023 nr. 22</a> (i kraft 1 jan 2024 iflg. <a href="forskrift/2023-06-02-769">res. 2 juni 2023 nr. 769</a>).</article></article><article class="legalArticle" data-lovdata-URL="NL/lov/1999-01-29-6/§28" data-name="§28" id="paragraf-33"><h2 class="legalArticleHeader"><span class="legalArticleValue">§ 28</span>. <span class="legalArticleTitle">Selskapets revisjon</span></h2><article class="legalP" id="paragraf-33-ledd-1">Selskapet skal ha revisor som velges av representantskapet. Revisorloven gjelder ikke.</article><article class="changesToParent">Endret ved <a href="lov/2002-12-20-108">lov 20 des 2002 nr. 108</a>.</article></article><article class="legalArticle" data-lovdata-URL="NL/lov/1999-01-29-6/§29" data-name="§29" id="paragraf-34"><h2 class="legalArticleHeader"><span class="legalArticleValue">§ 29</span>. <span class="legalArticleTitle">Utdelinger</span></h2><article class="legalP" id="paragraf-34-ledd-1">Utdeling av selskapets midler besluttes av representantskapet etter forslag fra styret eller med styrets samtykke etter at regnskapet for siste regnskapsår er fastsatt.</article><article class="legalP" id="paragraf-34-ledd-2">Utdeling kan bare besluttes dersom midlene ikke trengs til betaling av selskapsforpliktelser eller til selskapets virksomhet. Utdeling kan ikke foretas til deltaker med forfalt innskuddsforpliktelse.</article></article><article class="legalArticle" data-lovdata-URL="NL/lov/1999-01-29-6/§30" data-name="§30" id="paragraf-35"><h2 class="legalArticleHeader"><span class="legalArticleValue">§ 30</span>. <span class="legalArticleTitle">Uttreden</span></h2><article class="legalP" id="paragraf-35-ledd-1">Den enkelte deltaker kan med ett års skriftlig varsel si opp sitt deltakerforhold i selskapet og kreve seg utløst av dette. I selskapsavtalen kan det fastsettes en annen oppsigelsestid. Det kan også bestemmes i selskapsavtalen at partene ikke skal kunne si den opp i et nærmere angitt tidsrom.</article><article class="legalP" id="paragraf-35-ledd-2">Den enkelte deltaker kan tre ut med øyeblikkelig virkning når deltakerens rett er blitt krenket ved vesentlig mislighold av selskapsforholdet.</article><article class="legalP" id="paragraf-35-ledd-3">Utløsningssummen fastsettes til andelens nettoverdi ved oppsigelsesfristens utløp. Utløsningssummen kan likevel ikke overstige verdien av deltakerens innskudd. Utløsningssummen skal utbetales straks. Bestemmelsen i dette ledd kan fravikes ved avtale.</article><article class="legalP" id="paragraf-35-ledd-4">Hvor utløsning er krevd etter annet ledd, fastsettes utløsningssummen til andelens nettoverdi umiddelbart før utløsningsgrunnen forelå. Bestemmelsen i dette ledd kan fravikes ved avtale.</article><article class="legalP" id="paragraf-35-ledd-5">Er deltakerens andel negativ, er dette deltakerens tap som skal innbetales, om ikke annet er avtalt.</article><article class="legalP" id="paragraf-35-ledd-6">Den uttredende deltaker fortsetter å hefte overfor kreditorene for sin andel av selskapsforpliktelsene på uttredelsestidspunktet inntil den uttredende deltaker må anses for å være fritatt av kreditor, jf. <a href="lov/1999-01-29-6/§26">§ 26</a> fjerde ledd som gjelder tilsvarende ved uttreden. For deltaker som må innfri andel av selskapsforpliktelser etter uttreden, gjelder <a href="lov/1999-01-29-6/§3">§ 3</a> siste ledd tilsvarende.</article><article class="changesToParent">Endret ved lov <a href="lov/2023-06-02-22">2 juni 2023 nr. 22</a> (i kraft 1 juli 2023 iflg. <a href="forskrift/2023-06-02-769">res. 2 juni 2023 nr. 769</a>).</article></article><article class="legalArticle" data-lovdata-URL="NL/lov/1999-01-29-6/§31" data-name="§31" id="paragraf-36"><h2 class="legalArticleHeader"><span class="legalArticleValue">§ 31</span>. <span class="legalArticleTitle">Utelukkelse</span></h2><article class="legalP" id="paragraf-36-ledd-1">Dersom en deltaker vesentlig misligholder sine forpliktelser i selskapsforholdet, kan de øvrige deltakere enstemmig beslutte at vedkommende deltaker skal utelukkes fra selskapet. Den som er besluttet utelukket, skal underrettes skriftlig, og deltakerens representanter i representantskapet må umiddelbart fratre.</article><article class="legalP" id="paragraf-36-ledd-2">Deltakere som det er truffet vedtak om betalingsinnstilling for, jf. <a href="lov/2018-06-22-83/§29-2">kommuneloven § 29-2</a>, kan så lenge betalingsinnstillingen er i kraft, ikke utelukkes på grunn av mislighold av betalingsforpliktelser overfor selskapet.</article><article class="legalP" id="paragraf-36-ledd-3">Den deltaker som utelukkes, har krav på utløsning i selskapet etter reglene i <a href="lov/1999-01-29-6/§30">§ 30</a> tredje ledd. Verdien av deltakerens andel skal i tilfelle fastsettes på grunnlag av selskapets nettoverdi umiddelbart før det forhold oppsto som førte til krav om utelukkelse. Er andelens verdi negativ, er dette deltakerens tapsandel som skal innbetales. Bestemmelsen i dette ledd kan fravikes ved avtale.</article><article class="legalP" id="paragraf-36-ledd-4">Den utelukkede deltaker fortsetter å hefte for sin andel av forpliktelser som påhviler selskapet på det tidspunkt kravet om utelukkelse ble reist, inntil deltakeren eventuelt er fritatt eller kan anses fritatt av kreditor, jf. <a href="lov/1999-01-29-6/§26">§ 26</a> fjerde ledd som får tilsvarende anvendelse.</article><article class="changesToParent">Endret ved lover <a href="lov/2018-06-22-83">22 juni 2018 nr. 83</a> (ikr. 1 nov 2019 iflg. <a href="forskrift/2019-06-25-879">res. 25 juni 2019 nr. 879</a>), <a href="lov/2023-06-02-22">2 juni 2023 nr. 22</a> (i kraft 1 juli 2023 iflg. <a href="forskrift/2023-06-02-769">res. 2 juni 2023 nr. 769</a>).</article></article><article class="legalArticle" data-lovdata-URL="NL/lov/1999-01-29-6/§32" data-name="§32" id="paragraf-37"><h2 class="legalArticleHeader"><span class="legalArticleValue">§ 32</span>. <span class="legalArticleTitle">Oppløsning</span></h2><article class="legalP" id="paragraf-37-ledd-1">Selskapet kan oppløses dersom deltakerne er enige om det. Det enkelte kommunestyre eller fylkesting treffer selv vedtak i saken. Er et interkommunalt selskap deltaker, treffes vedtaket av dets representantskap.</article><article class="legalP" id="paragraf-37-ledd-2">Den enkelte deltaker kan kreve selskapet oppløst dersom deltakerens rett er blitt krenket ved vesentlig mislighold av selskapsforholdet og henvisning til uttreden etter <a href="lov/1999-01-29-6/§30">§ 30</a> ikke ville være rimelig.</article><article class="legalP" id="paragraf-37-ledd-3">Selskapet skal oppløses dersom deltakerantallet blir redusert til én på grunn av uttreden eller utelukkelse.</article><article class="changesToParent">Endret ved lov <a href="lov/2023-06-02-22">2 juni 2023 nr. 22</a> (i kraft 1 juli 2023 iflg. <a href="forskrift/2023-06-02-769">res. 2 juni 2023 nr. 769</a>).</article></article><article class="legalArticle" data-lovdata-URL="NL/lov/1999-01-29-6/§33" data-name="§33" id="paragraf-38"><h2 class="legalArticleHeader"><span class="legalArticleValue">§ 33</span>. <span class="legalArticleTitle">Avviklingsstyre</span></h2><article class="legalP" id="paragraf-38-ledd-1">Når det er vedtatt at selskapet skal oppløses i tråd med <a href="lov/1999-01-29-6/§32">§ 32</a>, skal representantskapet straks oppnevne et avviklingsstyre. Selskapets styre trer ut av funksjon når avviklingsstyret er valgt.</article><article class="legalP" id="paragraf-38-ledd-2">Avviklingsstyret velges med ubestemt tjenestetid, men med en oppsigelsesfrist på tre måneder eller annen frist som representantskapet eller departementet fastsetter.</article><article class="legalP" id="paragraf-38-ledd-3">Avviklingsstyret velger selv sin leder og nestleder.</article><article class="legalP" id="paragraf-38-ledd-4">Straks avviklingsstyret er oppnevnt, plikter det å sende melding om oppløsningsvedtaket og oppnevningen av avviklingsstyre til Foretaksregisteret. Foretaksregisteret skal samtidig med at registreringen finner sted, kunngjøre beslutningen i Brønnøysundregistrenes elektroniske kunngjøringspublikasjon og varsle selskapets kreditorer om at de må melde seg til selskapet innen seks uker fra kunngjøringen.</article><article class="legalP" id="paragraf-38-ledd-5">Avviklingsstyret har myndighet til å foreta de disposisjoner som trengs for å avvikle selskapet.</article><article class="legalP" id="paragraf-38-ledd-6">Avviklingsstyret representerer selskapet utad.</article><article class="legalP" id="paragraf-38-ledd-7">Om innkalling og saksbehandlingen i avviklingsstyret gjelder <a href="lov/1999-01-29-6/§11">§§ 11</a> og <a href="lov/1999-01-29-6/§12">12</a> tilsvarende.</article><article class="changesToParent">Endret ved lover <a href="lov/2003-09-05-92">5 sep 2003 nr. 92</a> (ikr. 1 jan 2004 iflg. <a href="forskrift/2003-09-05-1119">res. 5 sep 2003 nr. 1119</a>), <a href="lov/2013-06-14-41">14 juni 2013 nr. 41</a> (ikr. 1 juli 2013 iflg. <a href="forskrift/2013-06-14-638">res. 14 juni 2013 nr. 638</a>), <a href="lov/2023-06-02-22">2 juni 2023 nr. 22</a> (i kraft 1 juli 2023 iflg. <a href="forskrift/2023-06-02-769">res. 2 juni 2023 nr. 769</a>).</article></article><article class="legalArticle" data-lovdata-URL="NL/lov/1999-01-29-6/§34" data-name="§34" id="paragraf-39"><h2 class="legalArticleHeader"><span class="legalArticleValue">§ 34</span>. <span class="legalArticleTitle">Avviklingen</span></h2><article class="legalP" id="paragraf-39-ledd-1">Avviklingsstyret skal oppta fortegnelse over selskapets eiendeler og forpliktelser og gjøre opp balanse med sikte på avviklingen.</article><article class="legalP" id="paragraf-39-ledd-2">Selskapets virksomhet kan fortsettes i den utstrekning avviklingsstyret finner det hensiktsmessig.</article><article class="legalP" id="paragraf-39-ledd-3">Selskapets midler skal omgjøres i penger om ikke samtlige deltakere er enige om naturaldeling eller annet følger av bestemmelse departementet har fastsatt for avviklingen, jf. <a href="lov/1999-01-29-6/§32">§ 32</a> tredje ledd.</article><article class="legalP" id="paragraf-39-ledd-4">Dersom midlene skal omgjøres i penger, kan den enkelte deltaker kreve at tingretten avgjør hvordan dette skal skje. Rettens avgjørelse treffes ved kjennelse som kan ankes.</article><article class="legalP" id="paragraf-39-ledd-5">Avviklingsstyret skal sørge for at selskapets forfalte og uomtvistede fordringer betales av selskapets midler for så vidt ikke kreditor frafaller sitt krav eller samtykker i å ta en annen debitor i stedet. Andre forpliktelser sikres ved at det avsettes et tilstrekkelig beløp til dekning av forpliktelsene.</article><article class="legalP" id="paragraf-39-ledd-6">Når selskapets forpliktelser er betalt eller sikret etter forrige ledd, skal avviklingsstyret utarbeide forslag til avviklingsoppgjør som legges frem for representantskapet til godkjennelse. Forslaget skal også inneholde forslag til fordeling av eventuelt likvidasjonsutbytte. Deltaker hvis representanter ikke representerer flertallet i sak om fordeling av likvidasjonsutbytte, kan bringe spørsmålet om fordelingen inn for tingretten som fastsetter fordelingen i kjennelse som kan ankes.</article><article class="legalP" id="paragraf-39-ledd-7">Når avviklingsoppgjør er vedtatt og utbetaling av likvidasjonsoppgjør er foretatt, skal avviklingsstyret straks sende melding til Foretaksregisteret om at selskapet er avviklet.</article><article class="changesToParent">Endret ved lover <a href="lov/2002-08-30-67">30 aug 2002 nr. 67</a> (ikr. 1 jan 2003 iflg. <a href="forskrift/2002-08-30-938">res. 30 aug 2002 nr. 938</a>), <a href="lov/2005-06-17-90">17 juni 2005 nr. 90</a> (ikr. 1 jan 2008 iflg. <a href="forskrift/2007-01-26-88">res. 26 jan 2007 nr. 88</a>) som endret ved <a href="lov/2007-01-26-3">lov 26 jan 2007 nr. 3</a>.</article></article><article class="legalArticle" data-lovdata-URL="NL/lov/1999-01-29-6/§35" data-name="§35" id="paragraf-40"><h2 class="legalArticleHeader"><span class="legalArticleValue">§ 35</span>. <span class="legalArticleTitle">Sikrede midler</span></h2><article class="legalP" id="paragraf-40-ledd-1">Dersom det er avsatt midler til dekning av fremtidige forpliktelser, bestemmer avviklingsstyret med representantskapets godkjennelse hvem som skal forvalte og utbetale de avsatte midler på deltakernes vegne.</article></article><article class="legalArticle" data-lovdata-URL="NL/lov/1999-01-29-6/§36" data-name="§36" id="paragraf-41"><h2 class="legalArticleHeader"><span class="legalArticleValue">§ 36</span>. <span class="legalArticleTitle">Deltakernes ansvar etter avvikling</span></h2><article class="legalP" id="paragraf-41-ledd-1">Dersom det er avsatt midler til dekning av selskapets forpliktelser, jf. <a href="lov/1999-01-29-6/§34">§ 34</a> femte ledd, skal kreditor først søke dekning av disse midler. Overfor kreditor som ikke har fått dekning, har deltakerne samme ansvar som tidligere. Bestemmelsen i <a href="lov/1999-01-29-6/§3">§ 3</a> annet og tredje ledd gjelder tilsvarende.</article></article><article class="legalArticle" data-lovdata-URL="NL/lov/1999-01-29-6/§37" data-name="§37" id="paragraf-42"><h2 class="legalArticleHeader"><span class="legalArticleValue">§ 37</span>. <span class="legalArticleTitle">Foreldelse</span></h2><article class="legalP" id="paragraf-42-ledd-1">Alle krav foreldes etter senest 3 år regnet fra det tidspunkt da selskapets avvikling ble registrert i Foretaksregisteret, jf. <a href="lov/1999-01-29-6/§34">§ 34</a> syvende ledd. Bestemmelsen i første punktum gjelder bare krav som forfaller før utløpet av denne foreldelsesfristen. Slike krav foreldes likevel ikke før seks måneder etter forfall.</article></article><article class="legalArticle" data-lovdata-URL="NL/lov/1999-01-29-6/§38" data-name="§38" id="paragraf-43"><h2 class="legalArticleHeader"><span class="legalArticleValue">§ 38</span>. <span class="legalArticleTitle">Erstatningsansvar</span></h2><article class="legalP" id="paragraf-43-ledd-1">Deltaker, medlem av representantskapet, styremedlem, daglig leder og medlem av avviklingsstyret, plikter å erstatte skade som vedkommende forsettlig eller uaktsomt volder selskapet, den enkelte deltaker eller andre.</article><article class="legalP" id="paragraf-43-ledd-2">Erstatningsansvar etter første ledd kan lempes for såvidt dette finnes rimelig under hensyn til utvist skyld, skadens størrelse, økonomisk evne og forholdene ellers.</article></article><article class="legalArticle" data-lovdata-URL="NL/lov/1999-01-29-6/§39" data-name="§39" id="paragraf-44"><h2 class="legalArticleHeader"><span class="legalArticleValue">§ 39</span>. <span class="legalArticleTitle">Ikraftsetting</span></h2><article class="legalP" id="paragraf-44-ledd-1">Denne lov trer i kraft fra det tidspunkt<sup class="footnotereference" data-footnotereferencevalue="1" data-unique-footnote-counter="1">1</sup> Kongen bestemmer.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1 jan 2000 iflg. <a href="forskrift/1999-10-22-1098">res. 22 okt 1999 nr. 1098</a>.</article></footer></article><article class="legalArticle" data-lovdata-URL="NL/lov/1999-01-29-6/§40" data-name="§40" id="paragraf-45"><h2 class="legalArticleHeader"><span class="legalArticleValue">§ 40</span>. <span class="legalArticleTitle">(Opphevet)</span></h2><article class="changesToParent">Endret ved <a href="lov/2003-12-12-114">lov 12 des 2003 nr. 114</a>, opphevet ved lov <a href="lov/2023-06-02-22">2 juni 2023 nr. 22</a> (i kraft 1 jan 2024 iflg. <a href="forskrift/2023-06-02-769">res. 2 juni 2023 nr. 769</a>).</article></article><article class="legalArticle" data-lovdata-URL="NL/lov/1999-01-29-6/§41" data-name="§41" id="paragraf-46"><h2 class="legalArticleHeader"><span class="legalArticleValue">§ 41</span>. <span class="legalArticleTitle">(Opphevet)</span></h2><article class="changesToParent">Endret ved lover <a href="lov/1999-12-22-102">22 des 1999 nr. 102</a>, <a href="lov/2017-06-21-101">21 juni 2017 nr. 101</a> (ikr. 1 jan 2018 iflg. <a href="forskrift/2017-12-15-2034">res. 15 des 2017 nr. 2034</a>), opphevet ved lov <a href="lov/2023-06-02-22">2 juni 2023 nr. 22</a> (i kraft 1 jan 2024 iflg. <a href="forskrift/2023-06-02-769">res. 2 juni 2023 nr. 769</a>).</article></article><article class="legalArticle" data-lovdata-URL="NL/lov/1999-01-29-6/§42" data-name="§42" id="paragraf-47"><h2 class="legalArticleHeader"><span class="legalArticleValue">§ 42</span>. <span class="legalArticleTitle">Informasjon om ressursbruk og tjenesteytelser</span></h2><article class="legalP" id="paragraf-47-ledd-1">Departementet kan i forskrift gi regler om at interkommunale selskaper skal gi departementet løpende informasjon om ressursbruk og tjenesteytelser til bruk i nasjonale informasjonssystemer og regler om hvorledes slik informasjon skal frembringes, stilles opp og avgis.</article><article class="changesToParent">Tilføyd ved <a href="lov/2000-07-07-71">lov 7 juli 2000 nr. 71</a> (ikr. 1 jan 2001 iflg. <a href="forskrift/2000-07-07-730">res. 7 juli 2000 nr. 730</a>).</article></article></main></body></html>