<!DOCTYPE html><html lang="nb"><head><title>Lov om informasjonstilgang m.m. for det uavhengige utvalget som skal granske straffesaken mot Viggo Kristiansen i Baneheia-saken og foreta en gjennomgang av Kommisjonen for gjenopptakelse av straffesaker (Baneheia-utvalget)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2023-06-09-26</dd><dt class="dokid">DokumentID</dt><dd class="dokid">NL/lov/2023-06-09-26</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2023-06-09</dd><dt class="legalArea">Rettsområde</dt><dd class="legalArea"><ul><li><a href="legal-areas/15" title="IKT- og medierett">IKT- og medierett</a> &gt; <a href="legal-areas/15.04" title="Personopplysninger">Personopplysninger</a></li> <li><a href="legal-areas/30" title="Sivil- og straffeprosess">Sivil- og straffeprosess</a> &gt; <a href="legal-areas/30.02" title="Straffeprosess/straffeprosessloven">Straffeprosess/straffeprosessloven</a></li></ul></dd><dt class="dateOfPublication">Kunngjort</dt><dd class="dateOfPublication">2023-06-09 12:00</dd><dt class="titleShort">Korttittel</dt><dd class="titleShort">Lov om informasjonstilgang m.m. for Baneheia-utvalget</dd><dt class="title">Tittel</dt><dd class="title">Lov om informasjonstilgang m.m. for det uavhengige utvalget som skal granske straffesaken mot Viggo Kristiansen i Baneheia-saken og foreta en gjennomgang av Kommisjonen for gjenopptakelse av straffesaker (Baneheia-utvalget)</dd><dt class="miscInformation">Annet om dokumentet</dt><dd class="miscInformation"><a href="forarbeid/prop-98-l-202223">Prop.98 L (2022–2023)</a>, <a href="forarbeid/inns-362-l-202223">Innst.362 L (2022–2023)</a>, <a href="forarbeid/lovvedtak-77-202223">Lovvedtak 77 (2022–2023)</a>. Stortingets første og andre gangs behandling hhv. 30. mai og 5. juni 2023. Fremmet av Justis- og beredskapsdepartementet.</dd><dt class="refid">RefID</dt><dd class="refid">lov/2023-06-09-26</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om informasjonstilgang m.m. for det uavhengige utvalget som skal granske straffesaken mot Viggo Kristiansen i Baneheia-saken og foreta en gjennomgang av Kommisjonen for gjenopptakelse av straffesaker (Baneheia-utvalget)</a><ul class="tocSubUl"><li><a href="#paragraf-1">§ 1. Formålet med loven</a></li><li><a href="#paragraf-2">§ 2. Opplysninger til utvalget</a></li><li><a href="#paragraf-3">§ 3. Taushetsplikt</a></li><li><a href="#paragraf-4">§ 4. Behandling av personopplysninger</a></li><li><a href="#paragraf-5">§ 5. Forbud mot bruk av opplysninger i senere straffesaker, sivile saker eller tilsynssaker</a></li><li><a href="#paragraf-6">§ 6. Ikrafttredelse og opphør</a></li></ul></li></ul></dd></dl></header><main class="documentBody" data-lovdata-URL="NL/lov/2023-06-09-26" id="dokument"><h1>Lov om informasjonstilgang m.m. for det uavhengige utvalget som skal granske straffesaken mot Viggo Kristiansen i Baneheia-saken og foreta en gjennomgang av Kommisjonen for gjenopptakelse av straffesaker (Baneheia-utvalget)</h1><article class="legalArticle" data-lovdata-URL="NL/lov/2023-06-09-26/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formålet med loven</span></h2><article class="legalP" id="paragraf-1-ledd-1">Loven skal sikre at det uavhengige utvalget som skal granske straffesaken mot Viggo Kristiansen i Baneheia-saken og foreta en gjennomgang av Kommisjonen for gjenopptakelse av straffesaker, oppnevnt av Kongen i statsråd 10. februar 2023, får tilgang til nødvendige opplysninger for å få utført sitt arbeid i henhold til mandatet, og gi utvalget adgang til å behandle disse opplysningene.</article></article><article class="legalArticle" data-lovdata-URL="NL/lov/2023-06-09-26/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Opplysninger til utvalget</span></h2><article class="legalP" id="paragraf-2-ledd-1">Enhver kan uten hinder av taushetsplikt gi utvalget opplysninger som er nødvendige for utvalgets arbeid. Dette gjelder også opplysninger som nevnt i <a href="lov/1981-05-22-25/§119">straffeprosessloven § 119</a> første ledd og <a href="lov/2005-06-17-90/§22-5">tvisteloven § 22-5</a> første ledd.</article><article class="legalP" id="paragraf-2-ledd-2">Utvalget kan ikke pålegge noen å gi opplysninger etter første ledd.</article></article><article class="legalArticle" data-lovdata-URL="NL/lov/2023-06-09-26/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Taushetsplikt</span></h2><article class="legalP" id="paragraf-3-ledd-1">Medlemmene i utvalget og enhver som utfører tjeneste eller arbeid for utvalget, har taushetsplikt etter <a href="lov/1967-02-10/§13">forvaltningsloven §§ 13</a> til <a href="lov/1967-02-10/§13g">13 g</a>. <a href="lov/1967-02-10/§13b">Forvaltningsloven § 13 b</a> første ledd nr. 6 gjelder ikke.</article><article class="legalP" id="paragraf-3-ledd-2">Når personer som nevnt i første ledd mottar opplysninger som er undergitt strengere regler om taushetsplikt enn det som følger av <a href="lov/1967-02-10">forvaltningsloven</a>, skal de strengere reglene gjelde. Det samme gjelder etter at materialet har blitt avlevert til arkivdepot for de som er ansatt i eller som utfører arbeid eller tjeneste for arkivdepotet.</article></article><article class="legalArticle" data-lovdata-URL="NL/lov/2023-06-09-26/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Behandling av personopplysninger</span></h2><article class="legalP" id="paragraf-4-ledd-1">Utvalget kan behandle personopplysninger som er nødvendige for formålet med utvalgets arbeid. Dette gjelder også personopplysninger som nevnt i <a href="lov/2018-06-15-38/gdpr/a9">personvernforordningen artikkel 9</a> og <a href="lov/2018-06-15-38/gdpr/a10">10</a>.</article><article class="legalP" id="paragraf-4-ledd-2">Retten til innsyn etter <a href="lov/2018-06-15-38/gdpr/a15">personvernforordningen artikkel 15</a> gjelder ikke dersom det vil kreve en uforholdsmessig stor innsats å gi slikt innsyn.</article><article class="legalP" id="paragraf-4-ledd-3">Utvalget er behandlingsansvarlig frem til det har avsluttet sitt arbeid.</article></article><article class="legalArticle" data-lovdata-URL="NL/lov/2023-06-09-26/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forbud mot bruk av opplysninger i senere straffesaker, sivile saker eller tilsynssaker</span></h2><article class="legalP" id="paragraf-5-ledd-1">Opplysninger som utvalget har mottatt i medhold av <a href="lov/2023-06-09-26/§2">§ 2</a>, kan ikke brukes som bevis i en senere straffesak eller sivil sak eller som dokumentasjon i tilsynssaker som kan gi grunnlag for reaksjoner mot enkeltpersoner.</article></article><article class="legalArticle" data-lovdata-URL="NL/lov/2023-06-09-26/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse og opphør</span></h2><article class="legalP" id="paragraf-6-ledd-1">Loven trer i kraft straks.</article><article class="legalP" id="paragraf-6-ledd-2"><a href="lov/2023-06-09-26/§2">§§ 2</a> og <a href="lov/2023-06-09-26/§4">4</a> oppheves når utvalget har avsluttet sitt arbeid.</article></article></main></body></html>