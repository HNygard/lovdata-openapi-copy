<!DOCTYPE html><html lang="no"><head><title>Lov om forsvarlig hundehold (hundeloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2003-07-04-74</dd><dt class="dokid">DokumentID</dt><dd class="dokid">NL/lov/2003-07-04-74</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="dateInForce">I kraft fra</dt><dd class="dateInForce">2004-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-06-16</dd><dt class="lastChangedBy">Sist endret ved</dt><dd class="lastChangedBy"><a href="lov/2023-06-16-66">lov/2023-06-16-66</a></dd><dt class="legalArea">Rettsområde</dt><dd class="legalArea"><ul><li><a href="legal-areas/20" title="Landbruk, jakt og skogbruk">Landbruk, jakt og skogbruk</a> &gt; <a href="legal-areas/20.01" title="Dyrevern. Veterinær">Dyrevern. Veterinær</a></li></ul></dd><dt class="lastupdated">Rettet</dt><dd class="lastupdated">2021-07-02 (faglige fotnoter fjernet, UU-tilpasning)</dd><dt class="titleShort">Korttittel</dt><dd class="titleShort">Hundeloven – hul</dd><dt class="title">Tittel</dt><dd class="title">Lov om forsvarlig hundehold (hundeloven)</dd><dt class="miscInformation">Annet om dokumentet</dt><dd class="miscInformation">Jf. <i>tidligere</i> <a href="lov/1926-07-09-4">lover 9 juli 1926 nr. 4</a>, <a href="lov/1991-07-04-48">4 juli 1991 nr. 48</a>. <br /> Tittel endret ved lov <a href="lov/2022-06-17-69">17 juni 2022 nr. 69</a> (i kraft 1 jan 2023 iflg. <a href="forskrift/2022-06-17-1069">res. 17 juni 2022 nr. 1069</a>).</dd><dt class="refid">RefID</dt><dd class="refid">lov/2003-07-04-74</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om forsvarlig hundehold (hundeloven)</a><ul class="tocSubUl"><li><a href="#kapittel-1" data-child-interval="§§ 1 – 3 a">Kapittel 1. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. Lovens formål. Forholdet til andre lover</a></li><li><a href="#kapittel-1-paragraf-2">§ 1 a. Virkeområde</a></li><li><a href="#kapittel-1-paragraf-3">§ 2. Definisjoner</a></li><li><a href="#kapittel-1-paragraf-4">§ 3. Generelt aktsomhetskrav</a></li><li><a href="#kapittel-1-paragraf-5">§ 3 a. Kompetanse</a></li></ul></li><li><a href="#kapittel-2" data-child-interval="§§ 4 – 9">Kapittel 2. Sikring av hunder</a><ul class="tocSubUl"><li><a href="#kapittel-2-paragraf-1">§ 4. Alminnelige regler om sikring av hund. Vilkår for å la hund være løs</a></li><li><a href="#kapittel-2-paragraf-2">§ 5. Forbud mot å gå fra bundet hund</a></li><li><a href="#kapittel-2-paragraf-3">§ 6. Sikring av hund ved båndtvang m.m</a></li><li><a href="#kapittel-2-paragraf-4">§ 7. Særlig om sikring av hund der tamrein beiter</a></li><li><a href="#kapittel-2-paragraf-5">§ 8. Særlig om hundedressur, jakt og fangst</a></li><li><a href="#kapittel-2-paragraf-6">§ 9. Unntak fra sikringsreglene</a></li></ul></li><li><a href="#kapittel-3" data-child-interval="§ 10">Kapittel 3. Løse hunder</a><ul class="tocSubUl"><li><a href="#kapittel-3-paragraf-1">§ 10. Løse hunder</a></li></ul></li><li><a href="#kapittel-4" data-child-interval="§§ 11 – 13">Kapittel 4. Ro og orden, antall hunder og merking av hunder</a><ul class="tocSubUl"><li><a href="#kapittel-4-paragraf-1">§ 11. Ro og orden mv.</a></li><li><a href="#kapittel-4-paragraf-2">§ 12. Antall hunder i en husholdning eller på en eiendom</a></li><li><a href="#kapittel-4-paragraf-3">§ 13. Merking av hunder</a></li></ul></li><li><a href="#kapittel-5" data-child-interval="§§ 14 – 16">Kapittel 5. Personers rettigheter og plikter i nøds- og faresituasjoner</a><ul class="tocSubUl"><li><a href="#kapittel-5-paragraf-1">§ 14. Inngrep på stedet mot hund som jager eller angriper mv.</a></li><li><a href="#kapittel-5-paragraf-2">§ 15. Hund som utgjør klar fare for husdyr og tamrein</a></li><li><a href="#kapittel-5-paragraf-3">§ 16. Plikter etter at inngrep er gjort mot hund etter §§ 14 og 15</a></li></ul></li><li><a href="#kapittel-6" data-child-interval="§§ 17 – 23">Kapittel 6. Sikkerhetstiltak mot problematisk hundehold</a><ul class="tocSubUl"><li><a href="#kapittel-6-paragraf-1">§ 17. Politiets forebyggende virkemidler</a></li><li><a href="#kapittel-6-paragraf-2">§ 17 a. Politiets inngrep ved akutt fare</a></li><li><a href="#kapittel-6-paragraf-3">§ 18. Avliving eller omplassering av en hund etter angrep eller skade på menneske når det er nødvendig for å avverge fremtidig risiko</a></li><li><a href="#kapittel-6-paragraf-4">§ 18 a. Avliving eller omplassering av en hund etter angrep eller skade på tamrein, husdyr, hjortevilt eller annen hund når det er nødvendig for å avverge fremtidig risiko</a></li><li><a href="#kapittel-6-paragraf-5">§ 19. Farlige hunder</a></li><li><a href="#kapittel-6-paragraf-6">§ 20. Unntak fra reglene i § 19</a></li><li><a href="#kapittel-6-paragraf-7">§ 21. Krav til godkjenning for å ha å gjøre med bestemte hundetyper</a></li><li><a href="#kapittel-6-paragraf-8">§ 22. Forbud mot at en person skal kunne ha med hund å gjøre</a></li><li><a href="#kapittel-6-paragraf-9">§ 23. Behandling av personopplysninger</a></li></ul></li><li><a href="#kapittel-7" data-child-interval="§§ 24 – 28">Kapittel 7. Administrative virkemidler, straff og erstatningsansvar</a><ul class="tocSubUl"><li><a href="#kapittel-7-paragraf-1">§ 24. Politiets forvaring av hund</a></li><li><a href="#kapittel-7-paragraf-2">§ 24 a. Overtredelsesgebyr</a></li><li><a href="#kapittel-7-paragraf-3">§ 25. Saksbehandling, overprøving og iverksetting av vedtak</a></li><li><a href="#kapittel-7-paragraf-4">§ 26. Ansvar for kostnader</a></li><li><a href="#kapittel-7-paragraf-5">§ 27. Erstatningsansvar</a></li><li><a href="#kapittel-7-paragraf-6">§ 28. Straff</a></li></ul></li><li><a href="#kapittel-8" data-child-interval="§ 29">Kapittel 8. (Opphevet)</a><ul class="tocSubUl"><li><a href="#kapittel-8-paragraf-1">§ 29. (Opphevet)</a></li></ul></li><li><a href="#kapittel-9" data-child-interval="§§ 30 – 33">Kapittel 9. Ikraftsetting. Oppheving og endring av andre lover. Overgangsregler</a><ul class="tocSubUl"><li><a href="#kapittel-9-paragraf-1">§ 30. Ikraftsetting</a></li><li><a href="#kapittel-9-paragraf-2">§ 31. Endringer i annen lovgivning</a></li><li><a href="#kapittel-9-paragraf-3">§ 32. Eldre forskrifter</a></li><li><a href="#kapittel-9-paragraf-4">§ 33. Enkeltvedtak etter eldre lovgivning</a></li></ul></li></ul></li></ul></dd></dl></header><main class="documentBody" data-lovdata-URL="NL/lov/2003-07-04-74" id="dokument"><h1>Lov om forsvarlig hundehold (hundeloven)</h1><section class="section" data-name="kap1" id="kapittel-1" data-lovdata-URL="NL/lov/2003-07-04-74/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="NL/lov/2003-07-04-74/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue" data-legalArea="08.07">§ 1</span>. <span class="legalArticleTitle">Lovens formål. Forholdet til andre lover</span></h3><article class="legalP" id="kapittel-1-paragraf-1-ledd-1">Loven har til formål å bidra til å fremme et aktsomt hundehold som ivaretar hensyn til sikkerhet, trygghet, alminnelig ro og orden.</article><article class="legalP" id="kapittel-1-paragraf-1-ledd-2">Enhver i det sivile samfunn har ansvaret innenfor lovgivningens ramme å utøve og legge til rette for et positivt og samfunnsgagnlig hundehold, til glede for samfunnet og den enkelte hundeholder.</article><article class="legalP" id="kapittel-1-paragraf-1-ledd-3">Hunder har egenverdi uavhengig av den nytteverdien de måtte ha for mennesker. Hunder skal behandles og bli ivaretatt på en slik måte som overensstemmer med og tar hensyn til deres natur og beskytter dem mot fare for unødige påkjenninger og belastninger. Det skal tas hensyn til de omstendigheter som er nødvendige for å forebygge at hunder kan forårsake skader eller ulemper i samfunnet. Loven skal fremme god dyrevelferd og respekt for og kunnskap om hunder.</article><article class="legalP" id="kapittel-1-paragraf-1-ledd-4">For hundeholdet gjelder også bestemmelser i annen lovgivning, bl.a. de alminnelige reglene i <a href="lov/2009-06-19-97">dyrevelferdsloven</a>, <a href="lov/2003-12-19-124">matloven</a>, <a href="lov/2007-06-15-40">reindriftsloven</a> og <a href="lov/1961-06-16-15">granneloven</a>, og dessuten særskilte regler om båndtvang med mer hjemlet i <a href="lov/2009-06-19-100">naturmangfoldloven</a>, hundehold eller dyrehold f.eks. i <a href="lov/1999-03-26-17">husleieloven</a>.</article><article class="changesToParent">Endret ved lover <a href="lov/2013-04-05-12">5 apr 2013 nr. 12</a>, <a href="lov/2022-06-17-69">17 juni 2022 nr. 69</a> (i kraft 1 jan 2023 iflg. <a href="forskrift/2022-06-17-1069">res. 17 juni 2022 nr. 1069</a>).</article></article><article class="legalArticle" data-lovdata-URL="NL/lov/2003-07-04-74/§1a" data-name="§1a" id="kapittel-1-paragraf-2"><h3 class="legalArticleHeader"><span class="legalArticleValue">§ 1 a</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Loven gjelder med de begrensninger som følger av avtale med fremmed stat eller organisasjon for norsk landterritorium, territorialfarvann, i norsk økonomisk sone og på norske fartøy og luftfartøy.</article><article class="legalP" id="kapittel-1-paragraf-2-ledd-2">Kongen kan gi forskrift om lovens anvendelse på Svalbard og kan fastsette særlige regler under hensyn til de stedlige forhold, herunder at forskrifter og enkeltvedtak etter loven skal kunne vedtas av andre instanser enn ellers.</article><article class="changesToParent">Tilføyd ved lov <a href="lov/2022-06-17-69">17 juni 2022 nr. 69</a> (i kraft 1 jan 2023 iflg. <a href="forskrift/2022-06-17-1069">res. 17 juni 2022 nr. 1069</a>).</article></article><article class="legalArticle" data-lovdata-URL="NL/lov/2003-07-04-74/§2" data-name="§2" id="kapittel-1-paragraf-3"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">I denne lov forstås ved<ol class="defaultList" type="a"><li data-name="a." value="1"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1">hundeholder: den som eier eller har tatt omsorg for eller hånd om en hund for kortere eller lengre tid</article></article></li><li data-name="b." value="2"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1">barn: personer under 12 år</article></article></li><li data-name="c." value="3"><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1">husdyr: storfe, sau, geit, hest, gris, fjærkre og andre produksjonsdyr</article></article></li><li data-name="d." value="4"><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1">tamrein: rein som eies og driftes innenfor det samiske reinbeiteområde, jf. <a href="lov/2007-06-15-40/§4">reindriftsloven § 4</a> første ledd, eller med tillatelse etter <a href="lov/2007-06-15-40/§8">reindriftsloven § 8</a> første ledd</article></article></li><li data-name="e." value="5"><article class="listArticle" id="kapittel-1-paragraf-3-ledd-1-punkt-5"><article class="legalP" id="kapittel-1-paragraf-3-ledd-1-punkt-5-ledd-1">skade på menneske: bitt av tenner som berører hud med et visst trykk slik at det etterlater merke, men som ikke er en «betydelig skade» etter bokstav f</article></article></li><li data-name="f." value="6"><article class="listArticle" id="kapittel-1-paragraf-3-ledd-1-punkt-6"><article class="legalP" id="kapittel-1-paragraf-3-ledd-1-punkt-6-ledd-1">betydelig skade på menneske: <ol class="defaultList" type="1"><li data-name="1." value="1"><article class="listArticle" id="kapittel-1-paragraf-3-ledd-1-punkt-6-ledd-1-punkt-1"><article class="legalP" id="kapittel-1-paragraf-3-ledd-1-punkt-6-ledd-1-punkt-1-ledd-1">flere dype, punktformede sår som når dypt ned i underhuden eller penetrerer ned i muskulatur og som tydelig viser at det dreier seg om flere bitt, og at skaden er påført med en viss voldsomhet</article></article></li><li data-name="2." value="2"><article class="listArticle" id="kapittel-1-paragraf-3-ledd-1-punkt-6-ledd-1-punkt-2"><article class="legalP" id="kapittel-1-paragraf-3-ledd-1-punkt-6-ledd-1-punkt-2-ledd-1">utrivning, dyp flenge, i underhud eller muskulatur</article></article></li><li data-name="3." value="3"><article class="listArticle" id="kapittel-1-paragraf-3-ledd-1-punkt-6-ledd-1-punkt-3"><article class="legalP" id="kapittel-1-paragraf-3-ledd-1-punkt-6-ledd-1-punkt-3-ledd-1">bittlesjoner som medfører tap av vev</article></article></li><li data-name="4." value="4"><article class="listArticle" id="kapittel-1-paragraf-3-ledd-1-punkt-6-ledd-1-punkt-4"><article class="legalP" id="kapittel-1-paragraf-3-ledd-1-punkt-6-ledd-1-punkt-4-ledd-1">bitt som medfører døden, uten at bittet i seg selv har forårsaket skader som nevnt i nr. 1 til 3</article></article></li></ol></article></article></li><li data-name="g." value="7"><article class="listArticle" id="kapittel-1-paragraf-3-ledd-1-punkt-7"><article class="legalP" id="kapittel-1-paragraf-3-ledd-1-punkt-7-ledd-1">betydelig skade på husdyr, tamrein, hunder eller hjortevilt: <ol class="defaultList" type="1"><li data-name="1." value="1"><article class="listArticle" id="kapittel-1-paragraf-3-ledd-1-punkt-7-ledd-1-punkt-1"><article class="legalP" id="kapittel-1-paragraf-3-ledd-1-punkt-7-ledd-1-punkt-1-ledd-1">flere dype, punktformede sår som når dypt ned i underhuden eller penetrerer ned i muskulatur; og som tydelig viser at det dreier seg om flere bitt, og at skaden er påført med en viss voldsomhet</article></article></li><li data-name="2." value="2"><article class="listArticle" id="kapittel-1-paragraf-3-ledd-1-punkt-7-ledd-1-punkt-2"><article class="legalP" id="kapittel-1-paragraf-3-ledd-1-punkt-7-ledd-1-punkt-2-ledd-1">utrivning, dyp flenge, i underhud eller muskulatur</article></article></li><li data-name="3." value="3"><article class="listArticle" id="kapittel-1-paragraf-3-ledd-1-punkt-7-ledd-1-punkt-3"><article class="legalP" id="kapittel-1-paragraf-3-ledd-1-punkt-7-ledd-1-punkt-3-ledd-1">bittlesjoner som medfører tap av vev, likevel ikke hakk i andre hunders ører eller lepper</article></article></li><li data-name="4." value="4"><article class="listArticle" id="kapittel-1-paragraf-3-ledd-1-punkt-7-ledd-1-punkt-4"><article class="legalP" id="kapittel-1-paragraf-3-ledd-1-punkt-7-ledd-1-punkt-4-ledd-1">bitt som medfører døden, herunder at hunden rister en annen hund til døde, uten at bittet i seg selv har forårsaket skader som nevnt i nr. 1 til 3</article></article></li><li data-name="5." value="5"><article class="listArticle" id="kapittel-1-paragraf-3-ledd-1-punkt-7-ledd-1-punkt-5"><article class="legalP" id="kapittel-1-paragraf-3-ledd-1-punkt-7-ledd-1-punkt-5-ledd-1">død, utmattelse, skader eller hjelpeløshet som følge av jaging, blant annet kasting av foster og at avkom og mordyr skilles som følge av jaging</article></article></li></ol></article></article></li><li data-name="h." value="8"><article class="listArticle" id="kapittel-1-paragraf-3-ledd-1-punkt-8"><article class="legalP" id="kapittel-1-paragraf-3-ledd-1-punkt-8-ledd-1">angrep: at en hund som ikke er sikret gjør en målrettet bevegelse mot et annet dyr eller et menneske med den hensikt å skade</article></article></li><li data-name="i." value="9"><article class="listArticle" id="kapittel-1-paragraf-3-ledd-1-punkt-9"><article class="legalP" id="kapittel-1-paragraf-3-ledd-1-punkt-9-ledd-1">ensidig angrep: et angrep som ikke kan ses som en direkte følge av en handling utført av et menneske eller et annet dyr</article></article></li><li data-name="j." value="10"><article class="listArticle" id="kapittel-1-paragraf-3-ledd-1-punkt-10"><article class="legalP" id="kapittel-1-paragraf-3-ledd-1-punkt-10-ledd-1">jage: at hunden springer målrettet etter ett eller flere mennesker eller ett eller flere dyr</article></article></li><li data-name="k." value="11"><article class="listArticle" id="kapittel-1-paragraf-3-ledd-1-punkt-11"><article class="legalP" id="kapittel-1-paragraf-3-ledd-1-punkt-11-ledd-1">klar fare: at hunden enten fortsatt gjør utfall, eller at hendelsesforløpet tilsier at den vil angripe igjen dersom ikke situasjonen løses opp</article></article></li></ol></article><article class="changesToParent">Endret ved lover <a href="lov/2015-06-19-65">19 juni 2015 nr. 65</a> (ikr. 1 okt 2015), <a href="lov/2022-06-17-69">17 juni 2022 nr. 69</a> (i kraft 1 jan 2023 iflg. <a href="forskrift/2022-06-17-1069">res. 17 juni 2022 nr. 1069</a>).</article></article><article class="legalArticle" data-lovdata-URL="NL/lov/2003-07-04-74/§3" data-name="§3" id="kapittel-1-paragraf-4"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Generelt aktsomhetskrav</span></h3><article class="legalP" id="kapittel-1-paragraf-4-ledd-1">Hundeholderen skal<ol class="defaultList" type="a"><li data-name="a." value="1"><article class="listArticle" id="kapittel-1-paragraf-4-ledd-1-punkt-1"><article class="legalP" id="kapittel-1-paragraf-4-ledd-1-punkt-1-ledd-1">forebygge og vise aktsomhet for å unngå at hunden blir satt i en situasjon der den kan gjøre skade på folk, dyr, eiendom eller ting</article></article></li><li data-name="b." value="2"><article class="listArticle" id="kapittel-1-paragraf-4-ledd-1-punkt-2"><article class="legalP" id="kapittel-1-paragraf-4-ledd-1-punkt-2-ledd-1">sørge for at hunden eller hundeholdet ikke er til urimelig ulempe for folk, dyr, miljø eller andre interesser.</article></article></li><li data-name="c." value="3"><article class="listArticle" id="kapittel-1-paragraf-4-ledd-1-punkt-3"><article class="legalP" id="kapittel-1-paragraf-4-ledd-1-punkt-3-ledd-1">sikre trygghet for hunden, folk og andre dyr ved å holde hunden under forsvarlig tilsyn, og håndtere hunden på en slik måte at den får dekket individuelle behov.</article></article></li></ol></article><article class="legalP" id="kapittel-1-paragraf-4-ledd-2">En hundeholder som midlertidig ønsker å overlate ansvaret for hunden til en annen, må forsikre seg om at vedkommende har de nødvendige forutsetningene for å utvise tilsvarende aktsomhet.</article><article class="legalP" id="kapittel-1-paragraf-4-ledd-3">Den som er berørt, kan kreve overfor hundeholderen at en varig tilstand eller varige forhold som ikke gir tilstrekkelig sikkerhet, eller som volder urimelig ulempe, blir rettet.</article><article class="changesToParent">Endret ved lov <a href="lov/2022-06-17-69">17 juni 2022 nr. 69</a> (i kraft 1 jan 2023 iflg. <a href="forskrift/2022-06-17-1069">res. 17 juni 2022 nr. 1069</a>).</article></article><article class="legalArticle" data-lovdata-URL="NL/lov/2003-07-04-74/§3a" data-name="§3a" id="kapittel-1-paragraf-5"><h3 class="legalArticleHeader"><span class="legalArticleValue">§ 3 a</span>. <span class="legalArticleTitle">Kompetanse</span></h3><article class="legalP" id="kapittel-1-paragraf-5-ledd-1">Hundeholderen skal ha nødvendig kompetanse til å kunne forebygge at uheldige situasjoner eller skader oppstår. Slik kompetanse omfatter blant annet kunnskap om hold og trening av hund og kunnskap om hundens behov, naturlige adferd, bruksområde og det skadepotensialet hunden kan utgjøre.</article><article class="legalP" id="kapittel-1-paragraf-5-ledd-2">Kongen kan gi nærmere forskrifter om krav til opplæring og kompetanse som nevnt i første ledd.</article><article class="changesToParent">Tilføyd ved lov <a href="lov/2022-06-17-69">17 juni 2022 nr. 69</a> (i kraft 1 jan 2023 iflg. <a href="forskrift/2022-06-17-1069">res. 17 juni 2022 nr. 1069</a>).</article></article></section><section class="section" data-name="kap2" id="kapittel-2" data-lovdata-URL="NL/lov/2003-07-04-74/KAPITTEL_2"><h2>Kapittel 2. Sikring av hunder</h2><article class="legalArticle" data-lovdata-URL="NL/lov/2003-07-04-74/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Alminnelige regler om sikring av hund. Vilkår for å la hund være løs</span></h3><article class="legalP" id="kapittel-2-paragraf-1-ledd-1">Hundeholderen skal opptre hensynsfullt. Utenom båndtvangstider kan hunder bare være løse under tilsyn og kontroll som i størst mulig grad forebygger og forhindrer skader på eller ulemper for mennesker, husdyr, tamrein, vilt eller eiendom. Det skal vises særlig hensyn overfor barn og hunder som utfører en tjeneste.</article><article class="legalP" id="kapittel-2-paragraf-1-ledd-2">Hunder som er forsvarlig inngjerdet på et sted som ikke er åpent for allmenn ferdsel anses å være under kontroll.</article><article class="legalP" id="kapittel-2-paragraf-1-ledd-3">Den som holder en hund i bånd, skal være i stand til å ha kontroll med hunden, hvis de ikke blir ledsaget av noen som har slik kontroll.</article><article class="legalP" id="kapittel-2-paragraf-1-ledd-4">Hunder skal alltid holdes under slikt tilsyn at de så vidt mulig hindres i å drive eller forfølge vilt, jf. likevel <a href="lov/2003-07-04-74/§9">§ 9</a> tredje ledd.</article><article class="legalP" id="kapittel-2-paragraf-1-ledd-5">Om ferdsel med hund i område hvor tamrein beiter, gjelder også <a href="lov/2007-06-15-40/§65">reindriftsloven § 65</a>.</article><article class="legalP" id="kapittel-2-paragraf-1-ledd-6">Kongen kan gi nærmere forskrifter om sikring av hund.</article><article class="changesToParent">Endret ved lov <a href="lov/2022-06-17-69">17 juni 2022 nr. 69</a> (i kraft 1 jan 2023 iflg. <a href="forskrift/2022-06-17-1069">res. 17 juni 2022 nr. 1069</a>).</article></article><article class="legalArticle" data-lovdata-URL="NL/lov/2003-07-04-74/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Forbud mot å gå fra bundet hund</span></h3><article class="legalP" id="kapittel-2-paragraf-2-ledd-1">Hundeholderen skal ikke gå fra en bundet hund rett ved inngangen til en bygning som er åpen for allmennheten, eller ved lekeplasser. Hundeholderen skal sørge for at det er tilstrekkelig avstand til å unngå utilsiktet kontakt med mennesker og dyr når disse passerer hunden.</article><article class="changesToParent">Endret ved lov <a href="lov/2022-06-17-69">17 juni 2022 nr. 69</a> (i kraft 1 jan 2023 iflg. <a href="forskrift/2022-06-17-1069">res. 17 juni 2022 nr. 1069</a>).</article></article><article class="legalArticle" data-lovdata-URL="NL/lov/2003-07-04-74/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Sikring av hund ved båndtvang m.m</span></h3><article class="legalP" id="kapittel-2-paragraf-3-ledd-1">I tiden fra og med 1. april til og med 20. august skal en hund bli holdt i bånd eller forsvarlig inngjerdet eller innestengt, slik at ikke den kan jage eller skade husdyr, tamrein eller viltlevende dyr og deres reir, bo eller hi.</article><article class="legalP" id="kapittel-2-paragraf-3-ledd-2">Kommunen kan gi forskrift om at hunder skal holdes i bånd eller forsvarlig innestengt eller inngjerdet<ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-ledd-2-punkt-1"><article class="legalP" id="kapittel-2-paragraf-3-ledd-2-punkt-1-ledd-1">i og i tilknytning til boligområder og handleområder,</article></article></li><li data-name="b." value="2"><article class="listArticle" id="kapittel-2-paragraf-3-ledd-2-punkt-2"><article class="legalP" id="kapittel-2-paragraf-3-ledd-2-punkt-2-ledd-1">i parker, på gravplasser, på og ved skoler, barnehager og anlegg for lek, idrett, sport eller rekreasjon,</article></article></li><li data-name="c." value="3"><article class="listArticle" id="kapittel-2-paragraf-3-ledd-2-punkt-3"><article class="legalP" id="kapittel-2-paragraf-3-ledd-2-punkt-3-ledd-1">på og ved bestemt/angitte turstier, turveier, merkede skiløyper, leir- og rasteplasser,</article></article></li><li data-name="d." value="4"><article class="listArticle" id="kapittel-2-paragraf-3-ledd-2-punkt-4"><article class="legalP" id="kapittel-2-paragraf-3-ledd-2-punkt-4-ledd-1">i bestemt angitte andre områder på land, i vann eller sjø som er allment benyttet som tur- og rekreasjonsområder,</article></article></li><li data-name="e." value="5"><article class="listArticle" id="kapittel-2-paragraf-3-ledd-2-punkt-5"><article class="legalP" id="kapittel-2-paragraf-3-ledd-2-punkt-5-ledd-1">i hele eller deler av kommunen i bestemt angitt tidsrom når husdyr normalt går ute, eller</article></article></li><li data-name="f." value="6"><article class="listArticle" id="kapittel-2-paragraf-3-ledd-2-punkt-6"><article class="legalP" id="kapittel-2-paragraf-3-ledd-2-punkt-6-ledd-1">under ekstraordinære forhold som gjør båndtvang påkrevd for å beskytte viltet.</article></article></li></ol></article><article class="legalP" id="kapittel-2-paragraf-3-ledd-3">Båndtvang etter bokstav c og d kan ikke fastsettes i større grad enn nødvendig og slik at hensynet til de som ønsker å ferdes med løs hund også ivaretas i tilstrekkelig grad, både hva angår omfang og geografisk spredning. Båndtvang etter annet ledd bokstav e og f kan bare innføres i de områder av kommunen hvor husdyr har rett til å beite og faktisk beiter, eller hvor vilt man ønsker å beskytte har sitt leveområde. Båndtvang fastsatt i medhold av annet ledd bokstav f må opphøre straks forholdene tilsier det. Der beite, natur- og rekreasjonsområder berører flere kommuner, bør disse samordne sine forskrifter. Kommunens innføring av båndtvang etter bokstav f kan påklages til statsforvalteren.</article><article class="legalP" id="kapittel-2-paragraf-3-ledd-4">Kommunen kan gi forskrift om at hunder ikke har adgang til barnehager, skolegårder eller gravplasser.</article><article class="changesToParent">Endret ved lover <a href="lov/2011-08-26-40">26 aug 2011 nr. 40</a> (ikr. 1 jan 2012 iflg. <a href="forskrift/2011-08-26-866">res. 26 aug 2011 nr. 866</a>), <a href="lov/2021-05-07-34">7 mai 2021 nr. 34</a> (ikr. 1 juni 2021 iflg. <a href="forskrift/2021-05-07-1416">res. 7 mai 2021 nr. 1416</a>), <a href="lov/2022-06-17-69">17 juni 2022 nr. 69</a> (i kraft 1 jan 2023 iflg. <a href="forskrift/2022-06-17-1069">res. 17 juni 2022 nr. 1069</a>).</article></article><article class="legalArticle" data-lovdata-URL="NL/lov/2003-07-04-74/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue" data-legalArea="20.07">§ 7</span>. <span class="legalArticleTitle">Særlig om sikring av hund der tamrein beiter</span></h3><article class="legalP" id="kapittel-2-paragraf-4-ledd-1">I områder der tamrein lovlig beiter, skal hundeholderen se til at hunden ikke unødig uroer eller skremmer rein, selv om den er under kontroll eller er bundet. Reinens eier kan kreve at en hund som uroer rein, blir holdt innestengt mens rein blir flyttet forbi bosted, seter eller hytte. Statsforvalteren kan gi forskrift om at hunder skal holdes i bånd eller forsvarlig innestengt eller inngjerdet når hensynet til reindriften tilsier det.</article><article class="legalP" id="kapittel-2-paragraf-4-ledd-2">Om ferdsel med hund i område hvor tamrein beiter, gjelder også <a href="lov/2007-06-15-40/§65">reindriftsloven § 65</a>.</article><article class="changesToParent">Endret ved lover <a href="lov/2007-06-15-40">15 juni 2007 nr. 40</a> (ikr. 1 juli 2007 iflg. <a href="forskrift/2007-06-15-627">res. 15 juni 2007 nr. 627</a>), <a href="lov/2021-05-07-34">7 mai 2021 nr. 34</a> (ikr. 1 juni 2021 iflg. <a href="forskrift/2021-05-07-1416">res. 7 mai 2021 nr. 1416</a>), <a href="lov/2022-06-17-69">17 juni 2022 nr. 69</a> (i kraft 1 jan 2023 iflg. <a href="forskrift/2022-06-17-1069">res. 17 juni 2022 nr. 1069</a>).</article></article><article class="legalArticle" data-lovdata-URL="NL/lov/2003-07-04-74/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue" data-legalArea="20.07">§ 8</span>. <span class="legalArticleTitle">Særlig om hundedressur, jakt og fangst</span></h3><article class="legalP" id="kapittel-2-paragraf-5-ledd-1">Jakthundtrening, jakthundprøver og dressur kan bare foregå med samtykke av grunneieren eller den som har en allmenn bruksrett til eiendommen. For statsallmenningene gis samtykke av fjellstyret.</article><article class="legalP" id="kapittel-2-paragraf-5-ledd-2">For bruk av hund under jakt og fangst mv. gjelder også <a href="lov/1981-05-29-38/§23">viltloven § 23</a>, jf. <a href="lov/1981-05-29-38/§26">§ 26</a>, <a href="lov/2007-06-15-40/§65">reindriftsloven § 65</a> og <a href="lov/2009-06-19-100/§34">naturmangfoldloven § 34</a> med forskrifter.</article><article class="changesToParent">Endret ved lover <a href="lov/2007-06-15-40">15 juni 2007 nr. 40</a> (ikr. 1 juli 2007 iflg. <a href="forskrift/2007-06-15-627">res. 15 juni 2007 nr. 627</a>), <a href="lov/2022-06-17-69">17 juni 2022 nr. 69</a> (i kraft 1 jan 2023 iflg. <a href="forskrift/2022-06-17-1069">res. 17 juni 2022 nr. 1069</a>). <strong>Endres</strong> ved lov <a href="lov/2025-06-20-102">20 juni 2025 nr. 102</a> (i kraft 1 juli 2026 iflg. <a href="forskrift/2025-06-20-1105">res. 20 juni 2025 nr. 1105</a>).</article></article><article class="legalArticle" data-lovdata-URL="NL/lov/2003-07-04-74/§9" data-name="§9" id="kapittel-2-paragraf-6"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Unntak fra sikringsreglene</span></h3><article class="legalP" id="kapittel-2-paragraf-6-ledd-1">Båndtvang fastsatt i eller i medhold av <a href="lov/2003-07-04-74/§4">§§ 4</a>, <a href="lov/2003-07-04-74/§6">6</a> og <a href="lov/2003-07-04-74/§7">7</a> gjelder ikke for<ol class="defaultList" type="a"><li data-name="a." value="1"><article class="listArticle" id="kapittel-2-paragraf-6-ledd-1-punkt-1"><article class="legalP" id="kapittel-2-paragraf-6-ledd-1-punkt-1-ledd-1">hund når den brukes i reindrift</article></article></li><li data-name="b." value="2"><article class="listArticle" id="kapittel-2-paragraf-6-ledd-1-punkt-2"><article class="legalP" id="kapittel-2-paragraf-6-ledd-1-punkt-2-ledd-1">dressert bufehund når den brukes til å vokte eller gjete storfe, sau eller geit</article></article></li><li data-name="c." value="3"><article class="listArticle" id="kapittel-2-paragraf-6-ledd-1-punkt-3"><article class="legalP" id="kapittel-2-paragraf-6-ledd-1-punkt-3-ledd-1">hund i aktiv politi-, toll-, militær-, rednings- og offentlig oppsynstjeneste, når den offentlige oppsynstjenesten er etablert med hjemmel i lov, eller under trening eller prøving for slike tjenester</article></article></li><li data-name="d." value="4"><article class="listArticle" id="kapittel-2-paragraf-6-ledd-1-punkt-4"><article class="legalP" id="kapittel-2-paragraf-6-ledd-1-punkt-4-ledd-1">hund i aktiv bruk som ettersøkshund etter såret eller sykt vilt</article></article></li><li data-name="e." value="5"><article class="listArticle" id="kapittel-2-paragraf-6-ledd-1-punkt-5"><article class="legalP" id="kapittel-2-paragraf-6-ledd-1-punkt-5-ledd-1">hund med særlige bruksformål, avgrensede områder eller nærmere angitte hunderaser, eller hundetyper eller for hunder som har særskilt trening, når dette er fastsatt av kommunen ved forskrift eller enkeltvedtak. Ved dette kan kommunen blant annet legge ut et område som dressurområde for hunder, dersom samtykke som nevnt i <a href="lov/2003-07-04-74/§8">§ 8</a> første ledd foreligger</article></article></li><li data-name="f." value="6"><article class="listArticle" id="kapittel-2-paragraf-6-ledd-1-punkt-6"><article class="legalP" id="kapittel-2-paragraf-6-ledd-1-punkt-6-ledd-1">hund når den brukes for jakt, jakthundtrening og jaktprøver mellom 20. august og 1. april eller når båndtvang er fastsatt i medhold av <a href="lov/2003-07-04-74/§6">§ 6</a> annet ledd bokstavene c, d og e</article></article></li><li data-name="g." value="7"><article class="listArticle" id="kapittel-2-paragraf-6-ledd-1-punkt-7"><article class="legalP" id="kapittel-2-paragraf-6-ledd-1-punkt-7-ledd-1">førerhunder i aktiv tjeneste eller under trening eller prøving for slik tjeneste</article></article></li></ol></article><article class="legalP" id="kapittel-2-paragraf-6-ledd-2">Hund som nevnt i første ledd bokstav a til d eller i bestemmelse som gjelder særlige bruksformål etter bokstav e, kan på en aktsom måte slippes slik det er naturlig ut fra bruksformålet.</article><article class="legalP" id="kapittel-2-paragraf-6-ledd-3">En hund som nyttes som jakthund eller er under trening eller prøve for dette, kan slippes på en aktsom måte slik det er naturlig ut fra bruksformålet uten hinder av <a href="lov/2003-07-04-74/§4">§ 4</a> fjerde ledd når dette ikke er i strid med <a href="lov/1981-05-29-38">viltloven</a>, <a href="lov/2009-06-19-100">naturmangfoldloven</a>, <a href="lov/2007-06-15-40">reindriftsloven</a> eller regler om båndtvang. Det samme gjelder for trening og prøving av ettersøkshunder.</article><article class="legalP" id="kapittel-2-paragraf-6-ledd-4">Kongen kan gi forskrift om unntak fra sikringsregler fastsatt i <a href="lov/2003-07-04-74/§4">§ 4</a>, <a href="lov/2003-07-04-74/§6">§ 6</a> første ledd og forskrifter fastsatt med hjemmel i <a href="lov/2003-07-04-74/§6">§ 6</a> annet ledd og <a href="lov/2003-07-04-74/§7">§ 7</a>.</article><article class="changesToParent">Endret ved lover <a href="lov/2014-03-28-9">28 mars 2014 nr. 9</a> (ikr. 1 juni 2014 iflg. <a href="forskrift/2014-03-28-371">res. 28 mars 2014 nr. 371</a>), <a href="lov/2022-06-17-69">17 juni 2022 nr. 69</a> (i kraft 1 jan 2023 iflg. <a href="forskrift/2022-06-17-1069">res. 17 juni 2022 nr. 1069</a>). <strong>Endres</strong> ved lov <a href="lov/2025-06-20-102">20 juni 2025 nr. 102</a> (i kraft 1 juli 2026 iflg. <a href="forskrift/2025-06-20-1105">res. 20 juni 2025 nr. 1105</a>).</article></article></section><section class="section" data-name="kap3" id="kapittel-3" data-lovdata-URL="NL/lov/2003-07-04-74/KAPITTEL_3"><h2>Kapittel 3. Løse hunder</h2><article class="legalArticle" data-lovdata-URL="NL/lov/2003-07-04-74/§10" data-name="§10" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Løse hunder</span></h3><article class="legalP" id="kapittel-3-paragraf-1-ledd-1">Enhver kan oppta hund som er løs i strid med <a href="lov/2003-07-04-74/§4">§§ 4</a>, <a href="lov/2003-07-04-74/§6">6</a> eller <a href="lov/2003-07-04-74/§7">7</a>, jf. <a href="lov/2003-07-04-74/§9">§ 9</a>, eller med forskrift gitt i medhold av disse paragrafene. I utmark i jakttiden der jakt er lovlig, kan likevel bare rettighetshavere i området og politiet oppta løse hunder. Dersom hunden blir forsøkt fanget inn, skal den beskyttes mot fare for unødig belastninger, jf. <a href="lov/2009-06-19-97/§3">lov om dyrevelferd § 3</a>.</article><article class="legalP" id="kapittel-3-paragraf-1-ledd-2">Hunden skal leveres til hundeholderen dersom denne er til stede. Dette gjelder ikke dersom hundeholderen åpenbart ikke kan ta hånd om hunden på forsvarlig og lovlig måte. Hvis hunden ikke blir levert til hundeholderen, skal den snarest leveres til politiet.</article><article class="legalP" id="kapittel-3-paragraf-1-ledd-3">Unnlater hundeholderen å hente hunden innen rimelig tid, likevel ikke mindre enn en uke, etter at vedkommende er varslet personlig eller ved egnet kunngjøring, kan politiet selge, omplassere eller avlive hunden. Er det fastsatt krav om merking etter <a href="lov/2003-07-04-74/§13">§ 13</a>, skal politiet søke å opprette direkte kontakt med den personen hunden er registrert på.</article><article class="legalP" id="kapittel-3-paragraf-1-ledd-4">Opptak og behandling av løse hunder etter paragrafen her skal skje i samsvar med reglene i <a href="lov/2009-06-19-97">lov om dyrevelferd</a>.</article><article class="changesToParent">Endret ved lover <a href="lov/2013-04-05-12">5 apr 2013 nr. 12</a>, <a href="lov/2022-06-17-69">17 juni 2022 nr. 69</a> (i kraft 1 jan 2023 iflg. <a href="forskrift/2022-06-17-1069">res. 17 juni 2022 nr. 1069</a>).</article></article></section><section class="section" data-name="kap4" id="kapittel-4" data-lovdata-URL="NL/lov/2003-07-04-74/KAPITTEL_4"><h2>Kapittel 4. Ro og orden, antall hunder og merking av hunder</h2><article class="legalArticle" data-lovdata-URL="NL/lov/2003-07-04-74/§11" data-name="§11" id="kapittel-4-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Ro og orden mv.</span></h3><article class="legalP" id="kapittel-4-paragraf-1-ledd-1">Kommunen kan gi forskrift om hundehold av hensyn til alminnelig ro og orden og for å motvirke forsøpling. Regler om at hunder skal holdes i bånd eller forsvarlig innestengt eller inngjerdet, kan bare gis på de vilkår som er satt i <a href="lov/2003-07-04-74/§6">§ 6</a> annet ledd.</article><article class="changesToParent">Endret ved lov <a href="lov/2022-06-17-69">17 juni 2022 nr. 69</a> (i kraft 1 jan 2023 iflg. <a href="forskrift/2022-06-17-1069">res. 17 juni 2022 nr. 1069</a>).</article></article><article class="legalArticle" data-lovdata-URL="NL/lov/2003-07-04-74/§12" data-name="§12" id="kapittel-4-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Antall hunder i en husholdning eller på en eiendom</span></h3><article class="legalP" id="kapittel-4-paragraf-2-ledd-1">For å ivareta folks og dyrs sikkerhet og ro og orden, kan kommunen gi forskrift om vilkår for å holde mer enn et bestemt antall voksne hunder i en husholdning eller på en eiendom. Med voksen hund menes hund over 12 måneder. Vilkårene skal ikke være mer inngripende enn nødvendig.</article><article class="changesToParent">Endret ved lov <a href="lov/2022-06-17-69">17 juni 2022 nr. 69</a> (i kraft 1 jan 2023 iflg. <a href="forskrift/2022-06-17-1069">res. 17 juni 2022 nr. 1069</a>).</article></article><article class="legalArticle" data-lovdata-URL="NL/lov/2003-07-04-74/§13" data-name="§13" id="kapittel-4-paragraf-3"><h3 class="legalArticleHeader"><span class="legalArticleValue" data-legalArea="11.04">§ 13</span>. <span class="legalArticleTitle">Merking av hunder</span></h3><article class="legalP" id="kapittel-4-paragraf-3-ledd-1">Private organisasjoner kan etablere og drive en ordning for registrering og merking av alle hunder.</article><article class="legalP" id="kapittel-4-paragraf-3-ledd-2">Kongen kan gi forskrift om<ol class="defaultList" type="a"><li data-name="a." value="1"><article class="listArticle" id="kapittel-4-paragraf-3-ledd-2-punkt-1"><article class="legalP" id="kapittel-4-paragraf-3-ledd-2-punkt-1-ledd-1">at alle hunder skal være merket, og at de skal være registrert i et register som føres av en eller flere private organisasjoner eller av et offentlig organ,</article></article></li><li data-name="b." value="2"><article class="listArticle" id="kapittel-4-paragraf-3-ledd-2-punkt-2"><article class="legalP" id="kapittel-4-paragraf-3-ledd-2-punkt-2-ledd-1">at en hundeholder plikter å gi genetiske og andre opplysninger til registeret om hunden og hundeholdet,</article></article></li><li data-name="c." value="3"><article class="listArticle" id="kapittel-4-paragraf-3-ledd-2-punkt-3"><article class="legalP" id="kapittel-4-paragraf-3-ledd-2-punkt-3-ledd-1">at hundeholderne skal betale gebyr som dekker de nødvendige kostnadene ved ordningen, og</article></article></li><li data-name="d." value="4"><article class="listArticle" id="kapittel-4-paragraf-3-ledd-2-punkt-4"><article class="legalP" id="kapittel-4-paragraf-3-ledd-2-punkt-4-ledd-1">at politiet skal ha innsyn i registeret.</article></article></li></ol></article><article class="changesToParent">Endret ved lov <a href="lov/2022-06-17-69">17 juni 2022 nr. 69</a> (i kraft 1 jan 2023 iflg. <a href="forskrift/2022-06-17-1069">res. 17 juni 2022 nr. 1069</a>).</article></article></section><section class="section" data-name="kap5" id="kapittel-5" data-lovdata-URL="NL/lov/2003-07-04-74/KAPITTEL_5"><h2>Kapittel 5. Personers rettigheter og plikter i nøds- og faresituasjoner</h2><article class="legalArticle" data-lovdata-URL="NL/lov/2003-07-04-74/§14" data-name="§14" id="kapittel-5-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Inngrep på stedet mot hund som jager eller angriper mv.</span></h3><article class="legalP" id="kapittel-5-paragraf-1-ledd-1">Hundeholderen skal sørge for å holde eller kalle hunden tilbake og gjøre det vedkommende kan for å avverge urettmessig fare når en hund jager eller angriper mennesker eller dyr.</article><article class="legalP" id="kapittel-5-paragraf-1-ledd-2">Et ellers ulovlig inngrep mot en hund er lovlig når noen gjør det for å avverge at hunden urettmessig jager eller angriper mennesker eller dyr, dersom inngrepet ikke går lenger enn nødvendig for å avverge skade, og dessuten ikke går utover det forsvarlige i betraktning av angrepets farlighet og den angrepnes interesse.</article><article class="legalP" id="kapittel-5-paragraf-1-ledd-3">Så langt følgende særlige bestemmelser rekker, gjelder de foran den generelle regelen i andre ledd:<ol class="defaultList" type="a"><li data-name="a." value="1"><article class="listArticle" id="kapittel-5-paragraf-1-ledd-3-punkt-1"><article class="legalP" id="kapittel-5-paragraf-1-ledd-3-punkt-1-ledd-1">Ved pågående eller nært forestående angrep mot en person kan enhver gjøre det inngrep mot hunden som fremstår som nødvendig for å avverge skade, herunder avliving. Det samme gjelder dersom en hund påtreffes i umiddelbar forbindelse med at den har påført en person betydelig skade, og hunden fortsatt utgjør en klar fare. Dette fritar ikke den som helt eller delvis har fremprovosert et angrep, fra straffansvar eller erstatningsansvar.</article></article></li><li data-name="b." value="2"><article class="listArticle" id="kapittel-5-paragraf-1-ledd-3-punkt-2"><article class="legalP" id="kapittel-5-paragraf-1-ledd-3-punkt-2-ledd-1">Når en hund jager eller angriper tamrein eller husdyr som beiter lovlig, eller når hunden ensidig angriper en annen hund, kan det utsatte dyrets eier, innehaver eller den som passer dyret, gjøre det inngrep mot hunden som fremstår som nødvendig for å avverge skade, herunder avliving, så sant inngrepet ikke går lenger enn nødvendig og ikke utover det forsvarlige. Det samme gjelder hvis hunden har voldt betydelig skade på tamrein, husdyr eller en annen hund, og den fortsatt utgjør en klar fare. Denne bestemmelsen kan ikke påberopes når det dyret som blir jaget eller angrepet, urettmessig er kommet inn på eiendom som hundeholderen disponerer.</article></article></li><li data-name="c." value="3"><article class="listArticle" id="kapittel-5-paragraf-1-ledd-3-punkt-3"><article class="legalP" id="kapittel-5-paragraf-1-ledd-3-punkt-3-ledd-1">Når en hund angriper hjortevilt og båndtvang gjelder, kan grunneier, noen som opptrer på dennes vegne, eller jakt- og fangstberettigde gjøre det inngrep mot hunden som fremstår som nødvendig, herunder avliving, for å avverge skade, så sant inngrepet ikke går lenger enn nødvendig og ikke utover det forsvarlige. Dette gjelder likevel ikke en hund som er i aktiv bruk som ettersøkshund etter sykt eller såret vilt.</article></article></li></ol></article><article class="legalP" id="kapittel-5-paragraf-1-ledd-4">Paragrafen her gjelder ikke politihunder som brukes lovlig. Heller ikke gjelder paragrafen der reglene om nødrett og nødverge gjør en farlig bruk av hunden rettmessig.</article><article class="changesToParent">Endret ved lov <a href="lov/2022-06-17-69">17 juni 2022 nr. 69</a> (i kraft 1 jan 2023 iflg. <a href="forskrift/2022-06-17-1069">res. 17 juni 2022 nr. 1069</a>).</article></article><article class="legalArticle" data-lovdata-URL="NL/lov/2003-07-04-74/§15" data-name="§15" id="kapittel-5-paragraf-2"><h3 class="legalArticleHeader"><span class="legalArticleValue" data-legalArea="20.07">§ 15</span>. <span class="legalArticleTitle">Hund som utgjør klar fare for husdyr og tamrein</span></h3><article class="legalP" id="kapittel-5-paragraf-2-ledd-1">En hund som uten ledsager går løs i utmark eller landbruksområder i strid med bestemmelser om båndtvang og utgjør en fare for husdyr og tamrein, kan opptas av grunneieren, festeren, forpakteren, beiteberettigede, en berørt reineier eller noen som opptrer på vegne av disse.</article><article class="legalP" id="kapittel-5-paragraf-2-ledd-2">Dersom det ikke lar seg gjøre å oppta hunden eller få politiet til stedet så raskt som situasjonen krever, og hunden utgjør en klar fare, kan vedkommende gjøre det inngrep mot hunden som fremstår som nødvendig for å avverge skade, herunder avliving, så sant inngrepet ikke går lenger enn nødvendig og ikke utover det forsvarlige.</article><article class="changesToParent">Endret ved lov <a href="lov/2022-06-17-69">17 juni 2022 nr. 69</a> (i kraft 1 jan 2023 iflg. <a href="forskrift/2022-06-17-1069">res. 17 juni 2022 nr. 1069</a>).</article></article><article class="legalArticle" data-lovdata-URL="NL/lov/2003-07-04-74/§16" data-name="§16" id="kapittel-5-paragraf-3"><h3 class="legalArticleHeader"><span class="legalArticleValue" data-legalArea="20.07">§ 16</span>. <span class="legalArticleTitle">Plikter etter at inngrep er gjort mot hund etter §§ 14 og 15</span></h3><article class="legalP" id="kapittel-5-paragraf-3-ledd-1">Den som har avlivet eller påført hund skade etter <a href="lov/2003-07-04-74/§14">§§ 14</a> og <a href="lov/2003-07-04-74/§15">15</a>, skal snarest råd melde fra om dette til politiet. <a href="lov/2009-06-19-97/§4">Lov om dyrevelferd § 4</a>, jf. <a href="lov/2009-06-19-97/§12">§ 12</a>, om hjelp til dyret gjelder overfor den som har skadet dyret.</article><article class="changesToParent">Endret ved lover <a href="lov/2013-04-05-12">5 apr 2013 nr. 12</a>, <a href="lov/2022-06-17-69">17 juni 2022 nr. 69</a> (i kraft 1 jan 2023 iflg. <a href="forskrift/2022-06-17-1069">res. 17 juni 2022 nr. 1069</a>).</article></article></section><section class="section" data-name="kap6" id="kapittel-6" data-lovdata-URL="NL/lov/2003-07-04-74/KAPITTEL_6"><h2>Kapittel 6. Sikkerhetstiltak mot problematisk hundehold</h2><article class="legalArticle" data-lovdata-URL="NL/lov/2003-07-04-74/§17" data-name="§17" id="kapittel-6-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Politiets forebyggende virkemidler</span></h3><article class="legalP" id="kapittel-6-paragraf-1-ledd-1">Politiet kan i samsvar med reglene i <a href="lov/1995-08-04-53/§6">politiloven § 6</a> gripe inn overfor hunder og hundeholdere for å ivareta enkeltpersoners eller allmennhetens sikkerhet eller trygghet, eller for å verne andre dyr.</article><article class="legalP" id="kapittel-6-paragraf-1-ledd-2">Politiet kan for øvrig i slike tilfeller blant annet:<ol class="defaultList" type="a"><li data-name="a." value="1"><article class="listArticle" id="kapittel-6-paragraf-1-ledd-2-punkt-1"><article class="legalP" id="kapittel-6-paragraf-1-ledd-2-punkt-1-ledd-1">ta seg inn på privat eiendom eller område</article></article></li><li data-name="b." value="2"><article class="listArticle" id="kapittel-6-paragraf-1-ledd-2-punkt-2"><article class="legalP" id="kapittel-6-paragraf-1-ledd-2-punkt-2-ledd-1">pålegge båndtvang eller tidsbegrenset bruk av munnkurv, men munnkurv må i så fall ikke benyttes i strid med regler om dyrevelferd</article></article></li><li data-name="c." value="3"><article class="listArticle" id="kapittel-6-paragraf-1-ledd-2-punkt-3"><article class="legalP" id="kapittel-6-paragraf-1-ledd-2-punkt-3-ledd-1">forby hunders tilstedeværelse i bestemte områder</article></article></li><li data-name="d." value="4"><article class="listArticle" id="kapittel-6-paragraf-1-ledd-2-punkt-4"><article class="legalP" id="kapittel-6-paragraf-1-ledd-2-punkt-4-ledd-1">gi pålegg om at hunden kun kan luftes av eier, eller av andre navngitte personer over 18 år, eller at hunden ikke må luftes sammen med andre hunder</article></article></li><li data-name="e." value="5"><article class="listArticle" id="kapittel-6-paragraf-1-ledd-2-punkt-5"><article class="legalP" id="kapittel-6-paragraf-1-ledd-2-punkt-5-ledd-1">gi detaljerte pålegg om inngjerding av eiendom der hund oppholder seg</article></article></li><li data-name="f." value="6"><article class="listArticle" id="kapittel-6-paragraf-1-ledd-2-punkt-6"><article class="legalP" id="kapittel-6-paragraf-1-ledd-2-punkt-6-ledd-1">gi andre pålegg eller forbud som gjelder hundeholdet eller sikring av hunder</article></article></li><li data-name="g." value="7"><article class="listArticle" id="kapittel-6-paragraf-1-ledd-2-punkt-7"><article class="legalP" id="kapittel-6-paragraf-1-ledd-2-punkt-7-ledd-1">om nødvendig ta hunder i kortvarig forvaring</article></article></li></ol></article><article class="legalP" id="kapittel-6-paragraf-1-ledd-3">Unnlater hundeholderen å etterkomme pålegg eller forbud, kan politiet for hundeholderens regning sørge for at det nødvendige blir gjort for å ivareta de hensyn som er nevnt i første ledd.</article><article class="legalP" id="kapittel-6-paragraf-1-ledd-4">Politiets vedtak har virkning straks, om ikke annet blir fastsatt.</article><article class="legalP" id="kapittel-6-paragraf-1-ledd-5">Dersom hundeholderen unnlater å etterkomme enkeltvedtak innen fastsatt frist, kan det ilegges tvangsmulkt i form av en engangsmulkt eller løpende dagmulkt. Tvangsmulktens størrelse fastsettes under hensyn til hvor viktig det er at det aktuelle pålegget gjennomføres, og hvilke kostnader dette antas å medføre. Tvangsmulkten kan fastsettes allerede i forbindelse med at pålegget gis, når det er nødvendig at fristen overholdes. Vedtak om tvangsmulkt er tvangsgrunnlag for utlegg. Politiet kan frafalle påløpt tvangsmulkt.</article><article class="legalP" id="kapittel-6-paragraf-1-ledd-6">Kongen kan gi nærmere forskrift om bruk av tvangsmulkt etter femte ledd.</article><article class="legalP" id="kapittel-6-paragraf-1-ledd-7">Dersom en hundeholder gjentatte ganger unnlater å etterkomme vedtak gitt av politiet, eller overtrer bestemmelser om sikring av hund som kan medføre høy risiko, kan politiet pålegge hundeholderen å redusere antallet hunder eller å avvikle hundeholdet innen en gitt frist. Dersom hundeholderen ikke overholder politiets pålegg, kan politiet gjennomføre tiltaket for hundeholderens regning. Så langt det anses praktisk mulig og forsvarlig, bør politiet søke å omplassere eller selge hunden fremfor å avlive den.</article><article class="legalP" id="kapittel-6-paragraf-1-ledd-8">Dersom hunden blir solgt, skal salgssummen utbetales til eieren med fradrag for kostnadene til forvaring av dyret og gjennomføring av salget.</article><article class="changesToParent">Endret ved lov <a href="lov/2022-06-17-69">17 juni 2022 nr. 69</a> (i kraft 1 jan 2023 iflg. <a href="forskrift/2022-06-17-1069">res. 17 juni 2022 nr. 1069</a>).</article></article><article class="legalArticle" data-lovdata-URL="NL/lov/2003-07-04-74/§17a" data-name="§17a" id="kapittel-6-paragraf-2"><h3 class="legalArticleHeader"><span class="legalArticleValue">§ 17 a</span>. <span class="legalArticleTitle">Politiets inngrep ved akutt fare</span></h3><article class="legalP" id="kapittel-6-paragraf-2-ledd-1">Dersom en hund har drept eller påført et menneske betydelig skade eller har angrepet et barn, og fortsatt utgjør en klar fare, kan hunden avlives av politiet der den finnes, dersom hensynet til noens sikkerhet eller allmennhetens trygghet klart tilsier en umiddelbar avliving.</article><article class="legalP" id="kapittel-6-paragraf-2-ledd-2">Vedtak om avliving skal stadfestes skriftlig i etterkant.</article><article class="changesToParent">Tilføyd ved lov <a href="lov/2022-06-17-69">17 juni 2022 nr. 69</a> (i kraft 1 jan 2023 iflg. <a href="forskrift/2022-06-17-1069">res. 17 juni 2022 nr. 1069</a>).</article></article><article class="legalArticle" data-lovdata-URL="NL/lov/2003-07-04-74/§18" data-name="§18" id="kapittel-6-paragraf-3"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Avliving eller omplassering av en hund etter angrep eller skade på menneske når det er nødvendig for å avverge fremtidig risiko</span></h3><article class="legalP" id="kapittel-6-paragraf-3-ledd-1">Politiet kan vedta å avlive en hund som har angrepet eller skadet et menneske, dersom ikke dette fremstår som et uforholdsmessig tiltak. Ved vurderingen skal det særlig legges vekt på:<ol class="defaultList" type="a"><li data-name="a." value="1"><article class="listArticle" id="kapittel-6-paragraf-3-ledd-1-punkt-1"><article class="legalP" id="kapittel-6-paragraf-3-ledd-1-punkt-1-ledd-1">hvilken fare som har vært til stede, blant annet om det er et barn som har vært angrepet</article></article></li><li data-name="b." value="2"><article class="listArticle" id="kapittel-6-paragraf-3-ledd-1-punkt-2"><article class="legalP" id="kapittel-6-paragraf-3-ledd-1-punkt-2-ledd-1">omfang og type av påført skade, blant annet om det er barn som er påført skade, men det økonomiske tapet etter påført skade skal ikke tillegges vekt</article></article></li><li data-name="c." value="3"><article class="listArticle" id="kapittel-6-paragraf-3-ledd-1-punkt-3"><article class="legalP" id="kapittel-6-paragraf-3-ledd-1-punkt-3-ledd-1">hvorvidt den som er blitt angrepet eller skadet, helt eller delvis har provosert et angrep</article></article></li><li data-name="d." value="4"><article class="listArticle" id="kapittel-6-paragraf-3-ledd-1-punkt-4"><article class="legalP" id="kapittel-6-paragraf-3-ledd-1-punkt-4-ledd-1">den risikoen hunden og hundeholdet kan antas å medføre i fremtiden</article></article></li><li data-name="e." value="5"><article class="listArticle" id="kapittel-6-paragraf-3-ledd-1-punkt-5"><article class="legalP" id="kapittel-6-paragraf-3-ledd-1-punkt-5-ledd-1">hundens nytteverdi, men hundens økonomiske verdi skal ikke tillegges vekt</article></article></li><li data-name="f." value="6"><article class="listArticle" id="kapittel-6-paragraf-3-ledd-1-punkt-6"><article class="legalP" id="kapittel-6-paragraf-3-ledd-1-punkt-6-ledd-1">om særskilte forhold ved hundens helse har medvirket til at hunden utøvet uønsket adferd</article></article></li><li data-name="g." value="7"><article class="listArticle" id="kapittel-6-paragraf-3-ledd-1-punkt-7"><article class="legalP" id="kapittel-6-paragraf-3-ledd-1-punkt-7-ledd-1">om det finnes andre tiltak som kan forebygge fremtidig risiko</article></article></li></ol></article><article class="legalP" id="kapittel-6-paragraf-3-ledd-2">Vurdering etter første ledd bokstav f skal utføres av en autorisert veterinær.</article><article class="legalP" id="kapittel-6-paragraf-3-ledd-3">Dersom det anses praktisk mulig og forsvarlig, skal politiet søke å omplassere en hund fremfor å avlive den.</article><article class="legalP" id="kapittel-6-paragraf-3-ledd-4">En hund som har påført et menneske betydelig skade bør normalt avlives.</article><article class="legalP" id="kapittel-6-paragraf-3-ledd-5">Ved avliving av hunden kan hundeholderen tilbys ett samvær med hunden før avliving dersom dette kan gjøres uten å forhindre gjennomføringen av vedtaket eller utgjøre en sikkerhetsrisiko. Kostnader knyttet til hundeholderens tilstedeværelse dekkes av hundeholderen, jf. <a href="lov/2003-07-04-74/§26">§ 26</a>.</article><article class="changesToParent">Endret ved lov <a href="lov/2022-06-17-69">17 juni 2022 nr. 69</a> (i kraft 1 jan 2023 iflg. <a href="forskrift/2022-06-17-1069">res. 17 juni 2022 nr. 1069</a>).</article></article><article class="legalArticle" data-lovdata-URL="NL/lov/2003-07-04-74/§18a" data-name="§18a" id="kapittel-6-paragraf-4"><h3 class="legalArticleHeader"><span class="legalArticleValue">§ 18 a</span>. <span class="legalArticleTitle">Avliving eller omplassering av en hund etter angrep eller skade på tamrein, husdyr, hjortevilt eller annen hund når det er nødvendig for å avverge fremtidig risiko</span></h3><article class="legalP" id="kapittel-6-paragraf-4-ledd-1">Politiet kan vedta å avlive en hund som har jaget og skadet tamrein, husdyr, eller hjortevilt, dersom det ikke fremstår som et uforholdsmessig tiltak. Ved vurderingen skal det særlig legges vekt på:<ol class="defaultList" type="a"><li data-name="a." value="1"><article class="listArticle" id="kapittel-6-paragraf-4-ledd-1-punkt-1"><article class="legalP" id="kapittel-6-paragraf-4-ledd-1-punkt-1-ledd-1">hvilken fare som har vært til stede</article></article></li><li data-name="b." value="2"><article class="listArticle" id="kapittel-6-paragraf-4-ledd-1-punkt-2"><article class="legalP" id="kapittel-6-paragraf-4-ledd-1-punkt-2-ledd-1">omfang og type av påført skade</article></article></li><li data-name="c." value="3"><article class="listArticle" id="kapittel-6-paragraf-4-ledd-1-punkt-3"><article class="legalP" id="kapittel-6-paragraf-4-ledd-1-punkt-3-ledd-1">den risiko hunden og hundeholdet kan antas å medføre i fremtiden</article></article></li><li data-name="d." value="4"><article class="listArticle" id="kapittel-6-paragraf-4-ledd-1-punkt-4"><article class="legalP" id="kapittel-6-paragraf-4-ledd-1-punkt-4-ledd-1">hundens nytteverdi</article></article></li><li data-name="e." value="5"><article class="listArticle" id="kapittel-6-paragraf-4-ledd-1-punkt-5"><article class="legalP" id="kapittel-6-paragraf-4-ledd-1-punkt-5-ledd-1">om det finnes andre tiltak som kan forebygge fremtidig risiko</article></article></li></ol></article><article class="legalP" id="kapittel-6-paragraf-4-ledd-2">Politiet kan også vedta å avlive en hund som ved ensidig angrep har betydelig skadet andre hunder eller kjæledyr, dersom ikke det skadete dyret urettmessig var kommet inn på eiendom som hundeholderen disponerer. Ved vurderingen skal det også legges vekt på:<ol class="defaultList" type="a"><li data-name="a." value="1"><article class="listArticle" id="kapittel-6-paragraf-4-ledd-2-punkt-1"><article class="legalP" id="kapittel-6-paragraf-4-ledd-2-punkt-1-ledd-1">om hunden antas å utgjøre større risiko i fremtiden enn hunder vanligvis gjør</article></article></li><li data-name="b." value="2"><article class="listArticle" id="kapittel-6-paragraf-4-ledd-2-punkt-2"><article class="legalP" id="kapittel-6-paragraf-4-ledd-2-punkt-2-ledd-1">om hunden kan fryktes å angripe og skade samme eiers dyr på nytt</article></article></li></ol></article><article class="legalP" id="kapittel-6-paragraf-4-ledd-3">Dersom det anses praktisk mulig og forsvarlig, skal politiet søke å omplassere en hund fremfor å avlive den.</article><article class="legalP" id="kapittel-6-paragraf-4-ledd-4">Ved avliving av hunden kan hundeholderen tilbys ett samvær med hunden før avliving dersom dette kan gjøres uten å forhindre gjennomføringen av vedtaket eller utgjøre en sikkerhetsrisiko. Kostnader knyttet til hundeholderens tilstedeværelse dekkes av hundeholderen, jf. <a href="lov/2003-07-04-74/§26">§ 26</a>.</article><article class="changesToParent">Tilføyd ved lov <a href="lov/2022-06-17-69">17 juni 2022 nr. 69</a> (i kraft 1 jan 2023 iflg. <a href="forskrift/2022-06-17-1069">res. 17 juni 2022 nr. 1069</a>).</article></article><article class="legalArticle" data-lovdata-URL="NL/lov/2003-07-04-74/§19" data-name="§19" id="kapittel-6-paragraf-5"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Farlige hunder</span></h3><article class="legalP" id="kapittel-6-paragraf-5-ledd-1">Det er forbudt å holde eller innføre hunder som<ol class="defaultList" type="a"><li data-name="a." value="1"><article class="listArticle" id="kapittel-6-paragraf-5-ledd-1-punkt-1"><article class="legalP" id="kapittel-6-paragraf-5-ledd-1-punkt-1-ledd-1">er gitt trening i eller for å angripe eller forsvare seg eller hundeholderen mot mennesker,</article></article></li><li data-name="b." value="2"><article class="listArticle" id="kapittel-6-paragraf-5-ledd-1-punkt-2"><article class="legalP" id="kapittel-6-paragraf-5-ledd-1-punkt-2-ledd-1">er gitt trening i eller for å angripe andre hunder, eller</article></article></li><li data-name="c." value="3"><article class="listArticle" id="kapittel-6-paragraf-5-ledd-1-punkt-3"><article class="legalP" id="kapittel-6-paragraf-5-ledd-1-punkt-3-ledd-1">enkelthunder som fremstår som spesielt aggressive, kampvillige eller med andre sterkt uønskede egenskaper eller fremtreden, slik at de kan være farlige for mennesker eller dyr.</article></article></li></ol></article><article class="legalP" id="kapittel-6-paragraf-5-ledd-2">Er det tvil om en hund går inn under første ledd bokstav c, kan politiet ta hunden i forvaring og kreve at hundeholderen bekoster og medvirker ved en kyndig undersøkelse av hundens adferd for å avklare om den er vel avbalansert eller har en lav terskel for aggresjon eller andre farlige egenskaper mv. Dersom ikke hundeholderen følger opp innen en rimelig frist satt av politiet, regnes hunden for å gå inn under første ledd bokstav c.</article><article class="legalP" id="kapittel-6-paragraf-5-ledd-3">Hunder som blir avlet, innført eller holdt i strid med regler i eller i medhold av denne paragraf, kan avlives eller pålegges utført av riket ved vedtak av politiet.</article><article class="legalP" id="kapittel-6-paragraf-5-ledd-4">Ved avliving av hunden kan hundeholderen tilbys ett samvær med hunden før avliving dersom dette kan gjøres uten å forhindre gjennomføringen av vedtaket eller utgjøre en sikkerhetsrisiko. Kostnader knyttet til hundeholderens tilstedeværelse dekkes av hundeholderen, jf. <a href="lov/2003-07-04-74/§26">§ 26</a>.</article><article class="legalP" id="kapittel-6-paragraf-5-ledd-5">Kongen kan gi forskrift om forbud mot å holde, avle eller innføre farlige hunder, eller å innføre sæd eller embryo fra farlige hunder. Forskriften kan sette krav til dokumentasjon av hundens rase eller type. Med farlige hunder menes her hunder eller hundetyper som på grunn av en kombinasjon av mentale og fysiske egenskaper og evne til å påføre stor skade, utgjør en fare for mennesker eller dyr.</article><article class="changesToParent">Endret ved lover <a href="lov/2022-06-17-69">17 juni 2022 nr. 69</a> (i kraft 1 jan 2023 iflg. <a href="forskrift/2022-06-17-1069">res. 17 juni 2022 nr. 1069</a>), <a href="lov/2023-06-16-66">16 juni 2023 nr. 66</a>.</article></article><article class="legalArticle" data-lovdata-URL="NL/lov/2003-07-04-74/§20" data-name="§20" id="kapittel-6-paragraf-6"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Unntak fra reglene i § 19</span></h3><article class="legalP" id="kapittel-6-paragraf-6-ledd-1">En hund omfattes ikke av <a href="lov/2003-07-04-74/§19">§ 19</a> første ledd bokstav a eller b hvis den er trent av politiet eller i særlige tilfelle av andre med politiets tillatelse, eller er innført i riket med politiets tillatelse.</article><article class="legalP" id="kapittel-6-paragraf-6-ledd-2">En hund omfattes ikke av <a href="lov/2003-07-04-74/§19">§ 19</a> første ledd bokstav a hvis den er lovlig trent av en hundeorganisasjon med tillatelse fra politiet. Hunden kan ikke selges eller omplasseres uten politiets tillatelse.</article><article class="legalP" id="kapittel-6-paragraf-6-ledd-3">En hund omfattes heller ikke av <a href="lov/2003-07-04-74/§19">§ 19</a> første ledd bokstav a hvis den er lovlig trent i samsvar med vilkår fastsatt ved forskrift med hjemmel i femte ledd.</article><article class="legalP" id="kapittel-6-paragraf-6-ledd-4">Blir en hund trent uten tillatelse etter andre eller tredje ledd, kan den avlives etter vedtak av politiet. Hvis en hund som er omfattet av unntaket etter andre eller tredje ledd, angriper eller skader et menneske, gjelder <a href="lov/2003-07-04-74/§18">§ 18</a>.</article><article class="legalP" id="kapittel-6-paragraf-6-ledd-5">Kongen kan fastsette forskrift om unntak fra forbudet i <a href="lov/2003-07-04-74/§19">§ 19</a> første ledd bokstav a og vilkår for slike unntak.</article><article class="changesToParent">Endret ved lover <a href="lov/2022-06-17-69">17 juni 2022 nr. 69</a> (i kraft 1 jan 2023 iflg. <a href="forskrift/2022-06-17-1069">res. 17 juni 2022 nr. 1069</a>), <a href="lov/2023-06-16-66">16 juni 2023 nr. 66</a>.</article></article><article class="legalArticle" data-lovdata-URL="NL/lov/2003-07-04-74/§21" data-name="§21" id="kapittel-6-paragraf-7"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Krav til godkjenning for å ha å gjøre med bestemte hundetyper</span></h3><article class="legalP" id="kapittel-6-paragraf-7-ledd-1">Kongen kan i forskrift sette vilkår for å innføre, holde eller drive avl med bestemte hundetyper eller blandinger av bestemte hundetyper. I forskriften kan det settes krav om godkjenning og om krav til avlagte prøver eller tester, om skjerpet båndtvang, begrensning i antall hunder, hundeholderens alder, vandel, ansvarsforsikring, og gebyr for å dekke kostnader mv. Setter forskriften krav om godkjenning, kan myndighet til å gi godkjenning delegeres til en privat organisasjon.</article><article class="changesToParent">Endret ved lov <a href="lov/2022-06-17-69">17 juni 2022 nr. 69</a> (i kraft 1 jan 2023 iflg. <a href="forskrift/2022-06-17-1069">res. 17 juni 2022 nr. 1069</a>).</article></article><article class="legalArticle" data-lovdata-URL="NL/lov/2003-07-04-74/§22" data-name="§22" id="kapittel-6-paragraf-8"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Forbud mot at en person skal kunne ha med hund å gjøre</span></h3><article class="legalP" id="kapittel-6-paragraf-8-ledd-1">Politiet kan ved enkeltvedtak forby en hundeholder å ha med hund å gjøre<ol class="defaultList" type="a"><li data-name="a." value="1"><article class="listArticle" id="kapittel-6-paragraf-8-ledd-1-punkt-1"><article class="legalP" id="kapittel-6-paragraf-8-ledd-1-punkt-1-ledd-1">når hundeholderens hund blir vedtatt avlivet, omplassert eller utført fra riket etter <a href="lov/2003-07-04-74/§18">§§ 18</a>, <a href="lov/2003-07-04-74/§19">19</a>, <a href="lov/2003-07-04-74/§20">20</a>, eller <a href="lov/2003-07-04-74/§21">§ 21</a>, jf. <a href="lov/2003-07-04-74/§24">§ 24</a></article></article></li><li data-name="b." value="2"><article class="listArticle" id="kapittel-6-paragraf-8-ledd-1-punkt-2"><article class="legalP" id="kapittel-6-paragraf-8-ledd-1-punkt-2-ledd-1">dersom pålegg fra politiet etter <a href="lov/2003-07-04-74/§17">§ 17</a> ikke er fulgt opp</article></article></li><li data-name="c." value="3"><article class="listArticle" id="kapittel-6-paragraf-8-ledd-1-punkt-3"><article class="legalP" id="kapittel-6-paragraf-8-ledd-1-punkt-3-ledd-1">dersom politiet har avlivet eller omplassert hundeholderens hund etter <a href="lov/2003-07-04-74/§17">§§ 17</a> og <a href="lov/2003-07-04-74/§17a">17 a</a></article></article></li><li data-name="d." value="4"><article class="listArticle" id="kapittel-6-paragraf-8-ledd-1-punkt-4"><article class="legalP" id="kapittel-6-paragraf-8-ledd-1-punkt-4-ledd-1">dersom hundeholderens hund har angrepet et menneske, og hunden ble avlivet på stedet etter <a href="lov/2003-07-04-74/§14">§ 14</a></article></article></li><li data-name="e." value="5"><article class="listArticle" id="kapittel-6-paragraf-8-ledd-1-punkt-5"><article class="legalP" id="kapittel-6-paragraf-8-ledd-1-punkt-5-ledd-1">dersom personen har trent en hund for angrep på eller forsvar mot mennesker i strid med loven eller i forskrift gitt i medhold av loven</article></article></li><li data-name="f." value="6"><article class="listArticle" id="kapittel-6-paragraf-8-ledd-1-punkt-6"><article class="legalP" id="kapittel-6-paragraf-8-ledd-1-punkt-6-ledd-1">dersom personen har latt en hund delta i hundekamp eller har trent en hund for dette</article></article></li></ol></article><article class="legalP" id="kapittel-6-paragraf-8-ledd-2">Forbud etter første ledd kan bare bli satt dersom personens hundehold ikke anses å ha vært sikkerhetsmessig forsvarlig, eller dersom forbudet må anses nødvendig for å bedre allmennhetens eller enkeltpersoners sikkerhet.</article><article class="legalP" id="kapittel-6-paragraf-8-ledd-3">En person som dømmes til straff av fengsel for et lovbrudd som innbefatter bruk av vold eller truende adferd, kan ved dommen forbys å ha med hunder å gjøre. Forbud skal bli satt dersom en hund er brukt til lovbruddet.</article><article class="legalP" id="kapittel-6-paragraf-8-ledd-4">Den som er forbudt å ha med hund å gjøre, kan ikke eie, besitte eller ha ansvar eller medansvar for eller hånd om en hund for kortere eller lengre tid.</article><article class="legalP" id="kapittel-6-paragraf-8-ledd-5">Forbudet kan begrenses til å gjelde for nærmere bestemte hundetyper eller hunder over en viss størrelse.</article><article class="legalP" id="kapittel-6-paragraf-8-ledd-6">Politiet kan ta hånd om, omplassere, selge eller om nødvendig avlive en hund dersom noen har å gjøre med hunden i strid med et endelig forbud etter denne paragrafen.</article><article class="legalP" id="kapittel-6-paragraf-8-ledd-7">Forbudet skal gjelde for to år, men kan ved grove brudd fastsettes for en lengre periode.</article><article class="legalP" id="kapittel-6-paragraf-8-ledd-8">Dersom forbudet ikke overholdes, ilegges et varig forbud. Ved nye brudd, jf. første ledd etter at første forbud er utløpt, ilegges også et varig forbud.</article><article class="changesToParent">Endret ved lover <a href="lov/2015-06-19-65">19 juni 2015 nr. 65</a> (ikr. 1 okt 2015), <a href="lov/2022-06-17-69">17 juni 2022 nr. 69</a> (i kraft 1 jan 2023 iflg. <a href="forskrift/2022-06-17-1069">res. 17 juni 2022 nr. 1069</a>).</article></article><article class="legalArticle" data-lovdata-URL="NL/lov/2003-07-04-74/§23" data-name="§23" id="kapittel-6-paragraf-9"><h3 class="legalArticleHeader"><span class="legalArticleValue" data-legalArea="11.04">§ 23</span>. <span class="legalArticleTitle">Behandling av personopplysninger</span></h3><article class="legalP" id="kapittel-6-paragraf-9-ledd-1">Politiet kan behandle personopplysninger, herunder personopplysninger som nevnt i <a href="lov/2018-06-15-38/gdpr/a9">personvernforordningen artikkel 9</a> og <a href="lov/2018-06-15-38/gdpr/a10">10</a>, når dette er nødvendig for å utøve myndighet eller utføre andre oppgaver etter loven her.</article><article class="legalP" id="kapittel-6-paragraf-9-ledd-2">Kongen kan gi forskrift om behandlingen, blant annet om formålet med behandlingen, behandlingsansvar, hvilke personopplysninger som kan behandles, hvem det kan behandles personopplysninger om, bruk av automatiserte avgjørelser, adgangen til viderebehandling, utlevering, registerføring og tilgang til registre.</article><article class="changesToParent">Endret ved lov <a href="lov/2022-06-17-69">17 juni 2022 nr. 69</a> (i kraft 1 jan 2023 iflg. <a href="forskrift/2022-06-17-1069">res. 17 juni 2022 nr. 1069</a>).</article></article></section><section class="section" data-name="kap7" id="kapittel-7" data-lovdata-URL="NL/lov/2003-07-04-74/KAPITTEL_7"><h2>Kapittel 7. Administrative virkemidler, straff og erstatningsansvar</h2><article class="changesToParent">Overskrift endret ved lov <a href="lov/2022-06-17-69">17 juni 2022 nr. 69</a> (i kraft 1 jan 2023 iflg. <a href="forskrift/2022-06-17-1069">res. 17 juni 2022 nr. 1069</a>).</article><article class="legalArticle" data-lovdata-URL="NL/lov/2003-07-04-74/§24" data-name="§24" id="kapittel-7-paragraf-1"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Politiets forvaring av hund</span></h3><article class="legalP" id="kapittel-7-paragraf-1-ledd-1">Politiet kan om nødvendig ta hånd om en hund dersom<ol class="defaultList" type="a"><li data-name="a." value="1"><article class="listArticle" id="kapittel-7-paragraf-1-ledd-1-punkt-1"><article class="legalP" id="kapittel-7-paragraf-1-ledd-1-punkt-1-ledd-1">vilkårene i <a href="lov/2003-07-04-74/§10">§ 10</a> er til stede.</article></article></li><li data-name="b." value="2"><article class="listArticle" id="kapittel-7-paragraf-1-ledd-1-punkt-2"><article class="legalP" id="kapittel-7-paragraf-1-ledd-1-punkt-2-ledd-1">vilkårene i <a href="lov/2003-07-04-74/§18">§§ 18</a>, <a href="lov/2003-07-04-74/§18a">18 a</a>, <a href="lov/2003-07-04-74/§19">19</a> eller <a href="lov/2003-07-04-74/§20">20</a> er til stede,</article></article></li><li data-name="c." value="3"><article class="listArticle" id="kapittel-7-paragraf-1-ledd-1-punkt-3"><article class="legalP" id="kapittel-7-paragraf-1-ledd-1-punkt-3-ledd-1">hunden blir holdt, brukt eller satt i avl i strid med bestemmelser gitt i medhold av <a href="lov/2003-07-04-74/§21">§ 21</a>.</article></article></li></ol></article><article class="legalP" id="kapittel-7-paragraf-1-ledd-2">Har politiet tatt hånd om hunden etter hjemler i denne lov, kan den holdes i forvaring inntil saken om salg, omplassering, utførsel eller avliving er endelig avgjort.</article><article class="changesToParent">Endret ved lov <a href="lov/2022-06-17-69">17 juni 2022 nr. 69</a> (i kraft 1 jan 2023 iflg. <a href="forskrift/2022-06-17-1069">res. 17 juni 2022 nr. 1069</a>).</article></article><article class="legalArticle" data-lovdata-URL="NL/lov/2003-07-04-74/§24a" data-name="§24a" id="kapittel-7-paragraf-2"><h3 class="legalArticleHeader"><span class="legalArticleValue">§ 24 a</span>. <span class="legalArticleTitle">Overtredelsesgebyr</span></h3><article class="legalP" id="kapittel-7-paragraf-2-ledd-1">Kongen kan i forskrift gi nærmere bestemmelser om overtredelsesgebyr ved forsettlig eller uaktsomt brudd på lovens båndtvangsbestemmelser i <a href="lov/2003-07-04-74/§6">§ 6</a> første ledd, ved forsettlig eller uaktsomt brudd på forskrifter om båndtvang gitt med hjemmel i <a href="lov/2003-07-04-74/§6">§ 6</a> andre ledd og <a href="lov/2003-07-04-74/§7">§ 7</a>, eller ved forsettlig eller uaktsomt brudd på bestemmelser gitt med hjemmel i <a href="lov/2003-07-04-74/§11">§§ 11</a>, <a href="lov/2003-07-04-74/§12">12</a> og <a href="lov/2003-07-04-74/§13">13</a>.</article><article class="legalP" id="kapittel-7-paragraf-2-ledd-2">I forskriften skal det fastsettes nærmere bestemmelser om beregning av overtredelsesgebyr.</article><article class="legalP" id="kapittel-7-paragraf-2-ledd-3">Kongen kan i forskrift også gi nærmere bestemmelser om at andre offentlige myndigheter enn politiet, herunder kommunene, kan føre tilsyn med og utstede gebyr for overtredelse av bestemmelsene nevnt i første ledd.</article><article class="legalP" id="kapittel-7-paragraf-2-ledd-4">Vedtak om overtredelsesgebyr er tvangsgrunnlag for utlegg.</article><article class="changesToParent">Tilføyd ved lov <a href="lov/2022-06-17-69">17 juni 2022 nr. 69</a> (i kraft 1 jan 2023 iflg. <a href="forskrift/2022-06-17-1069">res. 17 juni 2022 nr. 1069</a>).</article></article><article class="legalArticle" data-lovdata-URL="NL/lov/2003-07-04-74/§25" data-name="§25" id="kapittel-7-paragraf-3"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Saksbehandling, overprøving og iverksetting av vedtak</span></h3><article class="legalP" id="kapittel-7-paragraf-3-ledd-1">Politiets vedtak etter loven er enkeltvedtak etter <a href="lov/1967-02-10">forvaltningsloven</a>. Vedtak kan påklages til Politidirektoratet, jf. <a href="lov/1967-02-10/kapv">forvaltningsloven kapittel V</a>. Blir vedtaket brakt inn for domstolen, kan retten prøve alle sider av saken.</article><article class="legalP" id="kapittel-7-paragraf-3-ledd-2">Om utsatt iverksetting ved klage gjelder <a href="lov/1967-02-10/§42">forvaltningsloven § 42</a>. Politiet kan alltid kreve at klageren løpende og til rett tid betaler kostnadene ved forvaring, jf. <a href="lov/2003-07-04-74/§26">§ 26</a>.</article><article class="legalP" id="kapittel-7-paragraf-3-ledd-3">Politiet sørger for at avliving skjer. Den skal foregå etter reglene i <a href="lov/2009-06-19-97">lov om dyrevelferd</a>.</article><article class="changesToParent">Endret ved lover <a href="lov/2013-04-05-12">5 apr 2013 nr. 12</a>, <a href="lov/2022-06-17-69">17 juni 2022 nr. 69</a> (i kraft 1 jan 2023 iflg. <a href="forskrift/2022-06-17-1069">res. 17 juni 2022 nr. 1069</a>).</article></article><article class="legalArticle" data-lovdata-URL="NL/lov/2003-07-04-74/§26" data-name="§26" id="kapittel-7-paragraf-4"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Ansvar for kostnader</span></h3><article class="legalP" id="kapittel-7-paragraf-4-ledd-1">Tiltak etter <a href="lov/2003-07-04-74">hundeloven</a> kan gjennomføres for hundeholderens regning.</article><article class="legalP" id="kapittel-7-paragraf-4-ledd-2">Der vedtak om avliving kjennes ugyldig i retten, skal staten stå for 70 prosent av oppstallingskostnader knyttet til forvaring.</article><article class="legalP" id="kapittel-7-paragraf-4-ledd-3">Politiets krav etter reglene i første ledd er tvangsgrunnlag for utlegg.</article><article class="legalP" id="kapittel-7-paragraf-4-ledd-4">Kongen kan gi forskrift om ansvar for kostnader.</article><article class="changesToParent">Endret ved lov <a href="lov/2022-06-17-69">17 juni 2022 nr. 69</a> (i kraft 1 jan 2023 iflg. <a href="forskrift/2022-06-17-1069">res. 17 juni 2022 nr. 1069</a>).</article></article><article class="legalArticle" data-lovdata-URL="NL/lov/2003-07-04-74/§27" data-name="§27" id="kapittel-7-paragraf-5"><h3 class="legalArticleHeader"><span class="legalArticleValue" data-legalArea="05.06">§ 27</span>. <span class="legalArticleTitle">Erstatningsansvar</span></h3><article class="legalP" id="kapittel-7-paragraf-5-ledd-1">Om erstatningsansvar for skade voldt av hund gjelder det som følger av andre lovfestede og ulovfestede regler, bl.a. <a href="lov/1969-06-13-26/§1-5">skadeserstatningsloven § 1-5</a> om ansvar for dyr og <a href="lov/2007-06-15-40/§66">reindriftsloven § 66</a> om hunder.</article><article class="changesToParent">Endret ved lover <a href="lov/2007-06-15-40">15 juni 2007 nr. 40</a> (ikr. 1 juli 2007 iflg. <a href="forskrift/2007-06-15-627">res. 15 juni 2007 nr. 627</a>), <a href="lov/2022-06-17-69">17 juni 2022 nr. 69</a> (i kraft 1 jan 2023 iflg. <a href="forskrift/2022-06-17-1069">res. 17 juni 2022 nr. 1069</a>).</article></article><article class="legalArticle" data-lovdata-URL="NL/lov/2003-07-04-74/§28" data-name="§28" id="kapittel-7-paragraf-6"><h3 class="legalArticleHeader"><span class="legalArticleValue" data-legalArea="31.16">§ 28</span>. <span class="legalArticleTitle">Straff</span></h3><article class="legalP" id="kapittel-7-paragraf-6-ledd-1">Med bøter straffes en hundeholder som forsettlig eller uaktsomt overtrer <a href="lov/2003-07-04-74/§4">§§ 4</a>–7 jf. <a href="lov/2003-07-04-74/§9">§ 9</a> eller forskrifter eller enkeltvedtak etter <a href="lov/2003-07-04-74/§6">§§ 6</a>, <a href="lov/2003-07-04-74/§7">7</a>, <a href="lov/2003-07-04-74/§11">11</a>, <a href="lov/2003-07-04-74/§12">12</a>. Kongen kan gi nærmere bestemmelser om botens størrelse.</article><article class="legalP" id="kapittel-7-paragraf-6-ledd-2">Med bøter eller fengsel inntil seks måneder straffes en hundeholder som forsettlig eller uaktsomt har unnlatt å forebygge eller avverge at hunden rettsstridig<ol class="defaultList" type="a"><li data-name="a." value="1"><article class="listArticle" id="kapittel-7-paragraf-6-ledd-2-punkt-1"><article class="legalP" id="kapittel-7-paragraf-6-ledd-2-punkt-1-ledd-1">angriper eller skader person,</article></article></li><li data-name="b." value="2"><article class="listArticle" id="kapittel-7-paragraf-6-ledd-2-punkt-2"><article class="legalP" id="kapittel-7-paragraf-6-ledd-2-punkt-2-ledd-1">jager, angriper eller skader dyr.</article></article></li></ol></article><article class="legalP" id="kapittel-7-paragraf-6-ledd-3">Ved angrep på hjortevilt regnes grunneier, jakt- eller fangstberettiget i området og viltorganene som fornærmet.</article><article class="legalP" id="kapittel-7-paragraf-6-ledd-4">Med bøter eller fengsel inntil seks måneder og bot straffes den som forsettlig eller uaktsomt<ol class="defaultList" type="a"><li data-name="a." value="1"><article class="listArticle" id="kapittel-7-paragraf-6-ledd-4-punkt-1"><article class="legalP" id="kapittel-7-paragraf-6-ledd-4-punkt-1-ledd-1">unnlater å etterkomme pålegg og forbud nedlagt av politiet i samsvar med lovens <a href="lov/2003-07-04-74/§17">§ 17</a>, eller</article></article></li><li data-name="b." value="2"><article class="listArticle" id="kapittel-7-paragraf-6-ledd-4-punkt-2"><article class="legalP" id="kapittel-7-paragraf-6-ledd-4-punkt-2-ledd-1">overtrer forbud gitt ved <a href="lov/2003-07-04-74/§19">§§ 19</a>, <a href="lov/2003-07-04-74/§21">21</a>, <a href="lov/2003-07-04-74/§22">22</a> eller ved forskrifter eller enkeltvedtak gitt etter disse bestemmelsene.</article></article></li></ol><p class="leddfortsettelse">På samme måte straffes forsøk.</p></article><article class="changesToParent">Endret ved lover <a href="lov/2015-06-19-65">19 juni 2015 nr. 65</a> (ikr. 1 okt 2015), <a href="lov/2022-06-17-69">17 juni 2022 nr. 69</a> (i kraft 1 jan 2023 iflg. <a href="forskrift/2022-06-17-1069">res. 17 juni 2022 nr. 1069</a>).</article></article></section><section class="section" data-name="kap8" id="kapittel-8" data-lovdata-URL="NL/lov/2003-07-04-74/KAPITTEL_8"><h2>Kapittel 8. (Opphevet)</h2><article class="changesToParent">Opphevet ved lov <a href="lov/2023-06-16-66">16 juni 2023 nr. 66</a>.</article><article class="legalArticle" data-lovdata-URL="NL/lov/2003-07-04-74/§29" data-name="§29" id="kapittel-8-paragraf-1"><h3 class="legalArticleHeader"><span class="legalArticleValue" data-legalArea="32.04">§ 29</span>. <span class="legalArticleTitle">(Opphevet)</span></h3><article class="changesToParent">Opphevet ved lov <a href="lov/2023-06-16-66">16 juni 2023 nr. 66</a>.</article></article></section><section class="section" data-name="kap9" id="kapittel-9" data-lovdata-URL="NL/lov/2003-07-04-74/KAPITTEL_9"><h2>Kapittel 9. Ikraftsetting. Oppheving og endring av andre lover. Overgangsregler</h2><article class="legalArticle" data-lovdata-URL="NL/lov/2003-07-04-74/§30" data-name="§30" id="kapittel-9-paragraf-1"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Ikraftsetting</span></h3><article class="legalP" id="kapittel-9-paragraf-1-ledd-1">Loven trer i kraft 1. januar 2004.</article></article><article class="legalArticle" data-lovdata-URL="NL/lov/2003-07-04-74/§31" data-name="§31" id="kapittel-9-paragraf-2"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Endringer i annen lovgivning</span></h3><article class="legalP" id="kapittel-9-paragraf-2-ledd-1">Når loven trer i kraft, endres andre lover slik: – – –</article></article><article class="legalArticle" data-lovdata-URL="NL/lov/2003-07-04-74/§32" data-name="§32" id="kapittel-9-paragraf-3"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Eldre forskrifter</span></h3><article class="legalP" id="kapittel-9-paragraf-3-ledd-1">Forskrifter gitt med hjemmel i <a href="lov/1991-07-04-48">lov 4. juli 1991 nr. 48</a> om forbud mot innførsel, hold og avl av farlige hunder gjelder til de blir opphevet av Kongen.</article><article class="legalP" id="kapittel-9-paragraf-3-ledd-2">Forskrifter om hunder og hundehold gitt med hjemmel i andre bestemmelser som blir opphevet eller endret ved <a href="lov/2003-07-04-74/§31">§ 31</a>, gjelder til og med 31. desember 2006. Bestemmelser i slike forskrifter bortfaller tidligere dersom<ol class="defaultList" type="a"><li data-name="a." value="1"><article class="listArticle" id="kapittel-9-paragraf-3-ledd-2-punkt-1"><article class="legalP" id="kapittel-9-paragraf-3-ledd-2-punkt-1-ledd-1">loven her ikke gir noen instans hjemmel til å gi en bestemmelse med det aktuelle innhold,</article></article></li><li data-name="b." value="2"><article class="listArticle" id="kapittel-9-paragraf-3-ledd-2-punkt-2"><article class="legalP" id="kapittel-9-paragraf-3-ledd-2-punkt-2-ledd-1">det blir fastsatt en bestemmelse med hjemmel i loven her som strider mot den eldre bestemmelsen, eller</article></article></li><li data-name="c." value="3"><article class="listArticle" id="kapittel-9-paragraf-3-ledd-2-punkt-3"><article class="legalP" id="kapittel-9-paragraf-3-ledd-2-punkt-3-ledd-1">bestemmelsen blir opphevet av det organ som har vedtatt den.</article></article></li></ol></article></article><article class="legalArticle" data-lovdata-URL="NL/lov/2003-07-04-74/§33" data-name="§33" id="kapittel-9-paragraf-4"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Enkeltvedtak etter eldre lovgivning</span></h3><article class="legalP" id="kapittel-9-paragraf-4-ledd-1">Dressurområder for hunder som er lagt ut etter <a href="lov/1981-05-29-38/§55">viltloven § 55</a>, består for den tid som ble bestemt av den instans som samtykket i å legge ut området.</article><article class="legalP" id="kapittel-9-paragraf-4-ledd-2">Andre enkeltvedtak truffet med hjemmel i bestemmelser som blir opphevet ved <a href="lov/2003-07-04-74/§31">§§ 31</a> og <a href="lov/2003-07-04-74/§32">32</a>, bortfaller når hjemmelen bortfaller dersom ikke hundeloven gir adgang til å treffe slike vedtak. Gjør den det, gjelder vedtaket inntil saken er blitt behandlet på ny av politiet eller annet forvaltningsorgan som kan treffe vedtaket etter loven her.</article></article></section></main></body></html>