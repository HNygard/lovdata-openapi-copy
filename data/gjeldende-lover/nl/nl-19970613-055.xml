<!DOCTYPE html><html lang="no"><head><title>Lov om serveringsvirksomhet (serveringsloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1997-06-13-55</dd><dt class="dokid">DokumentID</dt><dd class="dokid">NL/lov/1997-06-13-55</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">1998-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-10-01</dd><dt class="lastChangedBy">Sist endret ved</dt><dd class="lastChangedBy"><a href="lov/2009-06-19-85">lov/2009-06-19-85</a> fra 2023-10-01, <a href="lov/2021-05-07-34">lov/2021-05-07-34</a> fra 2021-06-01</dd><dt class="changesToDocuments">Endrer</dt><dd class="changesToDocuments"><ul><li><a href="lov/1983-06-03-52">lov/1983-06-03-52</a></li></ul></dd><dt class="legalArea">Rettsområde</dt><dd class="legalArea"><ul><li><a href="legal-areas/23" title="Næringsrett">Næringsrett</a> &gt; <a href="legal-areas/23.03" title="Hotell og servering">Hotell og servering</a></li></ul></dd><dt class="lastupdated">Rettet</dt><dd class="lastupdated">2021-07-07 (faglige fotnoter fjernet, UU-tilpasset)</dd><dt class="titleShort">Korttittel</dt><dd class="titleShort">Serveringsloven</dd><dt class="title">Tittel</dt><dd class="title">Lov om serveringsvirksomhet (serveringsloven)</dd><dt class="miscInformation">Annet om dokumentet</dt><dd class="miscInformation">Jf. <i>tidligere</i> <a href="lov/1983-06-03-52">lover 3 juni 1983 nr. 52</a>, <a href="lov/1957-04-05-3">5 apr 1957 nr. 3</a>.</dd><dt class="refid">RefID</dt><dd class="refid">lov/1997-06-13-55</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om serveringsvirksomhet (serveringsloven)</a><ul class="tocSubUl"><li><a href="#kapittel-1" data-child-interval="§§ 1 – 2">Kapittel 1. Lovens formål og virkeområde</a><ul class="tocSubUl"><li><a href="#kapittel-1-paragraf-1">§ 1. Lovens formål</a></li><li><a href="#kapittel-1-paragraf-2">§ 2. Lovens virkeområde</a></li></ul></li><li><a href="#kapittel-2" data-child-interval="§§ 3 – 11">Kapittel 2. Tillatelse til å etablere serveringssted</a><ul class="tocSubUl"><li><a href="#kapittel-2-paragraf-1">§ 3. Bevilling</a></li><li><a href="#kapittel-2-paragraf-2">§ 4. Daglig leder</a></li><li><a href="#kapittel-2-paragraf-3">§ 5. Krav om etablererprøve</a></li><li><a href="#kapittel-2-paragraf-4">§ 6. Krav til vandel</a></li><li><a href="#kapittel-2-paragraf-5">§ 7. Konsolidering av eierandeler</a></li><li><a href="#kapittel-2-paragraf-6">§ 8. Krav til søknaden</a></li><li><a href="#kapittel-2-paragraf-7">§ 9. Innhenting av uttalelser</a></li><li><a href="#kapittel-2-paragraf-8">§ 10. Behandlingsfrist</a></li><li><a href="#kapittel-2-paragraf-9">§ 11. Opplysnings- og meldeplikt</a></li></ul></li><li><a href="#kapittel-3" data-child-interval="§§ 12 – 16">Kapittel 3. Krav til drift av serveringssted</a><ul class="tocSubUl"><li><a href="#kapittel-3-paragraf-1">§ 12. Krav som skal være oppfylt i driftsfasen</a></li><li><a href="#kapittel-3-paragraf-2">§ 13. Kontroll</a></li><li><a href="#kapittel-3-paragraf-3">§ 14. Melding om endringer ved serveringsstedet</a></li><li><a href="#kapittel-3-paragraf-4">§ 15. Åpningstider</a></li><li><a href="#kapittel-3-paragraf-5">§ 16. Ordensvakter og bortvisning av gjester</a></li></ul></li><li><a href="#kapittel-4" data-child-interval="§§ 17 – 21">Kapittel 4. Midlertidig stenging av serveringssted, suspensjon, tilbakekalling av bevilling og straff</a><ul class="tocSubUl"><li><a href="#kapittel-4-paragraf-1">§ 17. Politiets adgang til midlertidig stenging av serveringssted</a></li><li><a href="#kapittel-4-paragraf-2">§ 18. Suspensjon av bevilling</a></li><li><a href="#kapittel-4-paragraf-3">§ 19. Tilbakekall av serveringsbevilling</a></li><li><a href="#kapittel-4-paragraf-4">§ 20. Politiets stenging av serveringssted</a></li><li><a href="#kapittel-4-paragraf-5">§ 21. Straff</a></li></ul></li><li><a href="#kapittel-5" data-child-interval="§§ 22 – 25">Kapittel 5. Overdragelse av serveringssted, konkurs, død og innstilt drift</a><ul class="tocSubUl"><li><a href="#kapittel-5-paragraf-1">§ 22. Overdragelse av serveringssted</a></li><li><a href="#kapittel-5-paragraf-2">§ 23. Bortfall av bevilling ved konkurs</a></li><li><a href="#kapittel-5-paragraf-3">§ 24. Bortfall av bevilling ved død</a></li><li><a href="#kapittel-5-paragraf-4">§ 25. Bortfall av bevilling ved innstilt eller manglende drift</a></li></ul></li><li><a href="#kapittel-6" data-child-interval="§§ 26 – 29">Kapittel 6. Forskjellige bestemmelser</a><ul class="tocSubUl"><li><a href="#kapittel-6-paragraf-1">§ 26. Tilbakeholdsrett</a></li><li><a href="#kapittel-6-paragraf-2">§ 27. Klage</a></li><li><a href="#kapittel-6-paragraf-3">§ 28. Lovens ikrafttredelse</a></li><li><a href="#kapittel-6-paragraf-4">§ 29. Overgangsbestemmelse</a></li></ul></li></ul></li></ul></dd></dl></header><main class="documentBody" data-lovdata-URL="NL/lov/1997-06-13-55" id="dokument"><h1>Lov om serveringsvirksomhet (serveringsloven)</h1><section class="section" data-name="kap1" id="kapittel-1" data-lovdata-URL="NL/lov/1997-06-13-55/KAPITTEL_1"><h2>Kapittel 1. Lovens formål og virkeområde</h2><article class="legalArticle" data-lovdata-URL="NL/lov/1997-06-13-55/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Lovens formål</span></h3><article class="legalP" id="kapittel-1-paragraf-1-ledd-1">Lovens formål er å sikre forsvarlig drift av serveringssteder av hensyn til næringen, gjestene og samfunnet for øvrig. Loven skal bidra til å gi serveringssteder stabile og forutsigbare rammevilkår og til å hindre illojal konkurranse.</article></article><article class="legalArticle" data-lovdata-URL="NL/lov/1997-06-13-55/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue" data-legalArea="32.04">§ 2</span>. <span class="legalArticleTitle">Lovens virkeområde</span></h3><article class="legalP" id="kapittel-1-paragraf-2-ledd-1">Loven gjelder etablering og drift av alle serveringssteder der det foregår servering av mat og/eller drikke og hvor forholdene ligger til rette for fortæring på stedet.</article><article class="legalP" id="kapittel-1-paragraf-2-ledd-2">Loven gjelder ikke for:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-2-punkt-1"><article class="legalP" id="kapittel-1-paragraf-2-ledd-2-punkt-1-ledd-1">servering som ikke skjer i næring,</article></article></li><li data-name="b." value="2"><article class="listArticle" id="kapittel-1-paragraf-2-ledd-2-punkt-2"><article class="legalP" id="kapittel-1-paragraf-2-ledd-2-punkt-2-ledd-1">serveringssteder ved helseinstitusjoner, skoler og barnehager når disse må godkjennes av offentlig myndighet etter annen lov eller forskrift, og serveringen skjer i institusjonens regi,</article></article></li><li data-name="c." value="3"><article class="listArticle" id="kapittel-1-paragraf-2-ledd-2-punkt-3"><article class="legalP" id="kapittel-1-paragraf-2-ledd-2-punkt-3-ledd-1">serveringssteder som drives av staten til bruk for ansatte og annet personell i offentlig tjeneste, og for andre som har adgang etter gjeldende bestemmelser for virksomheten,</article></article></li><li data-name="d." value="4"><article class="listArticle" id="kapittel-1-paragraf-2-ledd-2-punkt-4"><article class="legalP" id="kapittel-1-paragraf-2-ledd-2-punkt-4-ledd-1">servering i kantine som et foretak driver etter selvkostprinsippet og som er til bruk for egne ansatte,</article></article></li><li data-name="e." value="5"><article class="listArticle" id="kapittel-1-paragraf-2-ledd-2-punkt-5"><article class="legalP" id="kapittel-1-paragraf-2-ledd-2-punkt-5-ledd-1">servering i tog, fly og båter i rutetrafikk,</article></article></li><li data-name="f." value="6"><article class="listArticle" id="kapittel-1-paragraf-2-ledd-2-punkt-6"><article class="legalP" id="kapittel-1-paragraf-2-ledd-2-punkt-6-ledd-1">serveringssteder på flyttbare innretninger og faste installasjoner i forbindelse med undersøkelser etter eller utnyttelse av undersjøiske petroleumsforekomster på norsk kontinentalsokkel,</article></article></li><li data-name="g." value="7"><article class="listArticle" id="kapittel-1-paragraf-2-ledd-2-punkt-7"><article class="legalP" id="kapittel-1-paragraf-2-ledd-2-punkt-7-ledd-1">serveringssteder som drives av lag, foreninger o l, hvor formålet med serveringen utelukkende er å skaffe inntekter til drift av laget, foreningen o l.</article></article></li></ol></article><article class="legalP" id="kapittel-1-paragraf-2-ledd-3">Departementet kan i forskrift bestemme at også andre grupper serveringssteder helt eller delvis skal unntas fra loven.</article><article class="legalP" id="kapittel-1-paragraf-2-ledd-4">Departementet kan i forskrift bestemme at loven helt eller delvis skal gjelde for Svalbard og Jan Mayen.</article><article class="changesToParent">Endret ved <a href="lov/2007-12-21-133">lov 21 des 2007 nr. 133</a> (ikr. 1 jan 2008 iflg. <a href="forskrift/2007-12-21-1710">res. 21 des 2007 nr. 1710</a>).</article></article></section><section class="section" data-name="kap2" id="kapittel-2" data-lovdata-URL="NL/lov/1997-06-13-55/KAPITTEL_2"><h2>Kapittel 2. Tillatelse til å etablere serveringssted</h2><article class="legalArticle" data-lovdata-URL="NL/lov/1997-06-13-55/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Bevilling</span></h3><article class="legalP" id="kapittel-2-paragraf-1-ledd-1">Den som vil gjøre seg næring av å drive serveringssted må ha serveringsbevilling gitt av kommunen.</article><article class="legalP" id="kapittel-2-paragraf-1-ledd-2">Bevilling skal gis dersom kravene i <a href="lov/1997-06-13-55/§4">§§ 4</a> til 6, jf <a href="lov/1997-06-13-55/§7">§ 7</a>, er oppfylt, og det ikke foreligger forhold som av politimessige hensyn gjør det utilrådelig at serveringsbevilling gis. Bevilling gis til den for hvis regning serveringsstedet drives. Den gjelder for det serveringssted som er nevnt i bevillingen.</article><article class="legalP" id="kapittel-2-paragraf-1-ledd-3">Kommunen kan sette som vilkår for bevillingen at krav i <a href="lov/1997-06-13-55/§3">§§ 3</a> og <a href="lov/1997-06-13-55/§5">5</a> oppfylles innen en nærmere fastsatt tidsfrist.</article><article class="changesToParent">Endret ved <a href="lov/2007-12-21-133">lov 21 des 2007 nr. 133</a> (ikr. 1 jan 2008 iflg. <a href="forskrift/2007-12-21-1710">res. 21 des 2007 nr. 1710</a>, men nytt tredje ledd gjelder ikke for serveringssteder som før ikrafttredelsen av endringsloven ikke var omfattet av lovens virkeområde, jf. § 2).</article></article><article class="legalArticle" data-lovdata-URL="NL/lov/1997-06-13-55/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Daglig leder</span></h3><article class="legalP" id="kapittel-2-paragraf-2-ledd-1">Serveringsstedet skal ha en daglig leder som har det reelle ansvar for den daglige drift av serveringsstedet. Daglig leder må være myndig.</article><article class="changesToParent">Endret ved <a href="lov/2007-12-21-133">lov 21 des 2007 nr. 133</a> (ikr. 1 jan 2008 iflg. <a href="forskrift/2007-12-21-1710">res. 21 des 2007 nr. 1710</a>).</article></article><article class="legalArticle" data-lovdata-URL="NL/lov/1997-06-13-55/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Krav om etablererprøve</span></h3><article class="legalP" id="kapittel-2-paragraf-3-ledd-1">Serveringsstedets daglige leder må ha gjennomført en etablererprøve.</article><article class="legalP" id="kapittel-2-paragraf-3-ledd-2">Departementet kan i forskrift gi nærmere regler om innholdet i og gjennomføringen av etablererprøven, samt om kommunens adgang til å kreve gebyr for prøveavleggelsen.</article><article class="changesToParent">Endret ved <a href="lov/1999-12-22-104">lover 22 des 1999 nr. 104</a> (ikr. 1 jan 2000 iflg. <a href="forskrift/1999-12-22-1372">res. 22 des. 1999 nr. 1372</a>), <a href="lov/2007-12-21-133">21 des 2007 nr. 133</a> (ikr. 1 jan 2008 iflg. <a href="forskrift/2007-12-21-1710">res. 21 des 2007 nr. 1710</a>, men kravet om etablererpøve gjelder ikke for daglig leder i virksomhet som er i drift ved ikrafttredelsen av endringsloven).</article></article><article class="legalArticle" data-lovdata-URL="NL/lov/1997-06-13-55/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Krav til vandel</span></h3><article class="legalP" id="kapittel-2-paragraf-4-ledd-1">Bevillingshaver, daglig leder og personer som har vesentlig innflytelse på virksomheten, må ha utvist uklanderlig vandel i forhold til straffelovgivningen, skatte- og avgiftslovgivningen, regnskapslovgivningen og likestillings- og diskrimineringsloven. Personer som nevnt i første punktum må heller ikke ha brutt annen lovgivning på en måte som vil være uforenlig med drift av serveringssted.</article><article class="legalP" id="kapittel-2-paragraf-4-ledd-2">Person som eier en vesentlig del av virksomheten eller av selskap som driver virksomheten eller som oppebærer en vesentlig del av dens avkastning eller i kraft av sin stilling som leder har vesentlig innflytelse på den, vil alltid anses å ha vesentlig innflytelse på virksomheten.</article><article class="legalP" id="kapittel-2-paragraf-4-ledd-3">Ved vurderingen av bevillingshavers og andre personers vandel etter første ledd kan det ikke tas hensyn til forhold som er eldre enn fem år.</article><article class="changesToParent">Endret ved <a href="lov/2007-12-21-133">lover 21 des 2007 nr. 133</a> (ikr. 1 jan 2008 iflg. <a href="forskrift/2007-12-21-1710">res. 21 des 2007 nr. 1710</a>), <a href="lov/2019-06-21-57">21 juni 2019 nr. 57</a> (ikr. 1 jan 2020 iflg. <a href="forskrift/2019-06-21-776">res. 21 juni 2019 nr. 776</a>).</article></article><article class="legalArticle" data-lovdata-URL="NL/lov/1997-06-13-55/§7" data-name="§7" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Konsolidering av eierandeler</span></h3><article class="legalP" id="kapittel-2-paragraf-5-ledd-1">I vurderingen av om en person har vesentlig innflytelse på virksomheten, regnes vedkommendes eierandeler eller stemmer sammen med eierandeler eller stemmer som tilhører følgende personer:<ol class="defaultList" type="1"><li data-name="1." value="1"><article class="listArticle" id="kapittel-2-paragraf-5-ledd-1-punkt-1"><article class="legalP" id="kapittel-2-paragraf-5-ledd-1-punkt-1-ledd-1">ektefelle eller person som vedkommende bor sammen med i ekteskapslignende forhold,</article></article></li><li data-name="2." value="2"><article class="listArticle" id="kapittel-2-paragraf-5-ledd-1-punkt-2"><article class="legalP" id="kapittel-2-paragraf-5-ledd-1-punkt-2-ledd-1">slektninger i rett oppstigende eller nedstigende linje samt søsken,</article></article></li><li data-name="3." value="3"><article class="listArticle" id="kapittel-2-paragraf-5-ledd-1-punkt-3"><article class="legalP" id="kapittel-2-paragraf-5-ledd-1-punkt-3-ledd-1">ektefelle til person som nevnt i nr. 2 eller person som bor i ekteskapslignende forhold sammen med person som nevnt i nr. 2.</article></article></li></ol></article><article class="changesToParent">Endret ved <a href="lov/2007-12-21-133">lov 21 des 2007 nr. 133</a> (ikr. 1 jan 2008 iflg. <a href="forskrift/2007-12-21-1710">res. 21 des 2007 nr. 1710</a>).</article></article><article class="legalArticle" data-lovdata-URL="NL/lov/1997-06-13-55/§8" data-name="§8" id="kapittel-2-paragraf-6"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Krav til søknaden</span></h3><article class="legalP" id="kapittel-2-paragraf-6-ledd-1">Den som vil etablere et serveringssted skal sende skriftlig søknad til kommunen. Søknaden skal inneholde følgende opplysninger:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-6-ledd-1-punkt-1"><article class="legalP" id="kapittel-2-paragraf-6-ledd-1-punkt-1-ledd-1">navn og adresse på den for hvis regning serveringsstedet skal drives. Dersom serveringsstedet drives av en juridisk person, skal det også gis opplysninger om organisasjonsnummer og eiersammensetning,</article></article></li><li data-name="b." value="2"><article class="listArticle" id="kapittel-2-paragraf-6-ledd-1-punkt-2"><article class="legalP" id="kapittel-2-paragraf-6-ledd-1-punkt-2-ledd-1">angivelse av det sted hvor serveringsstedet skal drives,</article></article></li><li data-name="c." value="3"><article class="listArticle" id="kapittel-2-paragraf-6-ledd-1-punkt-3"><article class="legalP" id="kapittel-2-paragraf-6-ledd-1-punkt-3-ledd-1">navn og adresse på daglig leder og personer som etter <a href="lov/1997-06-13-55/§6">§ 6</a> har vesentlig innflytelse på virksomheten,</article></article></li><li data-name="d." value="4"><article class="listArticle" id="kapittel-2-paragraf-6-ledd-1-punkt-4"><article class="legalP" id="kapittel-2-paragraf-6-ledd-1-punkt-4-ledd-1">dokumentasjon av faglige kvalifikasjoner i henhold til <a href="lov/1997-06-13-55/§5">§ 5</a>,</article></article></li><li data-name="e." value="5"><article class="listArticle" id="kapittel-2-paragraf-6-ledd-1-punkt-5"><article class="legalP" id="kapittel-2-paragraf-6-ledd-1-punkt-5-ledd-1">skatteattest for den for hvis regning serveringsstedet skal drives.</article></article></li></ol></article><article class="legalP" id="kapittel-2-paragraf-6-ledd-2">I tillegg kan kommunen, når den finner det påkrevet, kreve fremlagt:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-6-ledd-2-punkt-1"><article class="legalP" id="kapittel-2-paragraf-6-ledd-2-punkt-1-ledd-1">leiekontrakt,</article></article></li><li data-name="b." value="2"><article class="listArticle" id="kapittel-2-paragraf-6-ledd-2-punkt-2"><article class="legalP" id="kapittel-2-paragraf-6-ledd-2-punkt-2-ledd-1">finansieringsplan,</article></article></li><li data-name="c." value="3"><article class="listArticle" id="kapittel-2-paragraf-6-ledd-2-punkt-3"><article class="legalP" id="kapittel-2-paragraf-6-ledd-2-punkt-3-ledd-1">driftbudsjett og</article></article></li><li data-name="d." value="4"><article class="listArticle" id="kapittel-2-paragraf-6-ledd-2-punkt-4"><article class="legalP" id="kapittel-2-paragraf-6-ledd-2-punkt-4-ledd-1">likviditetsbudsjett.</article></article></li></ol></article><article class="legalP" id="kapittel-2-paragraf-6-ledd-3">Opplysningene som nevnt i andre ledd må kreves uten ugrunnet opphold etter at kommunen har mottatt søknad om serveringsbevilling.</article><article class="legalP" id="kapittel-2-paragraf-6-ledd-4">Serveringssteder som er børsnoterte eller notert på annet regulert marked, plikter ikke å legge frem informasjon som er taushetsbelagt etter verdipapirhandelloven med forskrifter.</article><article class="changesToParent">Endret ved <a href="lov/2007-12-21-133">lover 21 des 2007 nr. 133</a> (ikr. 1 jan 2008 iflg. <a href="forskrift/2007-12-21-1710">res. 21 des 2007 nr. 1710</a>), <a href="lov/2019-03-15-6">15 mars 2019 nr. 6</a> (ikr. 1 jan 2020 iflg. <a href="forskrift/2019-12-06-1656">res. 6 des 2019 nr. 1656</a>).</article></article><article class="legalArticle" data-lovdata-URL="NL/lov/1997-06-13-55/§9" data-name="§9" id="kapittel-2-paragraf-7"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Innhenting av uttalelser</span></h3><article class="legalP" id="kapittel-2-paragraf-7-ledd-1">Før søknaden avgjøres skal kommunen innhente uttalelse fra politiet om det foreligger forhold som nevnt i <a href="lov/1997-06-13-55/§6">§ 6</a>, jf <a href="lov/1997-06-13-55/§7">§ 7</a>, eller forhold som av politimessige hensyn gjør det utilrådelig at serveringsbevilling gis.</article><article class="legalP" id="kapittel-2-paragraf-7-ledd-2">Kommunen kan også innhente uttalelser fra andre offentlige myndigheter i sakens anledning.</article><article class="legalP" id="kapittel-2-paragraf-7-ledd-3">Kommunen kan sette tidsfrister for uttalelser fra andre offentlige myndigheter.</article></article><article class="legalArticle" data-lovdata-URL="NL/lov/1997-06-13-55/§10" data-name="§10" id="kapittel-2-paragraf-8"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Behandlingsfrist</span></h3><article class="legalP" id="kapittel-2-paragraf-8-ledd-1">Kommunene skal ta stilling til bevillingssøknaden så raskt som mulig og senest innen 60 dager.</article><article class="legalP" id="kapittel-2-paragraf-8-ledd-2">Kommunen skal så raskt som mulig gi søkeren et foreløpig svar med opplysning om den frist som gjelder for saksbehandlingen og om klagerett.</article><article class="legalP" id="kapittel-2-paragraf-8-ledd-3">Saksbehandlingsfristen regnes fra det tidspunkt da søkeren har gitt kommunen all nødvendig dokumentasjon. Mangler nødvendig dokumentasjon fra søkere, skal denne så snart som mulig oppfordres til å gi fullstendig dokumentasjon og opplyses om at saksbehandlingsfristen først løper fra det er gjort.</article><article class="legalP" id="kapittel-2-paragraf-8-ledd-4">Fristen kan forlenges én gang dersom sakens kompleksitet gjør det nødvendig. Fristforlengelsen skal begrunnes og skal meddeles søkeren før den opprinnelige fristen er ute.</article><article class="legalP" id="kapittel-2-paragraf-8-ledd-5">Bevilling anses ikke for gitt selv om fristen er ute.</article><article class="changesToParent">Endret ved <a href="lov/2009-06-19-103">lov 19 juni 2009 nr. 103</a> (ikr. 28 des 2009 iflg. <a href="forskrift/2009-06-19-672">res. 19 juni 2009 nr. 672</a>).</article></article><article class="legalArticle" data-lovdata-URL="NL/lov/1997-06-13-55/§11" data-name="§11" id="kapittel-2-paragraf-9"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Opplysnings- og meldeplikt</span></h3><article class="legalP" id="kapittel-2-paragraf-9-ledd-1">Politiet, skatte- og avgiftsmyndighetene, tollmyndighetene, Mattilsynet, Arbeidstilsynet, Likestillings- og diskrimineringsombudet og Diskrimineringsnemnda plikter uten hinder av taushetsplikt å gi de opplysninger som kommunen anser nødvendige for behandling av saker etter denne lov.</article><article class="legalP" id="kapittel-2-paragraf-9-ledd-2">Dersom politiet, skatte- og avgiftsmyndighetene, tollmyndighetene, Mattilsynet, Arbeidstilsynet, Likestillings- og diskrimineringsombudet eller Diskrimineringsnemnda avdekker forhold som de har grunn til å anta har vesentlig betydning for bevillingsspørsmålet eller i vurderingen av om stedet bør stenges etter <a href="lov/1997-06-13-55/§18">§§ 18</a> eller <a href="lov/1997-06-13-55/§19">19</a>, plikter de av eget tiltak og uten hinder av taushetsplikt, å informere kommunen om dette.</article><article class="legalP" id="kapittel-2-paragraf-9-ledd-3">Departementet kan i forskrift gi nærmere bestemmelser om opplysnings- og meldeplikten.</article><article class="changesToParent">Endret ved <a href="lov/2007-12-21-133">lover 21 des 2007 nr. 133</a> (ikr. 1 jan 2008 iflg. <a href="forskrift/2007-12-21-1710">res. 21 des 2007 nr. 1710</a>), <a href="lov/2019-06-21-57">21 juni 2019 nr. 57</a> (ikr. 1 jan 2020 iflg. <a href="forskrift/2019-06-21-776">res. 21 juni 2019 nr. 776</a>).</article></article></section><section class="section" data-name="kap3" id="kapittel-3" data-lovdata-URL="NL/lov/1997-06-13-55/KAPITTEL_3"><h2>Kapittel 3. Krav til drift av serveringssted</h2><article class="legalArticle" data-lovdata-URL="NL/lov/1997-06-13-55/§12" data-name="§12" id="kapittel-3-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Krav som skal være oppfylt i driftsfasen</span></h3><article class="legalP" id="kapittel-3-paragraf-1-ledd-1">Kravene som fremgår av <a href="lov/1997-06-13-55/§4">§§ 4</a> til 6, jf <a href="lov/1997-06-13-55/§7">§ 7</a>, skal til enhver tid være oppfylt.</article></article><article class="legalArticle" data-lovdata-URL="NL/lov/1997-06-13-55/§13" data-name="§13" id="kapittel-3-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Kontroll</span></h3><article class="legalP" id="kapittel-3-paragraf-2-ledd-1">Kommunen kan til enhver tid kreve dokumentasjon for at kravene som fremgår av <a href="lov/1997-06-13-55/§4">§§ 4</a> til 6, jf <a href="lov/1997-06-13-55/§7">§ 7</a>, er oppfylt.</article><article class="legalP" id="kapittel-3-paragraf-2-ledd-2">Kommunen kan foreta den inspeksjon ved serveringsstedet som er nødvendig for å kontrollere at lovens krav er oppfylt, og at de opplysninger som er gitt av bevillingshaver er korrekte og fullstendige.</article><article class="legalP" id="kapittel-3-paragraf-2-ledd-3">Politiet kan foreta nødvendig inspeksjon av serveringssteder ved mistanke om lovbrudd knyttet til serveringsvirksomheten.</article><article class="legalP" id="kapittel-3-paragraf-2-ledd-4">Departementet kan i forskrift gi nærmere regler om utøvelse av kontroll ved serveringssteder.</article><article class="changesToParent">Endret ved <a href="lov/2007-12-21-133">lov 21 des 2007 nr. 133</a> (ikr. 1 jan 2008 iflg. <a href="forskrift/2007-12-21-1710">res. 21 des 2007 nr. 1710</a>).</article></article><article class="legalArticle" data-lovdata-URL="NL/lov/1997-06-13-55/§14" data-name="§14" id="kapittel-3-paragraf-3"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Melding om endringer ved serveringsstedet</span></h3><article class="legalP" id="kapittel-3-paragraf-3-ledd-1">Bevillingshaveren plikter uten ugrunnet opphold å sende melding til kommunen ved:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">skifte av daglig leder,</article></article></li><li data-name="b." value="2"><article class="listArticle" id="kapittel-3-paragraf-3-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1">andre endringer i den personkrets som er nevnt i <a href="lov/1997-06-13-55/§6">§ 6</a>, jf <a href="lov/1997-06-13-55/§7">§ 7</a>,</article></article></li><li data-name="c." value="3"><article class="listArticle" id="kapittel-3-paragraf-3-ledd-1-punkt-3"><article class="legalP" id="kapittel-3-paragraf-3-ledd-1-punkt-3-ledd-1">innstilt drift av serveringsstedet.</article></article></li></ol></article><article class="legalP" id="kapittel-3-paragraf-3-ledd-2">Melding om forhold som nevnt i bokstav a og b skal inneholde slik dokumentasjon som kreves etter <a href="lov/1997-06-13-55/§8">§ 8</a>.</article><article class="changesToParent">Endret ved <a href="lov/2007-12-21-133">lov 21 des 2007 nr. 133</a> (ikr. 1 jan 2008 iflg. <a href="forskrift/2007-12-21-1710">res. 21 des 2007 nr. 1710</a>).</article></article><article class="legalArticle" data-lovdata-URL="NL/lov/1997-06-13-55/§15" data-name="§15" id="kapittel-3-paragraf-4"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Åpningstider</span></h3><article class="legalP" id="kapittel-3-paragraf-4-ledd-1">Kommunen kan i forskrift fastsette åpningstider for de serveringsstedene som ligger i kommunen.</article><article class="legalP" id="kapittel-3-paragraf-4-ledd-2">Kommunen kan, når særlige grunner foreligger, gjøre unntak fra gjeldende åpningstidsbestemmelser for det enkelte serveringssted.</article><article class="legalP" id="kapittel-3-paragraf-4-ledd-3">Vedtak om å innskrenke åpningstidene fastsatt etter kommunale forskrifter kan tidligst tre i kraft tre måneder etter at vedtaket er truffet.</article><article class="legalP" id="kapittel-3-paragraf-4-ledd-4">Kommunen kan ved enkeltstående anledninger gi tillatelse til å lukke senere eller åpne tidligere enn til de tider som er fastsatt etter første eller andre ledd. Når en innehaver av skjenkebevilling får innvilget søknad om utvidet skjenketid ved enkeltanledninger etter <a href="lov/1989-06-02-27/§4-4">alkohollovens § 4-4</a>, innebærer dette samtidig at åpningstiden er utvidet tilsvarende.</article><article class="legalP" id="kapittel-3-paragraf-4-ledd-5">Åpningstider fastsatt etter første, andre eller fjerde ledd gjelder ikke servering ved overnattingssteder til overnattingsgjester.</article><article class="changesToParent">Endret ved <a href="lov/1999-12-22-104">lover 22 des 1999 nr. 104</a> (ikr. 1 jan 2000 iflg. <a href="forskrift/1999-12-22-1372">res. 22 des. 1999 nr. 1372</a>), <a href="lov/2007-12-21-133">21 des 2007 nr. 133</a> (ikr. 1 jan 2008 iflg. <a href="forskrift/2007-12-21-1710">res. 21 des 2007 nr. 1710</a>, men slik at gjeldende åpningstidsbestemmelser gis virkning inntil det er fastsatt kommunale forskrifter, dog ikke lenger enn ett år).</article></article><article class="legalArticle" data-lovdata-URL="NL/lov/1997-06-13-55/§16" data-name="§16" id="kapittel-3-paragraf-5"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Ordensvakter og bortvisning av gjester</span></h3><article class="legalP" id="kapittel-3-paragraf-5-ledd-1">Når politiet finner det påkrevet, skal det ved serveringssteder holdes ordensvakter i henhold til <a href="lov/2001-01-05-1">lov 5. januar 2001 nr. 1</a> om vaktvirksomhet.</article><article class="legalP" id="kapittel-3-paragraf-5-ledd-2">Personer som gjentagne ganger har brutt serveringsstedets ordensregler eller forstyrrer ro og orden i virksomheten, kan i særlige tilfeller nektes adgang for kortere eller lengre tid. Beslutning om bortvisning skal være skriftlig, begrunnet og angi hvor lenge utestengingen skal vare. Beslutning om bortvisning foretas av politiet.</article><article class="changesToParent">Endret ved lover <a href="lov/2007-12-21-133">21 des 2007 nr. 133</a> (ikr. 1 jan 2008 iflg. <a href="forskrift/2007-12-21-1710">res. 21 des 2007 nr. 1710</a>), <a href="lov/2009-06-19-85">19 juni 2009 nr. 85</a> (i kraft 1 okt 2023 iflg. <a href="forskrift/2023-05-11-690">res. 11 mai 2023 nr. 690</a>).</article></article></section><section class="section" data-name="kap4" id="kapittel-4" data-lovdata-URL="NL/lov/1997-06-13-55/KAPITTEL_4"><h2>Kapittel 4. Midlertidig stenging av serveringssted, suspensjon, tilbakekalling av bevilling og straff</h2><article class="legalArticle" data-lovdata-URL="NL/lov/1997-06-13-55/§17" data-name="§17" id="kapittel-4-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Politiets adgang til midlertidig stenging av serveringssted</span></h3><article class="legalP" id="kapittel-4-paragraf-1-ledd-1">Politiet kan stenge et serveringssted for inntil syv dager dersom det er nødvendig:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">for å stanse forstyrrelser av den offentlige ro og orden eller når omstendighetene gir grunn til frykt for slike forstyrrelser,</article></article></li><li data-name="b." value="2"><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1">for å ivareta enkeltpersoners eller allmennhetens sikkerhet,</article></article></li><li data-name="c." value="3"><article class="listArticle" id="kapittel-4-paragraf-1-ledd-1-punkt-3"><article class="legalP" id="kapittel-4-paragraf-1-ledd-1-punkt-3-ledd-1">for å avverge eller stanse lovbrudd.</article></article></li></ol></article><article class="legalP" id="kapittel-4-paragraf-1-ledd-2">Politiet skal uten ugrunnet opphold gi melding til kommunen om stenging av serveringssted.</article><article class="changesToParent">Endret ved <a href="lov/2007-12-21-133">lov 21 des 2007 nr. 133</a> (ikr. 1 jan 2008 iflg. <a href="forskrift/2007-12-21-1710">res. 21 des 2007 nr. 1710</a>).</article></article><article class="legalArticle" data-lovdata-URL="NL/lov/1997-06-13-55/§18" data-name="§18" id="kapittel-4-paragraf-2"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Suspensjon av bevilling</span></h3><article class="legalP" id="kapittel-4-paragraf-2-ledd-1">Kommunen kan straks sette en serveringsbevilling ut av kraft inntil videre dersom dette er nødvendig for å avverge eller stanse lovbrudd, og det er skjellig grunn til å tro at bevillingen vil bli kalt tilbake etter <a href="lov/1997-06-13-55/§19">§ 19</a>, eller at bevillingshaveren vil bli fradømt retten til å drive serveringsstedet etter <a href="lov/2005-05-20-28/§56">straffeloven § 56</a> første ledd bokstav b.</article><article class="legalP" id="kapittel-4-paragraf-2-ledd-2">Kommunen kan straks stenge et serveringssted inntil videre dersom dette er nødvendig for å stanse brudd på lovgivning som nevnt i <a href="lov/1997-06-13-55/§6">§ 6</a> første ledd. Slik stenging skal opphøre når forholdene som lå til grunn for stengingsvedtaket, er rettet.</article><article class="changesToParent">Endret ved <a href="lov/2007-12-21-133">lover 21 des 2007 nr. 133</a> (ikr. 1 jan 2008 iflg. <a href="forskrift/2007-12-21-1710">res. 21 des 2007 nr. 1710</a>), <a href="lov/2015-06-19-65">19 juni 2015 nr. 65</a> (ikr. 1 okt 2015).</article></article><article class="legalArticle" data-lovdata-URL="NL/lov/1997-06-13-55/§19" data-name="§19" id="kapittel-4-paragraf-3"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Tilbakekall av serveringsbevilling</span></h3><article class="legalP" id="kapittel-4-paragraf-3-ledd-1">Dersom lovens krav i <a href="lov/1997-06-13-55/§4">§§ 4</a> til 6, jf <a href="lov/1997-06-13-55/§7">§ 7</a>, ikke lenger er oppfylt eller spesielle grunner i tilknytning til serveringsstedet eller driften av dette gjør det utilrådelig at serveringsstedet drives, kan kommunen tilbakekalle bevillingen etter at det er gitt varsel med rimelig frist til å rette opp forholdene.</article><article class="legalP" id="kapittel-4-paragraf-3-ledd-2">I vurderingen av om serveringsbevilling bør tilbakekalles skal det blant annet legges vekt på overtredelsens art, overtredelsens grovhet, om det foreligger gjentagelser, om noen tilknyttet serveringsstedet, jf. <a href="lov/1997-06-13-55/§6">§ 6</a> første ledd, kan klandres for overtredelsen og hva som er gjort for å rette opp forholdet.</article><article class="changesToParent">Endret ved <a href="lov/2007-12-21-133">lov 21 des 2007 nr. 133</a> (ikr. 1 jan 2008 iflg. <a href="forskrift/2007-12-21-1710">res. 21 des 2007 nr. 1710</a>).</article></article><article class="legalArticle" data-lovdata-URL="NL/lov/1997-06-13-55/§20" data-name="§20" id="kapittel-4-paragraf-4"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Politiets stenging av serveringssted</span></h3><article class="legalP" id="kapittel-4-paragraf-4-ledd-1">Politiet skal stenge et serveringssted som mangler serveringsbevilling eller som fortsetter å drive etter at det er fattet vedtak om suspensjon etter <a href="lov/1997-06-13-55/§18">§ 18</a> eller tilbakekall av bevilling etter <a href="lov/1997-06-13-55/§19">§ 19</a>. Det samme gjelder dersom serveringsbevillingen er falt bort etter <a href="lov/1997-06-13-55/§22">§§ 22</a> til <a href="lov/1997-06-13-55/§25">25</a>.</article></article><article class="legalArticle" data-lovdata-URL="NL/lov/1997-06-13-55/§21" data-name="§21" id="kapittel-4-paragraf-5"><h3 class="legalArticleHeader"><span class="legalArticleValue" data-legalArea="31.16">§ 21</span>. <span class="legalArticleTitle">Straff</span></h3><article class="legalP" id="kapittel-4-paragraf-5-ledd-1">Med bøter straffes den som forsettlig eller uaktsomt:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-5-ledd-1-punkt-1"><article class="legalP" id="kapittel-4-paragraf-5-ledd-1-punkt-1-ledd-1">driver serveringssted uten serveringsbevilling som kreves i henhold til <a href="lov/1997-06-13-55/§3">§ 3</a>,</article></article></li><li data-name="b." value="2"><article class="listArticle" id="kapittel-4-paragraf-5-ledd-1-punkt-2"><article class="legalP" id="kapittel-4-paragraf-5-ledd-1-punkt-2-ledd-1">overtrer <a href="lov/1997-06-13-55/§4">§§ 4</a> og <a href="lov/1997-06-13-55/§5">5</a> jf <a href="lov/1997-06-13-55/§12">§ 12</a>,</article></article></li><li data-name="c." value="3"><article class="listArticle" id="kapittel-4-paragraf-5-ledd-1-punkt-3"><article class="legalP" id="kapittel-4-paragraf-5-ledd-1-punkt-3-ledd-1">ikke overholder åpningstidene som er fastsatt i medhold av <a href="lov/1997-06-13-55/§15">§ 15</a>,</article></article></li><li data-name="d." value="4"><article class="listArticle" id="kapittel-4-paragraf-5-ledd-1-punkt-4"><article class="legalP" id="kapittel-4-paragraf-5-ledd-1-punkt-4-ledd-1">ikke oppfyller politiets pålegg i medhold av <a href="lov/1997-06-13-55/§16">§ 16</a> om å holde godkjent ordensvakt.</article></article></li><li data-name="e." value="5"><article class="listArticle" id="kapittel-4-paragraf-5-ledd-1-punkt-5"><article class="legalP" id="kapittel-4-paragraf-5-ledd-1-punkt-5-ledd-1">unnlater å melde endringer til kommunen etter <a href="lov/1997-06-13-55/§14">§ 14</a>.</article></article></li></ol></article><article class="changesToParent">Endret ved <a href="lov/2007-12-21-133">lover 21 des 2007 nr. 133</a> (ikr. 1 jan 2008 iflg. <a href="forskrift/2007-12-21-1710">res. 21 des 2007 nr. 1710</a>), <a href="lov/2015-06-19-65">19 juni 2015 nr. 65</a> (ikr. 1 okt 2015).</article></article></section><section class="section" data-name="kap5" id="kapittel-5" data-lovdata-URL="NL/lov/1997-06-13-55/KAPITTEL_5"><h2>Kapittel 5. Overdragelse av serveringssted, konkurs, død og innstilt drift</h2><article class="legalArticle" data-lovdata-URL="NL/lov/1997-06-13-55/§22" data-name="§22" id="kapittel-5-paragraf-1"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Overdragelse av serveringssted</span></h3><article class="legalP" id="kapittel-5-paragraf-1-ledd-1">Ved overdragelse av serveringssted faller serveringsbevillingen bort såfremt det ikke søkes om ny bevilling innen 30 dager etter at det ble inngått avtale om overdragelse.</article><article class="legalP" id="kapittel-5-paragraf-1-ledd-2">Overdragelse av eierandeler i selskaper som driver serveringssted likestilles med overdragelse av serveringsstedet etter første ledd dersom erververen derved blir innehaver av mer enn halvparten av samtlige eierandeler i selskapet.</article><article class="legalP" id="kapittel-5-paragraf-1-ledd-3">Dersom søknad om serveringsbevilling er sendt kommunen i samsvar med første ledd, kan driften av serveringsstedet fortsette inntil søknaden er avgjort av kommunen.</article><article class="legalP" id="kapittel-5-paragraf-1-ledd-4">Kommunen kan i særlige tilfeller gi utsettelse med innsendelse av søknad om ny bevilling.</article></article><article class="legalArticle" data-lovdata-URL="NL/lov/1997-06-13-55/§23" data-name="§23" id="kapittel-5-paragraf-2"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Bortfall av bevilling ved konkurs</span></h3><article class="legalP" id="kapittel-5-paragraf-2-ledd-1">Går bevillingshaver konkurs, faller serveringsbevillingen bort såfremt konkursboet ikke velger å fortsette driften av serveringsstedet. Konkursboet skal uten ugrunnet opphold melde fra til kommunen dersom det fortsetter driften.</article><article class="legalP" id="kapittel-5-paragraf-2-ledd-2">Kravene i <a href="lov/1997-06-13-55/§5">§§ 5</a> og <a href="lov/1997-06-13-55/§6">6</a> gjelder ikke i den perioden serveringsstedet drives av konkursboet.</article></article><article class="legalArticle" data-lovdata-URL="NL/lov/1997-06-13-55/§24" data-name="§24" id="kapittel-5-paragraf-3"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Bortfall av bevilling ved død</span></h3><article class="legalP" id="kapittel-5-paragraf-3-ledd-1">Ved bevillingshavers død faller serveringsbevillingen bort såfremt dødsboet ikke velger å fortsette driften av serveringsstedet. Dødsboet må uten ugrunnet opphold melde fra til kommunen dersom det fortsetter driften. Dødsboet kan drive serveringsstedet videre inntil ett år etter dødsfallet. Kommunen kan gi tillatelse til fortsatt drift ut over denne fristen.</article><article class="legalP" id="kapittel-5-paragraf-3-ledd-2">Kravet i <a href="lov/1997-06-13-55/§5">§ 5</a> gjelder ikke i den perioden serveringsstedet drives av dødsboet. Det gjøres unntak for kravene i <a href="lov/1997-06-13-55/§6">§ 6</a> for forhold som var til stede før arvefallet.</article><article class="legalP" id="kapittel-5-paragraf-3-ledd-3">Ved overdragelse av serveringsstedet gjelder <a href="lov/1997-06-13-55/§22">§ 22</a> tilsvarende. For bevillingshavers arvinger gjøres det unntak fra kravene i <a href="lov/1997-06-13-55/§6">§ 6</a> for forhold som var til stede før arvefallet.</article></article><article class="legalArticle" data-lovdata-URL="NL/lov/1997-06-13-55/§25" data-name="§25" id="kapittel-5-paragraf-4"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Bortfall av bevilling ved innstilt eller manglende drift</span></h3><article class="legalP" id="kapittel-5-paragraf-4-ledd-1">Dersom serveringsstedet er ute av drift i mer enn ett år, faller serveringsbevillingen bort. Det samme gjelder dersom serveringsstedet ikke er kommet i drift ett år etter at bevillingen ble gitt.</article></article></section><section class="section" data-name="kap6" id="kapittel-6" data-lovdata-URL="NL/lov/1997-06-13-55/KAPITTEL_6"><h2>Kapittel 6. Forskjellige bestemmelser</h2><article class="legalArticle" data-lovdata-URL="NL/lov/1997-06-13-55/§26" data-name="§26" id="kapittel-6-paragraf-1"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Tilbakeholdsrett</span></h3><article class="legalP" id="kapittel-6-paragraf-1-ledd-1">Serveringsstedet har tilbakeholdsrett i gjenstander en gjest har med seg når gjesten ikke gjør opp for seg eller stiller fullgod sikkerhet for den sum gjesten skylder.</article><article class="legalP" id="kapittel-6-paragraf-1-ledd-2">Dersom gjelden ikke blir gjort opp innen 60 dager, skal serveringsstedet overlate de tilbakeholdte gjenstander til politiet. Politiet følger reglene i <a href="lov/1953-05-29-3">lov av 29. mai 1953 nr. 3</a> om hittegods så langt disse passer.</article></article><article class="legalArticle" data-lovdata-URL="NL/lov/1997-06-13-55/§27" data-name="§27" id="kapittel-6-paragraf-2"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Klage</span></h3><article class="legalP" id="kapittel-6-paragraf-2-ledd-1">Kommunens vedtak etter denne lov kan påklages til statsforvalteren.</article><article class="changesToParent">Endret ved lov <a href="lov/2021-05-07-34">7 mai 2021 nr. 34</a> (ikr. 1 juni 2021 iflg. <a href="forskrift/2021-05-07-1416">res. 7 mai 2021 nr. 1416</a>).</article></article><article class="legalArticle" data-lovdata-URL="NL/lov/1997-06-13-55/§28" data-name="§28" id="kapittel-6-paragraf-3"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Lovens ikrafttredelse</span></h3><article class="legalP" id="kapittel-6-paragraf-3-ledd-1">Loven trer i kraft fra det tidspunkt<sup class="footnotereference" data-footnotereferencevalue="1" data-unique-footnote-counter="1">1</sup> Kongen bestemmer.</article><article class="legalP" id="kapittel-6-paragraf-3-ledd-2">Fra samme tidspunkt gjøres følgende endringer:</article><article class="legalP" id="kapittel-6-paragraf-3-ledd-3">– – –</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1 jan 1998 iflg. <a href="forskrift/1997-06-13-579">res. 13 juni 1997 nr. 579</a>.</article></footer></article><article class="legalArticle" data-lovdata-URL="NL/lov/1997-06-13-55/§29" data-name="§29" id="kapittel-6-paragraf-4"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Overgangsbestemmelse</span></h3><article class="legalP" id="kapittel-6-paragraf-4-ledd-1">Loven gjelder også for den som har serveringsbevilling gitt med hjemmel i <a href="lov/1983-06-03-52">lov av 3. juni 1983 nr. 52</a> om overnattings- og serveringssteder (hotelloven).<sup class="footnotereference" data-footnotereferencevalue="1" data-unique-footnote-counter="1">1</sup> Vedkommende kan fortsette virksomheten uten å søke om ny bevilling fra kommunen.</article><article class="legalP" id="kapittel-6-paragraf-4-ledd-2">For den person som er styrer ved et igangværende serveringssted ved denne lovs ikrafttredelse<sup class="footnotereference" data-footnotereferencevalue="2" data-unique-footnote-counter="3">2</sup> gjøres det unntak fra kravet i <a href="lov/1997-06-13-55/§5">§ 5</a>. For øvrig må lovens krav om gjennomført etablererprøve i <a href="lov/1997-06-13-55/§5">§ 5</a> være oppfylt senest seks måneder etter ikrafttredelsestidspunktet, med mindre departementet bestemmer noe annet.</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Inkurie: Opphevet.</article><article class="footnote" data-name="2" data-unique-footnote-counter="3"><span class="footnoteLabel">2</span> 1 jan 1998 iflg. <a href="forskrift/1997-06-13-579">res. 13 juni 1997 nr. 579</a>.</article></footer></article></section></main></body></html>