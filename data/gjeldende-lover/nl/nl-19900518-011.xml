<!DOCTYPE html><html lang="nn"><head><title>Lov om stadnamn (stadnamnlova)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1990-05-18-11</dd><dt class="dokid">DokumentID</dt><dd class="dokid">NL/lov/1990-05-18-11</dd><dt class="ministry">Departement</dt><dd class="ministry"><ul><li>Kultur- og likestillingsdepartementet</li></ul></dd><dt class="dateInForce">I kraft frå</dt><dd class="dateInForce">1991-07-01</dd><dt class="lastChangeInForce">Ikrafttreding av siste endring</dt><dd class="lastChangeInForce">2021-06-01</dd><dt class="lastChangedBy">Sist endra ved</dt><dd class="lastChangedBy"><a href="lov/2021-05-07-34">lov/2021-05-07-34</a> fra 2021-06-01</dd><dt class="legalArea">Rettsområde</dt><dd class="legalArea"><ul><li><a href="legal-areas/19" title="Kultur, idrett og underholdning">Kultur, idrett og underholdning</a> &gt; <a href="legal-areas/19.05" title="Kulturminner">Kulturminner</a></li></ul></dd><dt class="lastupdated">Rettet</dt><dd class="lastupdated">2022-04-04 (tegnsetting i lister tilpasset universell utforming)</dd><dt class="titleShort">Korttittel</dt><dd class="titleShort">Stadnamnlova – stadnl</dd><dt class="title">Tittel</dt><dd class="title">Lov om stadnamn (stadnamnlova)</dd><dt class="miscInformation">Anna om dokumentet</dt><dd class="miscInformation">Lovas tittel endra med lov <a href="lov/2015-06-19-74">19 juni 2015 nr. 74</a> (ikr. 1 juli 2015, etter <a href="forskrift/2015-06-19-726">res. 19 juni 2015 nr. 726</a>).</dd><dt class="refid">RefID</dt><dd class="refid">lov/1990-05-18-11</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om stadnamn (stadnamnlova)</a><ul class="tocSubUl"><li><a href="#paragraf-1">§ 1. Formål og verkeområde</a></li><li><a href="#paragraf-2">§ 2. Definisjonar</a></li><li><a href="#paragraf-3">§ 3. Namnevern</a></li><li><a href="#paragraf-4">§ 4. Reglar om skrivemåten</a></li><li><a href="#paragraf-5">§ 5. Særskilde reglar om gardsnamn og bruksnamn</a></li><li><a href="#paragraf-6">§ 6. Igangsetjing av stadnamnsak</a></li><li><a href="#paragraf-7">§ 7. Avgjerder</a></li><li><a href="#paragraf-8">§ 8. Kunngjering og høyring</a></li><li><a href="#paragraf-9">§ 9. Tilråding</a></li><li><a href="#paragraf-10">§ 10. Gjenopning</a></li><li><a href="#paragraf-11">§ 11. Bruk av stadnamn</a></li><li><a href="#paragraf-12">§ 12. Klage</a></li><li><a href="#paragraf-13">§ 13. Stadnamntenesta</a></li><li><a href="#paragraf-14">§ 14. Stadnamnregister</a></li><li><a href="#paragraf-15">§ 15. Forskrift og unntak</a></li><li><a href="#paragraf-16">§ 16. Iverksetjing</a></li></ul></li></ul></dd></dl></header><main class="documentBody" data-lovdata-URL="NL/lov/1990-05-18-11" id="dokument"><h1>Lov om stadnamn (stadnamnlova)</h1><article class="legalArticle" data-lovdata-URL="NL/lov/1990-05-18-11/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og verkeområde</span></h2><article class="legalP" id="paragraf-1-ledd-1">Formålet med denne lova er å ta vare på stadnamn som språklege kulturminne, gi dei ei skriftform som er praktisk, og som ikkje skyggjer for meiningsinnhaldet i namnet, og medverke til kjennskap til og aktiv bruk av namna.</article><article class="legalP" id="paragraf-1-ledd-2">Lova skal sikre omsynet til norske, samiske og kvenske stadnamn i samsvar med nasjonalt lovverk og internasjonale avtalar og konvensjonar.</article><article class="legalP" id="paragraf-1-ledd-3">Lova gjeld når organ for stat, fylkeskommune og kommune skal fastsetje stadnamn eller skrivemåten av dei, eller bruke dei i tenesta. Lova gjeld også bruk av stadnamn i selskap som det offentlege eig fullt ut og i læremiddel som skal brukast i skolen. Departementet kan i særskilte tilfelle gi forskrift om at lova skal gjelde når selskap som det offentlege ikkje eig fullt ut, skal bruke stadnamn.</article><article class="legalP" id="paragraf-1-ledd-4">Lova gjeld ikkje for Svalbard, Jan Mayen og dei norske bilanda, den norske kontinentalsokkelen og Noregs økonomiske sone.</article><article class="changesToParent">Endra med <a href="lov/2005-06-10-53">lover 10 juni 2005 nr. 53</a> (ikr. 1 aug 2006 iflg. <a href="forskrift/2005-06-10-533">res. 10 juni 2005 nr. 533</a>), <a href="lov/2015-06-19-74">19 juni 2015 nr. 74</a> (ikr. 1 juli 2015 iflg. <a href="forskrift/2015-06-19-726">res. 19 juni 2015 nr. 726</a>), <a href="lov/2019-06-21-59">21 juni 2019 nr. 59</a> (ikr. 1 juli 2019).</article></article><article class="legalArticle" data-lovdata-URL="NL/lov/1990-05-18-11/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjonar</span></h2><article class="legalP" id="paragraf-2-ledd-1">I denne lova tyder:<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">stadnamn: namn på terrengformasjonar som fjell og vatn, kulturformasjonar som gardsområde, gardsbruk, vegar og bruer, administrative område som kommunar og sokn, reinbeitedistrikt, institusjonar og adresser</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">gardsnamn: namnet på heile det gardsområdet som eitt eller fleire gardsnummer er knytte til</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">bruksnamn: namn på gardsbruk eller annan eigedom med eitt eller fleire bruksnummer eller festenummer under eit gardsnummer</article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">nedervd stadnamn: stadnamn som munnleg eller skriftleg er overlevert frå tidlegare generasjonar</article></article></li><li data-name="e." value="5"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">nedervd lokal uttale: uttale som er overlevert frå tidlegare generasjonar, som har vore vanleg på staden, og som framleis er i levande bruk</article></article></li><li data-name="f." value="6"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">rettskrivingsprinsipp: allmenne reglar for korleis lydar og lydkombinasjonar skal givast att i skrift</article></article></li></ol></article><article class="changesToParent">Endra med <a href="lov/2005-06-10-53">lover 10 juni 2005 nr. 53</a> (ikr. 1 aug 2006 iflg. <a href="forskrift/2005-06-10-533">res. 10 juni 2005 nr. 533</a>), <a href="lov/2015-06-19-74">19 juni 2015 nr. 74</a> (ikr. 1 juli 2015 iflg. <a href="forskrift/2015-06-19-726">res. 19 juni 2015 nr. 726</a>), <a href="lov/2019-06-21-59">21 juni 2019 nr. 59</a> (ikr. 1 juli 2019).</article></article><article class="legalArticle" data-lovdata-URL="NL/lov/1990-05-18-11/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Namnevern</span></h2><article class="legalP" id="paragraf-3-ledd-1">Eit stadnamn kan berre takast i bruk på ein stad der det tradisjonelt ikkje høyrer heime dersom det ikkje er i bruk som verna etternamn, ikkje er eit særeige namn og heller ikkje må vernast av andre grunnar.</article><article class="legalP" id="paragraf-3-ledd-2">Eit nedervd stadnamn kan berre bytast ut med eit anna namn som er på same språk, og som har tradisjon som namn på det same namneobjektet. Unntak kan gjerast dersom særlege grunnar talar for det.</article><article class="changesToParent">Endra med <a href="lov/2005-06-10-53">lover 10 juni 2005 nr. 53</a> (ikr. 1 aug 2006 iflg. <a href="forskrift/2005-06-10-533">res. 10 juni 2005 nr. 533</a>), <a href="lov/2015-06-19-74">19 juni 2015 nr. 74</a> (ikr. 1 juli 2015 iflg. <a href="forskrift/2015-06-19-726">res. 19 juni 2015 nr. 726</a>), <a href="lov/2019-06-21-59">21 juni 2019 nr. 59</a> (ikr. 1 juli 2019).</article></article><article class="legalArticle" data-lovdata-URL="NL/lov/1990-05-18-11/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Reglar om skrivemåten</span></h2><article class="legalP" id="paragraf-4-ledd-1">Dersom ikkje anna er fastsett i denne lova, skal det ved fastsetjing av skrivemåten av stadnamn takast utgangspunkt i den nedervde lokale uttalen. Skrivemåten skal følgje gjeldande rettskrivingsprinsipp for norsk, samisk og kvensk. Skogfinske stadnamn på Austlandet følgjer norske rettskrivingsprinsipp.</article><article class="legalP" id="paragraf-4-ledd-2">Har skrivemåten vore lenge i bruk, og er vel kjend og innarbeidd, kan ein fråvike gjeldande rettskriving og rettskrivingsprinsipp.</article><article class="legalP" id="paragraf-4-ledd-3">Når det same namnet er brukt om ulike namneobjekt på den same staden, skal den skrivemåten som er brukt for det namneobjektet namnet opphavleg vart brukt om, som hovudregel vere retningsgivande for skrivemåten for dei andre namneobjekta. Dette gjeld ikkje i dei tilfella der det opphavlege namnet på namneobjektet er eit bruksnamn med ein skrivemåte som er fastsett av grunneigaren.</article><article class="legalP" id="paragraf-4-ledd-4">To eller fleire skriftformer av same namn på det same namneobjektet kan fastsetjast som sidestilte, dersom eitt eller fleire av desse vilkåra er oppfylte:<ol class="defaultList" type="a"><li data-name="a." value="1"><article class="listArticle" id="paragraf-4-ledd-4-punkt-1"><article class="legalP" id="paragraf-4-ledd-4-punkt-1-ledd-1">det finst fleire uttalevariantar av namnet fordi lokaliteten har stor geografisk utbreiing, eller ligg i eit dialektalt eller administrativt grenseområde</article></article></li><li data-name="b." value="2"><article class="listArticle" id="paragraf-4-ledd-4-punkt-2"><article class="legalP" id="paragraf-4-ledd-4-punkt-2-ledd-1">to eller fleire skriftformer av namnet er vel innarbeidde</article></article></li><li data-name="c." value="3"><article class="listArticle" id="paragraf-4-ledd-4-punkt-3"><article class="legalP" id="paragraf-4-ledd-4-punkt-3-ledd-1">det er sterk lokal interesse for to eller fleire av formene</article></article></li></ol></article><article class="changesToParent">Endra med <a href="lov/2005-06-10-53">lover 10 juni 2005 nr. 53</a> (ikr. 1 aug 2006 iflg. <a href="forskrift/2005-06-10-533">res. 10 juni 2005 nr. 533</a>), <a href="lov/2015-06-19-74">19 juni 2015 nr. 74</a> (ikr. 1 juli 2015 iflg. <a href="forskrift/2015-06-19-726">res. 19 juni 2015 nr. 726</a>), <a href="lov/2019-06-21-59">21 juni 2019 nr. 59</a> (ikr. 1 juli 2019).</article></article><article class="legalArticle" data-lovdata-URL="NL/lov/1990-05-18-11/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Særskilde reglar om gardsnamn og bruksnamn</span></h2><article class="legalP" id="paragraf-5-ledd-1">Skrivemåten av gardsnamn og bruksnamn som språkleg og geografisk fell saman med nedervde stadnamn, eller med andre stadnamn som etter reglane i denne lova eller i andre lover og forskrifter skal brukast av det offentlege, skal fastsetjast etter reglane i <a href="lov/1990-05-18-11/§4">§§ 4</a> til 8.</article><article class="legalP" id="paragraf-5-ledd-2">Vedtak om skrivemåten av gardsnamn skal som hovudregel vere retningsgivande for skrivemåten av bruksnamn som er identisk med gardsnamnet. Det same gjeld der gardsnamnet går inn som ein del av bruksnamnet.</article><article class="legalP" id="paragraf-5-ledd-3">I saker om skrivemåten av nedervde bruksnamn har eigaren rett til å fastsetje skrivemåten dersom han kan dokumentere at den ønskte skrivemåten har vore i offentleg bruk som bruksnamn.</article><article class="legalP" id="paragraf-5-ledd-4">Eigaren eller festaren kan, med dei avgrensingane som følgjer av <a href="lov/1990-05-18-11/§3">§ 3</a>, sjølv velje namn og fastsetje skrivemåten av namnet på eit nyoppretta bruk eller eit bruk som ikkje har eit nedervd namn.</article><article class="changesToParent">Endra med <a href="lov/2005-06-10-53">lover 10 juni 2005 nr. 53</a> (ikr. 1 aug 2006 iflg. <a href="forskrift/2005-06-10-533">res. 10 juni 2005 nr. 533</a>), <a href="lov/2015-06-19-74">19 juni 2015 nr. 74</a> (ikr. 1 juli 2015 iflg. <a href="forskrift/2015-06-19-726">res. 19 juni 2015 nr. 726</a>), <a href="lov/2019-06-21-59">21 juni 2019 nr. 59</a> (ikr. 1 juli 2019), tidlegare § 8.</article></article><article class="legalArticle" data-lovdata-URL="NL/lov/1990-05-18-11/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Igangsetjing av stadnamnsak</span></h2><article class="legalP" id="paragraf-6-ledd-1">Saker om skrivemåten av stadnamn kan takast opp av<ol class="defaultList" type="a"><li data-name="a." value="1"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">eit offentleg organ og andre som er nemnde i <a href="lov/1990-05-18-11/§1">§ 1</a> tredje ledd</article></article></li><li data-name="b." value="2"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">eigaren eller festaren i saker som gjeld namn på eige gardsbruk eller eigedom</article></article></li><li data-name="c." value="3"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">ein lokal organisasjon med særleg tilknyting til eit stadnamn</article></article></li><li data-name="d." value="4"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">stadnamntenesta</article></article></li></ol></article><article class="changesToParent">Endra med <a href="lov/2005-06-10-53">lover 10 juni 2005 nr. 53</a> (ikr. 1 aug 2006 iflg. <a href="forskrift/2005-06-10-533">res. 10 juni 2005 nr. 533</a>), <a href="lov/2015-06-19-74">19 juni 2015 nr. 74</a> (ikr. 1 juli 2015 iflg. <a href="forskrift/2015-06-19-726">res. 19 juni 2015 nr. 726</a>), <a href="lov/2019-06-21-59">21 juni 2019 nr. 59</a> (ikr. 1 juli 2019), tidlegare § 5.</article></article><article class="legalArticle" data-lovdata-URL="NL/lov/1990-05-18-11/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Avgjerder</span></h2><article class="legalP" id="paragraf-7-ledd-1">Kommunen vel namn på og vedtek skrivemåten på tettstader, grender, kommunale gater, vegar, torg, bydelar, bustadfelt, kommunale anlegg o.l. og vedtek skrivemåten av offisielle adresser.</article><article class="legalP" id="paragraf-7-ledd-2">Fylkeskommunen vel namn på og vedtek skrivemåten av namn på fylkeskommunale anlegg o.l.</article><article class="legalP" id="paragraf-7-ledd-3">Statlege organ vel namn på statlege anlegg. Eit reinbeitedistrikt vel namnet på distriktet. Statens kartverk vedtek skrivemåten av gardsnamn, bruksnamn, seternamn, naturnamn, namn på reinbeitedistrikt, namn på statlege anlegg o.l. dersom ikkje anna er fastsett i lov eller forskrift.</article><article class="legalP" id="paragraf-7-ledd-4">Det kan gjerast samlevedtak for skriftforma av eit namneledd innanfor det same administrative området.</article><article class="legalP" id="paragraf-7-ledd-5">Er det tvil om kven som etter desse reglane skal fastsetje skrivemåten av eit stadnamn, kan spørsmålet leggjast fram for departementet til avgjerd.</article><article class="legalP" id="paragraf-7-ledd-6">Ei namnesak må reisast samtidig for parallellnamn på norsk, samisk og kvensk.</article><article class="legalP" id="paragraf-7-ledd-7">Med mindre anna er fastsett i lov eller i medhald av lov, gjeld reglane i <a href="lov/1967-02-10/kapiv">forvaltningsloven kapittel IV</a>, V og VIII ikkje for saker etter lova her.</article><article class="changesToParent">Endra med <a href="lov/2005-06-10-53">lover 10 juni 2005 nr. 53</a> (ikr. 1 aug 2006 iflg. <a href="forskrift/2005-06-10-533">res. 10 juni 2005 nr. 533</a>) som endra med <a href="lov/2005-06-17-90">lov 17 juni 2005 nr. 90</a> (ikr. 1 jan 2008, etter <a href="forskrift/2007-01-26-88">res. 26 jan 2007 nr. 88</a>) som endra med <a href="lov/2007-01-26-3">lov 26 jan 2007 nr. 3</a>, <a href="lov/2019-06-21-59">21 juni 2019 nr. 59</a> (ikr. 1 juli 2019).</article></article><article class="legalArticle" data-lovdata-URL="NL/lov/1990-05-18-11/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Kunngjering og høyring</span></h2><article class="legalP" id="paragraf-8-ledd-1">Når ei namnesak er teken opp med vedtaksorganet, skal saka gjerast kjend for dei som har rett til å uttale seg. Kommunane har ansvar for å kunngjere at det er reist namnesak.</article><article class="legalP" id="paragraf-8-ledd-2">I saker om skrivemåten av nedervde bruksnamn, der eigaren har rett til å fastsetje skrivemåten, jf. <a href="lov/1990-05-18-11/§5">§ 5</a> tredje ledd, kan skrivemåten vedtakast utan høyring.</article><article class="legalP" id="paragraf-8-ledd-3">Eigaren eller festaren har rett til å uttale seg i saker som gjeld skrivemåten av bruksnamn. Eigaren eller festaren har òg rett til å uttale seg i saker som gjeld gardsnamn, når skrivemåten av gardsnamnet skal vere retningsgivande for skrivemåten av bruksnamnet.</article><article class="legalP" id="paragraf-8-ledd-4">Kommunane har rett til å uttale seg når vedtaket skal gjerast av andre organ enn kommunen sjølv. Fylkeskommunane har rett til å uttale seg i saker som gjeld område som femner om meir enn ein kommune. Lokale organisasjonar har rett til å uttale seg i saker som gjeld stadnamn organisasjonen har ei særleg tilknyting til.</article><article class="changesToParent">Endra med <a href="lov/2005-06-10-53">lover 10 juni 2005 nr. 53</a> (ikr. 1 aug 2006 iflg. <a href="forskrift/2005-06-10-533">res. 10 juni 2005 nr. 533</a>), <a href="lov/2015-06-19-74">19 juni 2015 nr. 74</a> (ikr. 1 juli 2015 iflg. <a href="forskrift/2015-06-19-726">res. 19 juni 2015 nr. 726</a>), <a href="lov/2019-06-21-59">21 juni 2019 nr. 59</a> (ikr. 1 juli 2019).</article></article><article class="legalArticle" data-lovdata-URL="NL/lov/1990-05-18-11/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Tilråding</span></h2><article class="legalP" id="paragraf-9-ledd-1">Før det blir gjort vedtak om skrivemåten, skal stadnamntenesta gi tilråding om skrivemåte, namneskikk og namnsetjing.</article><article class="legalP" id="paragraf-9-ledd-2">Grunneigaren kan be om å få ei tilråding frå stadnamntenesta i saker som gjeld namn på eige gardsbruk eller eigedom.</article><article class="changesToParent">Føyd til med <a href="lov/2019-06-21-59">lov 21 juni 2019 nr. 59</a> (ikr. 1 juli 2019).</article></article><article class="legalArticle" data-lovdata-URL="NL/lov/1990-05-18-11/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Gjenopning</span></h2><article class="legalP" id="paragraf-10-ledd-1">Ei sak kan bli gjenopna av dei som er nemnde i <a href="lov/1990-05-18-11/§6">§ 6</a> bokstav a til d, dersom det kjem til nye opplysningar. Nytt vedtak skal gjerast etter reglane i denne lova.</article><article class="changesToParent">Endra med <a href="lov/2005-06-10-53">lover 10 juni 2005 nr. 53</a> (ikr. 1 aug 2006 iflg. <a href="forskrift/2005-06-10-533">res. 10 juni 2005 nr. 533</a>), <a href="lov/2015-06-19-74">19 juni 2015 nr. 74</a> (ikr. 1 juli 2015 iflg. <a href="forskrift/2015-06-19-726">res. 19 juni 2015 nr. 726</a>), <a href="lov/2019-06-21-59">21 juni 2019 nr. 59</a> (ikr. 1 juli 2019), tidlegare § 7.</article></article><article class="legalArticle" data-lovdata-URL="NL/lov/1990-05-18-11/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Bruk av stadnamn</span></h2><article class="legalP" id="paragraf-11-ledd-1">Når skrivemåten av eit stadnamn er fastsett etter denne lova og ført inn i stadnamnregisteret, skal han brukast av eige tiltak av dei som er nemnde i <a href="lov/1990-05-18-11/§1">§ 1</a> tredje ledd.</article><article class="legalP" id="paragraf-11-ledd-2">Samiske og kvenske stadnamn som blir nytta blant folk som bur fast på eller har næringsmessig tilknyting til staden, skal til vanleg brukast av det offentlege t.d. på kart, skilt, i register saman med eventuelt norsk namn.</article><article class="legalP" id="paragraf-11-ledd-3">Offentlege organ og andre som er nemnde i <a href="lov/1990-05-18-11/§1">§ 1</a> tredje ledd, skal halde fram med å bruke dei skriftformene som er i bruk av det offentlege når lova blir sett i verk, til det eventuelt blir gjort endringsvedtak.</article><article class="changesToParent">Endra med <a href="lov/2005-06-10-53">lover 10 juni 2005 nr. 53</a> (ikr. 1 aug 2006 iflg. <a href="forskrift/2005-06-10-533">res. 10 juni 2005 nr. 533</a>), <a href="lov/2019-06-21-59">21 juni 2019 nr. 59</a> (ikr. 1 juli 2019), tidlegare § 9.</article></article><article class="legalArticle" data-lovdata-URL="NL/lov/1990-05-18-11/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Klage</span></h2><article class="legalP" id="paragraf-12-ledd-1">Vedtak etter denne lova kan påklagast av dei som etter <a href="lov/1990-05-18-11/§6">§ 6</a> første ledd bokstav a til c har rett til å ta opp saker om skrivemåten av stadnamn. Tilsvarande gjeld for vedtak om namnsetjing etter anna lov, dersom vedtaket er i strid med § 3 i lova her. Offentlege organ har berre klagerett i saker som gjeld namn dei skal bruke i tenesta. Klageretten gjeld også vedtak gjorde av kommunar og fylkeskommunar. Ei klage skal grunngivast. Vedtak gjorde av eit departement i medhald av delegert mynde, eller av Kongen, kan ikkje påklagast.</article><article class="legalP" id="paragraf-12-ledd-2">Klager på andre vedtak enn dei som er gjorde av eit departement, skal behandlast av ei klagenemnd oppnemd av Kongen. I klagesaker av prinsipiell karakter kan klagenemnda gi Språkrådet, Sametinget og departementet høve til å uttale seg.</article><article class="legalP" id="paragraf-12-ledd-3">Feilbruk og manglande bruk av stadnamn etter <a href="lov/1990-05-18-11/§11">§ 11</a> kan påklagast til det organet som er nærast overordna det organet som klagen gjeld. Statsforvaltaren er klageinstans når klagen gjeld kommunale eller fylkeskommunale organ. Manglande vedtak kan påklagast til klagenemnda.</article><article class="legalP" id="paragraf-12-ledd-4">Eit departement som gjer vedtak om skrivemåte, har plikt til å ta saka opp til ny avgjerd etter klage. Departementet skal i slike saker innhente tilråding frå klagenemnda.</article><article class="legalP" id="paragraf-12-ledd-5">For førebuinga av ei klagesak gjeld saksbehandlingsreglane i <a href="lov/1990-05-18-11/§8">§§ 8</a> og 9 tilsvarande. Elles gjeld reglane i <a href="lov/1967-02-10/kapvi">forvaltningsloven kapittel VI</a>.</article><article class="changesToParent">Føyd til med <a href="lov/2019-06-21-59">lov 21 juni 2019 nr. 59</a> (ikr. 1 juli 2019), endra med lov <a href="lov/2021-05-07-34">7 mai 2021 nr. 34</a> (ikr. 1 juni 2021 iflg. <a href="forskrift/2021-05-07-1416">res. 7 mai 2021 nr. 1416</a>).</article></article><article class="legalArticle" data-lovdata-URL="NL/lov/1990-05-18-11/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Stadnamntenesta</span></h2><article class="legalP" id="paragraf-13-ledd-1">Språkrådet er stadnamnteneste for norske og kvenske stadnamn. Sametinget er stadnamnteneste for samiske stadnamn.</article><article class="legalP" id="paragraf-13-ledd-2">Stadnamntenesta skal gi rettleiing og tilråding om skrivemåten av stadnamn, namneskikk og namnsetjing. Tenesta kan òg uttale seg om bruk av stadnamn.</article><article class="changesToParent">Føyd til med <a href="lov/2019-06-21-59">lov 21 juni 2019 nr. 59</a> (ikr. 1 juli 2019).</article></article><article class="legalArticle" data-lovdata-URL="NL/lov/1990-05-18-11/§14" data-name="§14" id="paragraf-14"><h2 class="legalArticleHeader"><span class="legalArticleValue" data-legalArea="11.04">§ 14</span>. <span class="legalArticleTitle">Stadnamnregister</span></h2><article class="legalP" id="paragraf-14-ledd-1">Det skal førast eit sentralt stadnamnregister.</article><article class="legalP" id="paragraf-14-ledd-2">Alle skriftformer som er endeleg fastsette, skal meldast til stadnamnregisteret av det organet som har gjort vedtaket.</article><article class="legalP" id="paragraf-14-ledd-3">Opplysningane i registeret er offentlege.</article><article class="changesToParent">Endra med <a href="lov/2005-06-10-53">lover 10 juni 2005 nr. 53</a> (ikr. 1 aug 2006 iflg. <a href="forskrift/2005-06-10-533">res. 10 juni 2005 nr. 533</a>), <a href="lov/2019-06-21-59">21 juni 2019 nr. 59</a> (ikr. 1 juli 2019), tidlegare § 12.</article></article><article class="legalArticle" data-lovdata-URL="NL/lov/1990-05-18-11/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Forskrift og unntak</span></h2><article class="legalP" id="paragraf-15-ledd-1">Departementet kan gi forskrift til utfylling og gjennomføring av lova.</article><article class="legalP" id="paragraf-15-ledd-2">Når særlege grunner talar for det, kan departementet i enkelttilfelle gjere unntak frå reglane i lova og forskrifta.</article><article class="changesToParent">Endra med <a href="lov/2005-06-10-53">lover 10 juni 2005 nr. 53</a> (ikr. 1 aug 2006 iflg. <a href="forskrift/2005-06-10-533">res. 10 juni 2005 nr. 533</a>), <a href="lov/2019-06-21-59">21 juni 2019 nr. 59</a> (ikr. 1 juli 2019), tidlegare § 13.</article></article><article class="legalArticle" data-lovdata-URL="NL/lov/1990-05-18-11/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Iverksetjing</span></h2><article class="legalP" id="paragraf-16-ledd-1">Denne lova gjeld frå den tid Kongen fastset.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" id="paragraf-16-ledd-2">Frå same tid blir det gjort følgjande endring i <a href="lov/1978-06-23-70">lov av 23. juni 1978 nr. 70</a> om kartlegging, deling og registrering av grunneiendom (delingsloven): – – –</article><article class="changesToParent">Endra med <a href="lov/2005-06-10-53">lov 10 juni 2005 nr. 53</a> (ikr. 1 aug 2006 iflg. <a href="forskrift/2005-06-10-533">res. 10 juni 2005 nr. 533</a>), tidlegare § 13, endra med <a href="lov/2019-06-21-59">lov 21 juni 2019 nr. 59</a> (ikr. 1 juli 2019), tidlegare § 14.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Frå 1 juli 1991 iflg. <a href="forskrift/1990-05-18-361">res. 18 mai 1990 nr. 361</a>.</article></footer></article></main></body></html>