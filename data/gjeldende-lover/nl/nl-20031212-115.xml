<!DOCTYPE html><html lang="no"><head><title>Lov om statleg varekrigsforsikring</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2003-12-12-115</dd><dt class="dokid">DokumentID</dt><dd class="dokid">NL/lov/2003-12-12-115</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">2004-01-01</dd><dt class="changesToDocuments">Endrer</dt><dd class="changesToDocuments"><ul><li><a href="lov/1948-12-03-8">lov/1948-12-03-8</a></li></ul></dd><dt class="legalArea">Rettsområde</dt><dd class="legalArea"><ul><li><a href="legal-areas/05" title="Erstatnings- og forsikringsrett">Erstatnings- og forsikringsrett</a> &gt; <a href="legal-areas/05.01" title="Ansvarsforsikringer">Ansvarsforsikringer</a></li> <li><a href="legal-areas/29" title="Stats-, statsforfatnings- og statsborgerrett">Stats-, statsforfatnings- og statsborgerrett</a> &gt; <a href="legal-areas/29.01" title="Forsvaret">Forsvaret</a></li></ul></dd><dt class="titleShort">Korttittel</dt><dd class="titleShort">Varekrigsforsikringslova</dd><dt class="title">Tittel</dt><dd class="title">Lov om statleg varekrigsforsikring</dd><dt class="miscInformation">Annet om dokumentet</dt><dd class="miscInformation">Jf. <i>tidlegare</i> <a href="lov/1948-12-03-8">lov 3. desember 1948 nr. 8</a> om Statens varekrigsforsikring.</dd><dt class="refid">RefID</dt><dd class="refid">lov/2003-12-12-115</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om statleg varekrigsforsikring</a><ul class="tocSubUl"><li><a href="#paragraf-1">§ 1. Iverksetjing og avslutting av tilbod om statleg varekrigsforsikring</a></li><li><a href="#paragraf-2">§ 2. Verkeområde</a></li><li><a href="#paragraf-3">§ 3. Organisering</a></li><li><a href="#paragraf-4">§ 4. Forskrifter</a></li><li><a href="#paragraf-5">§ 5. Oppheving av og endringar i andre lover</a></li><li><a href="#paragraf-6">§ 6. Iverksetjing</a></li></ul></li></ul></dd></dl></header><main class="documentBody" data-lovdata-URL="NL/lov/2003-12-12-115" id="dokument"><h1>Lov om statleg varekrigsforsikring</h1><article class="legalArticle" data-lovdata-URL="NL/lov/2003-12-12-115/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Iverksetjing og avslutting av tilbod om statleg varekrigsforsikring</span></h2><article class="legalP" id="paragraf-1-ledd-1">Kongen kan fastsetje at staten skal tilby varetransportforsikring mot krig, krigsfare eller ekstraordinære kriseforhold i Noreg eller utlandet («varekrigsforsikring») for så vidt det får følgjer for norske interesser og slike omstende kan hindre forsyning og varetransport dersom det private forsikringstilbodet opphøyrer, kan kome til å opphøyre eller ikkje dekkjer ein slik situasjon.</article><article class="legalP" id="paragraf-1-ledd-2">Kongen kan avslutte tilbodet om statleg varekrigsforsikring dersom dei vilkår som er fastlagde i første ledd ikkje lenger er til stades.</article></article><article class="legalArticle" data-lovdata-URL="NL/lov/2003-12-12-115/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Verkeområde</span></h2><article class="legalP" id="paragraf-2-ledd-1">Staten kan tilby varetransportforsikring ved krig, krigsfare eller ekstraordinære kriseforhold av:<ol class="defaultList" type="1"><li data-name="1." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">varer som blir sende til, frå eller innafor norsk område, og når det er norske interesser som blir dekte, også av varer som blir sende mellom stader i utlandet.</article></article></li><li data-name="2." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">norske reiarar og tidsbefraktarar si frakt på reisebasis, befraktingskommisjon og havaripengar i risiko for norske forsikringstakarar.</article></article></li></ol></article><article class="legalP" id="paragraf-2-ledd-2">Kongen eller den han gir mynde kan fastsetje at også andre interesser kan bli dekte.</article></article><article class="legalArticle" data-lovdata-URL="NL/lov/2003-12-12-115/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Organisering</span></h2><article class="legalP" id="paragraf-3-ledd-1">Ved iverksetjing av statleg varekrigsforsikring som fastlagt i <a href="lov/2003-12-12-115/§1">§ 1</a> kan Kongen bestemme at det blir oppretta eit styre med leiar og så mange medlemmer som departementet fastset. Styret skal ha ansvaret for den daglege leiinga og drifta av varekrigsforsikringsordninga. Det skal òg vere eit eige sekretariat.</article></article><article class="legalArticle" data-lovdata-URL="NL/lov/2003-12-12-115/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forskrifter</span></h2><article class="legalP" id="paragraf-4-ledd-1">Kongen kan gi nærare forskrifter om gjennomføring av denne lova.</article></article><article class="legalArticle" data-lovdata-URL="NL/lov/2003-12-12-115/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Oppheving av og endringar i andre lover</span></h2><article class="legalP" id="paragraf-5-ledd-1"><a href="lov/1948-12-03-8">Lov av 3. desember 1948 nr. 8</a> om Statens varekrigsforsikring vert oppheva.</article><article class="legalP" id="paragraf-5-ledd-2">Forsikringsavtaler som er inngått etter <a href="lov/1948-12-03-8">lov av 3. desember 1948 nr. 8</a> om Statens varekrigsforsikring gjeld inntil dei blir terminerte og plikter etter forsikringsavtalene er gjort opp.</article><article class="legalP" id="paragraf-5-ledd-3">I <a href="lov/1953-07-17-2">lov av 17. juli 1953 nr. 2</a> om erstatning for krigsskade på eigedom og interesser vert <a href="lov/1953-07-17-2/§36">§ 36</a> andre ledd nr. 4 oppheva.</article></article><article class="legalArticle" data-lovdata-URL="NL/lov/2003-12-12-115/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Iverksetjing</span></h2><article class="legalP" id="paragraf-6-ledd-1">Lova tek til å gjelde frå den tid Kongen fastset.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Frå 1 jan 2004 iflg. <a href="forskrift/2003-12-12-1507">res. 12 des 2003 nr. 1507</a>.</article></footer></article></main></body></html>