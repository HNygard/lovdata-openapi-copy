<!DOCTYPE html><html lang="no"><head><title>Lov om endringer i veglova mv. (overføring av fylkesveiadministrasjon)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2019-06-21-68</dd><dt class="dokid">DokumentID</dt><dd class="dokid">NL/lov/2019-06-21-68</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="dateInForce">I kraft fra</dt><dd class="dateInForce">2019-06-21, 2020-01-01</dd><dt class="changesToDocuments">Endrer</dt><dd class="changesToDocuments"><ul><li><a href="lov/1963-06-21-23">lov/1963-06-21-23</a></li><li><a href="lov/1965-06-18-4">lov/1965-06-18-4</a></li><li><a href="lov/2002-06-21-45">lov/2002-06-21-45</a></li><li><a href="lov/2005-06-17-101">lov/2005-06-17-101</a></li><li><a href="lov/2008-06-27-71">lov/2008-06-27-71</a></li><li><a href="lov/2016-05-27-14">lov/2016-05-27-14</a></li></ul></dd><dt class="legalArea">Rettsområde</dt><dd class="legalArea"><ul><li><a href="legal-areas/08" title="Fast eiendoms rettsforhold">Fast eiendoms rettsforhold</a> &gt; <a href="legal-areas/08.10" title="Tinglysing. Registrering">Tinglysing. Registrering</a></li> <li><a href="legal-areas/11" title="Forvaltnings- og kommunalrett">Forvaltnings- og kommunalrett</a> &gt; <a href="legal-areas/11.01" title="Kommuner og fylkeskommuner">Kommuner og fylkeskommuner</a></li> <li><a href="legal-areas/11" title="Forvaltnings- og kommunalrett">Forvaltnings- og kommunalrett</a> &gt; <a href="legal-areas/11.02" title="Offentlige reguleringer">Offentlige reguleringer</a></li> <li><a href="legal-areas/27" title="Skatte- og avgiftsrett">Skatte- og avgiftsrett</a> &gt; <a href="legal-areas/27.12" title="Skatteforvaltning">Skatteforvaltning</a></li> <li><a href="legal-areas/33" title="Transport og kommunikasjoner">Transport og kommunikasjoner</a> &gt; <a href="legal-areas/33.06" title="Transport">Transport</a></li> <li><a href="legal-areas/33" title="Transport og kommunikasjoner">Transport og kommunikasjoner</a> &gt; <a href="legal-areas/33.07" title="Veitrafikk">Veitrafikk</a></li></ul></dd><dt class="dateOfPublication">Kunngjort</dt><dd class="dateOfPublication">2019-06-21</dd><dt class="titleShort">Korttittel</dt><dd class="titleShort">Endringslov til veglova mv. (overføring av fylkesveiadministrasjon)</dd><dt class="title">Tittel</dt><dd class="title">Lov om endringer i veglova mv. (overføring av fylkesveiadministrasjon)</dd><dt class="refid">RefID</dt><dd class="refid">lov/2019-06-21-68</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om endringer i veglova mv. (overføring av fylkesveiadministrasjon)</a><ul class="tocSubUl"><li><a href="#kapittel-1">VII</a></li></ul></li></ul></dd></dl></header><main class="documentBody" data-lovdata-URL="NL/lov/2019-06-21-68" id="dokument"><h1>Lov om endringer i veglova mv. (overføring av fylkesveiadministrasjon)</h1><article class="defaultP">– – –</article><section class="section" data-name="kapVII" id="kapittel-1" data-lovdata-URL="NL/lov/2019-06-21-68/KAPITTEL_1"><h2>VII</h2><ol class="defaultList" type="1"><li data-name="1." value="1"><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1">Loven gjelder fra den tid<sup class="footnotereference" data-footnotereferencevalue="1" data-unique-footnote-counter="1">1</sup> Kongen bestemmer. Kongen kan sette i kraft de enkelte bestemmelsene til forskjellig tid.</article></article></li><li data-name="2." value="2"><article class="listArticle" id="kapittel-1-punkt-2"><article class="legalP" id="kapittel-1-punkt-2-ledd-1"><sup class="footnotereference" data-footnotereferencevalue="2" data-unique-footnote-counter="2">2</sup> Ansatte i Statens vegvesen som ikke er omfattet av vilkårene for overdragelse etter <a href="lov/2005-06-17-62/§16-1">arbeidsmiljøloven § 16-1</a> første ledd, kan i forbindelse med endringen av veiadministrasjonen følge oppgaver over i fylkeskommunen etter nærmere avtale mellom staten og fylkeskommunen. For øvrig gjelder følgende regler: <ol class="defaultList" type="a"><li data-name="a." value="1"><article class="listArticle" id="kapittel-1-punkt-2-ledd-1-punkt-1"><article class="legalP" id="kapittel-1-punkt-2-ledd-1-punkt-1-ledd-1">Avtalen skal ta utgangspunkt i fylkeskommunens behov og hensynet til de ansatte det gjelder.</article></article></li><li data-name="b." value="2"><article class="listArticle" id="kapittel-1-punkt-2-ledd-1-punkt-2"><article class="legalP" id="kapittel-1-punkt-2-ledd-1-punkt-2-ledd-1">Ved slike ansettelser gjelder ikke reglene om offentlig kunngjøring av stillingen og kvalifikasjonsprinsippet.</article></article></li><li data-name="c." value="3"><article class="listArticle" id="kapittel-1-punkt-2-ledd-1-punkt-3"><article class="legalP" id="kapittel-1-punkt-2-ledd-1-punkt-3-ledd-1">Arbeidstakere som ansettes etter en slik avtale, beholder sin årslønn og ansiennitet fra Statens vegvesen.</article></article></li><li data-name="d." value="4"><article class="listArticle" id="kapittel-1-punkt-2-ledd-1-punkt-4"><article class="legalP" id="kapittel-1-punkt-2-ledd-1-punkt-4-ledd-1">Fylkeskommunen skal behandle arbeidstakere som ansettes etter en slik avtale, på samme måte og med samme rettigheter som øvrige ansatte i fylkeskommunen, herunder også det som gjelder ved sammenslåing av fylkeskommuner.</article></article></li><li data-name="e." value="5"><article class="listArticle" id="kapittel-1-punkt-2-ledd-1-punkt-5"><article class="legalP" id="kapittel-1-punkt-2-ledd-1-punkt-5-ledd-1">Hvis det ikke blir enighet mellom Statens vegvesen og fylkeskommunen, kan Kongen i statsråd fastsette hvordan overføringen av ansatte i Statens vegvesen skal skje.</article></article></li></ol></article></article></li><li data-name="3." value="3"><article class="listArticle" id="kapittel-1-punkt-3"><article class="legalP" id="kapittel-1-punkt-3-ledd-1"><sup class="footnotereference" data-footnotereferencevalue="2" data-unique-footnote-counter="2">2</sup> Rettigheter og forpliktelser som Statens vegvesen har stiftet på vegne av fylkeskommunen som en del av sitt arbeid med fylkesveisaker etter veglova fram til lovens ikrafttredelse, påligger fylkeskommunen. Slike rettigheter og forpliktelser kan ikke gjøres gjeldende overfor Statens vegvesen. Hvis Statens vegvesen er den reelle kontraktsparten, kan rettighetene og forpliktelsene etter slike avtaler overføres til fylkeskommunen så langt de gjelder fylkeskommunens ansvar for fylkesveiene etter lovens ikrafttredelse. For øvrig gjelder følgende regler: <ol class="defaultList" type="a"><li data-name="a." value="1"><article class="listArticle" id="kapittel-1-punkt-3-ledd-1-punkt-1"><article class="legalP" id="kapittel-1-punkt-3-ledd-1-punkt-1-ledd-1">Statens vegvesen og fylkeskommunen kan med fire måneders skriftlig varsel til berørte parter kreve at felles avtaler som Statens vegvesen har inngått før lovens ikrafttredelse, skal deles i en statlig og en eller flere fylkeskommunale deler.</article></article></li><li data-name="b." value="2"><article class="listArticle" id="kapittel-1-punkt-3-ledd-1-punkt-2"><article class="legalP" id="kapittel-1-punkt-3-ledd-1-punkt-2-ledd-1">Statens vegvesen kan beslutte å følge opp avtaler om fylkesvei for fylkeskommunen, dersom fylkeskommunen ber om det.</article></article></li><li data-name="c." value="3"><article class="listArticle" id="kapittel-1-punkt-3-ledd-1-punkt-3"><article class="legalP" id="kapittel-1-punkt-3-ledd-1-punkt-3-ledd-1">Kontraktsparter og rettighetshavere kan ikke motsette seg slik videreføring, overføring eller deling som er nevnt her. De kan heller ikke gjøre gjeldende at det utgjør en bortfallsgrunn for rettsforholdet.</article></article></li></ol></article></article></li><li data-name="4." value="4"><article class="listArticle" id="kapittel-1-punkt-4"><article class="legalP" id="kapittel-1-punkt-4-ledd-1"><sup class="footnotereference" data-footnotereferencevalue="2" data-unique-footnote-counter="2">2</sup> Fylkeskommunen gis tilgang til dokumenter i Statens vegvesens arkiver så langt dokumentene kan henføres til arbeid Statens vegvesen har utført for fylkeskommunen i fylkesveisaker etter veglova. Statens vegvesen avgjør hvordan fylkeskommunen skal få tilgang til dokumentene, men skal samrå seg med fylkeskommunen. Fylkeskommunen kan ikke kreve erstatning for tap som skyldes feil eller mangler ved Statens vegvesens dokumenter og arkiver eller Statens vegvesens arbeid med å gi fylkeskommunen tilgang til dette. Som mangel regnes også at dokumenter mangler eller ikke kan fremskaffes.</article></article></li></ol><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 21 juni 2019 for del VII nr. 2, 3 og 4, 1 jan 2020 for resten av loven iflg. <a href="forskrift/2019-06-21-869">res. 21 juni 2019 nr. 869</a>.</article><article class="footnote" data-name="2" data-unique-footnote-counter="2"><span class="footnoteLabel">2</span> Se note 1.</article></footer></section></main></body></html>