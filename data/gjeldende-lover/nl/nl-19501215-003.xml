<!DOCTYPE html><html lang="nn"><head><title>Lov om forbod mot samkvem med personar som har tilhald på fiendeområde o.a</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1950-12-15-3</dd><dt class="dokid">DokumentID</dt><dd class="dokid">NL/lov/1950-12-15-3</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="lastChangeInForce">Ikrafttreding av siste endring</dt><dd class="lastChangeInForce">2015-10-01</dd><dt class="lastChangedBy">Sist endra ved</dt><dd class="lastChangedBy"><a href="lov/2015-06-19-65">lov/2015-06-19-65</a> fra 2015-10-01</dd><dt class="legalArea">Rettsområde</dt><dd class="legalArea"><ul><li><a href="legal-areas/29" title="Stats-, statsforfatnings- og statsborgerrett">Stats-, statsforfatnings- og statsborgerrett</a> &gt; <a href="legal-areas/29.01" title="Forsvaret">Forsvaret</a></li></ul></dd><dt class="lastupdated">Rettet</dt><dd class="lastupdated">2021-09-27 (faglige fotnoter fjernet, struktur, UU-tilpasset)</dd><dt class="titleShort">Korttittel</dt><dd class="titleShort">Lov om forbod mot samkvem med fienden</dd><dt class="title">Tittel</dt><dd class="title">Lov om forbod mot samkvem med personar som har tilhald på fiendeområde o.a</dd><dt class="refid">RefID</dt><dd class="refid">lov/1950-12-15-3</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om forbod mot samkvem med personar som har tilhald på fiendeområde o.a</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li><li><a href="#paragraf-5">§ 5.</a></li></ul></li></ul></dd></dl></header><main class="documentBody" data-lovdata-URL="NL/lov/1950-12-15-3" id="dokument"><h1>Lov om forbod mot samkvem med personar som har tilhald på fiendeområde o.a</h1><article class="legalArticle" data-lovdata-URL="NL/lov/1950-12-15-3/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Denne lova gjeld samkvem med:<ol class="defaultList" type="a"><li data-name="a." value="1"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">Stat som Noreg er i krig med (fiendestat).</article></article></li><li data-name="b." value="2"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">Fysisk person som bur eller har fast tilhald på fiendeområde.</article></article></li><li data-name="c." value="3"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">Juridisk person (selskap, lag, korporasjon eller stifting), privat eller offentleg, som har setet sitt på fiendeområde eller er under kontroll av rettssubjekt som nemnt i litra a, b eller d.</article></article></li><li data-name="d." value="4"><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">Andre offentlege eller private rettssubjekt når Kongen eller den han gjev fullmakt så fastset.</article></article></li></ol></article><article class="legalP" id="paragraf-1-ledd-2">Med fiendeområde er i denne lova meint område som fiendestat har høgste retten (suvereniteten) over og som ikkje er hersett av norske eller allierte styrker og dessutan område som ein fiendestat har hersett. Det same gjeld område som Kongen eller den han gjev fullmakt har fastsett skal reknast for fiendeområde.</article></article><article class="legalArticle" data-lovdata-URL="NL/lov/1950-12-15-3/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Det er forbode å ha samkvem med rettssubjekt som nemnt i <a href="lov/1950-12-15-3/§1">§ 1</a> eller fara fram på ein måte som er eigna til å skaffe slikt rettssubjekt føremon.</article><article class="legalP" id="paragraf-2-ledd-2">Det er soleis m.a. forbode:<ol class="defaultList" type="a"><li data-name="a." value="1"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">Å gjere avtale med eller til føremon for slikt rettssubjekt.</article></article></li><li data-name="b." value="2"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">Å ta på seg skyldnad andsynes eller til føremon for slikt rettssubjekt.</article></article></li><li data-name="c." value="3"><article class="listArticle" id="paragraf-2-ledd-2-punkt-3"><article class="legalP" id="paragraf-2-ledd-2-punkt-3-ledd-1">Å yta teneste, levera gods eller verdepapir, betala pengar, skipa eller overføra rettar av kva slag det så er til slikt rettssubjekt eller til føremon for slikt rettssubjekt.</article></article></li><li data-name="d." value="4"><article class="listArticle" id="paragraf-2-ledd-2-punkt-4"><article class="legalP" id="paragraf-2-ledd-2-punkt-4-ledd-1">Å ta mot teneste, gods, verdepapir eller anna yting frå slikt rettssubjekt.</article></article></li><li data-name="e." value="5"><article class="listArticle" id="paragraf-2-ledd-2-punkt-5"><article class="legalP" id="paragraf-2-ledd-2-punkt-5-ledd-1">På kva måte det så er beinveges eller ved mellommann å senda melding av kva slag det måtte vera til slikt rettssubjekt.</article></article></li></ol></article><article class="legalP" id="paragraf-2-ledd-3">Forbodet gjeld ikkje gjerningar som er gjorde i offentleg ærend.</article><article class="legalP" id="paragraf-2-ledd-4">Kongen eller den han gjev fullmakt kan gjera unnatak frå forbodet.</article></article><article class="legalArticle" data-lovdata-URL="NL/lov/1950-12-15-3/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Rettshandel som er strid med <a href="lov/1950-12-15-3/§2">§ 2</a> er utan rettsverknad. Ein slik rettshandel kan ikkje vera grunnlag for rettsvinning i god tru. Unnatak gjeld likevel for pengar og verdepapir som lyder på ihendehaveren.</article></article><article class="legalArticle" data-lovdata-URL="NL/lov/1950-12-15-3/§4" data-name="§4" id="paragraf-4"><h2 class="legalArticleHeader"><span class="legalArticleValue" data-legalArea="31.16">§ 4</span>.</h2><article class="legalP" id="paragraf-4-ledd-1">Bryt nokon føresegnene i <a href="lov/1950-12-15-3/§2">§ 2</a>, blir han straffa med bot eller med fengsel inntil 3 år eller med båe desse straffane i fall ikkje blir dømd etter lovgjevinga om landssvik. Er brotet gjort av aktløyse, er straffa bøter.</article><article class="changesToParent">Endra med <a href="lov/2015-06-19-65">lov 19 juni 2015 nr. 65</a> (ikr. 1 okt 2015).</article></article><article class="legalArticle" data-lovdata-URL="NL/lov/1950-12-15-3/§5" data-name="§5" id="paragraf-5"><h2 class="legalArticleHeader"><span class="legalArticleValue" data-legalArea="32.04">§ 5</span>.</h2><article class="legalP" id="paragraf-5-ledd-1">Kongen fastset kva dag denne lova skal ta til å gjelda.</article><article class="legalP" id="paragraf-5-ledd-2">Kongen eller den han gjev fullmakt, fastset i kor stor mon lova skal gjelda på Svalbard.</article></article></main></body></html>