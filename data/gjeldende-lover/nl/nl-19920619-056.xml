<!DOCTYPE html><html lang="no"><head><title>Lov om handelsagenter og handelsreisende (agenturloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1992-06-19-56</dd><dt class="dokid">DokumentID</dt><dd class="dokid">NL/lov/1992-06-19-56</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">1993-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2006-01-01</dd><dt class="lastChangedBy">Sist endret ved</dt><dd class="lastChangedBy"><a href="lov/2005-06-17-62">lov/2005-06-17-62</a> fra 2006-01-01</dd><dt class="changesToDocuments">Endrer</dt><dd class="changesToDocuments"><ul><li><a href="lov/1916-06-30-1">lov/1916-06-30-1</a></li></ul></dd><dt class="legalArea">Rettsområde</dt><dd class="legalArea"><ul><li><a href="legal-areas/06" title="EU/EØS-rett">EU/EØS-rett</a> &gt; <a href="legal-areas/06.05" title="Forskning og utdanning">Forskning og utdanning</a></li> <li><a href="legal-areas/23" title="Næringsrett">Næringsrett</a> &gt; <a href="legal-areas/23.02" title="Handel og tjenester">Handel og tjenester</a></li></ul></dd><dt class="lastupdated">Rettet</dt><dd class="lastupdated">2021-08-24 (faglige fotnoter fjernet, UU-tilpasset)</dd><dt class="eeaReferences">EØS-henvisning</dt><dd class="eeaReferences"><a href="avtale/avt-1992-05-02-1-v7">EØS-avtalen vedlegg VII</a> <br />nr. 5 (direktiv <a href="eu/31986l0653">86/653</a>).</dd><dt class="titleShort">Korttittel</dt><dd class="titleShort">Agenturloven – agl</dd><dt class="title">Tittel</dt><dd class="title">Lov om handelsagenter og handelsreisende (agenturloven)</dd><dt class="miscInformation">Annet om dokumentet</dt><dd class="miscInformation">Jf. <i>tidligere</i> <a href="lov/1916-06-30-1">lov 30 juni 1916 nr. 1</a> 3dje og 4de kapitel. <a href="lov/1992-06-19-56/kapiv">Lovens kap. IV</a> og VII er ikke berørt av <a href="lov/1992-11-27-109/eøsl">EØS-avtalen</a>.</dd><dt class="refid">RefID</dt><dd class="refid">lov/1992-06-19-56</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om handelsagenter og handelsreisende (agenturloven)</a><ul class="tocSubUl"><li><a href="#kapittel-1" data-child-interval="§§ 1 – 3">Første del. Alminnelige bestemmelser.</a><ul class="tocSubUl"><li><a href="#kapittel-1-kapittel-1" data-child-interval="§§ 1 – 3">Kapittel I. Innledning.</a><ul class="tocSubUl"><li><a href="#kapittel-1-kapittel-1-paragraf-1">§ 1. Definisjoner.</a></li><li><a href="#kapittel-1-kapittel-1-paragraf-2">§ 2. Fravikelighet.</a></li><li><a href="#kapittel-1-kapittel-1-paragraf-3">§ 3. Avtaler om lovvalg.</a></li></ul></li></ul></li><li><a href="#kapittel-2" data-child-interval="§§ 4 – 35">Annen del. Handelsagenter.</a><ul class="tocSubUl"><li><a href="#kapittel-2-kapittel-1" data-child-interval="§§ 4 – 8">Kapittel II. Partenes plikter.</a><ul class="tocSubUl"><li><a href="#kapittel-2-kapittel-1-paragraf-1">§ 4. Skriftlig avtale.</a></li><li><a href="#kapittel-2-kapittel-1-paragraf-2">§ 5. Handelsagentens alminnelige plikter.</a></li><li><a href="#kapittel-2-kapittel-1-paragraf-3">§ 6. Handelsagentens omsorg for hovedmannens varer m.v.</a></li><li><a href="#kapittel-2-kapittel-1-paragraf-4">§ 7. Hovedmannens plikter.</a></li><li><a href="#kapittel-2-kapittel-1-paragraf-5">§ 8. Erstatning.</a></li></ul></li><li><a href="#kapittel-2-kapittel-2" data-child-interval="§§ 9 – 17">Kapittel III. Provisjon m.v.</a><ul class="tocSubUl"><li><a href="#kapittel-2-kapittel-2-paragraf-1">§ 9. Størrelsen på vederlaget.</a></li><li><a href="#kapittel-2-kapittel-2-paragraf-2">§ 10. Provisjon i oppdragstiden.</a></li><li><a href="#kapittel-2-kapittel-2-paragraf-3">§ 11. Provisjon av avtaler etter at oppdraget er avsluttet.</a></li><li><a href="#kapittel-2-kapittel-2-paragraf-4">§ 12. Inntjening og betaling av provisjon.</a></li><li><a href="#kapittel-2-kapittel-2-paragraf-5">§ 13. Bortfall av retten til provisjon.</a></li><li><a href="#kapittel-2-kapittel-2-paragraf-6">§ 14. Provisjonsoppgave.</a></li><li><a href="#kapittel-2-kapittel-2-paragraf-7">§ 15. Handelsagentens rett til opplysninger.</a></li><li><a href="#kapittel-2-kapittel-2-paragraf-8">§ 16. Handelsagentens tilbakeholdsrett.</a></li><li><a href="#kapittel-2-kapittel-2-paragraf-9">§ 17. Rett til å selge tilbakeholdte varer.</a></li></ul></li><li><a href="#kapittel-2-kapittel-3" data-child-interval="§§ 18 – 24">Kapittel IV. Forholdet til tredjemenn.</a><ul class="tocSubUl"><li><a href="#kapittel-2-kapittel-3-paragraf-1">§ 18. Hovedregel om handelsagentens rett til å binde hovedmannen.</a></li><li><a href="#kapittel-2-kapittel-3-paragraf-2">§ 19. Hovedmannens reklamasjonsplikt overfor avtaler handelsagenten har inngått.</a></li><li><a href="#kapittel-2-kapittel-3-paragraf-3">§ 20. Hovedmannens reklamasjonsplikt overfor ordrer handelsagenten har innhentet.</a></li><li><a href="#kapittel-2-kapittel-3-paragraf-4">§ 21. Tredjemanns rett til å tilbakekalle en ordre.</a></li><li><a href="#kapittel-2-kapittel-3-paragraf-5">§ 22. Næringsdrivende tredjemanns reklamasjonsplikt ved avtaleinngåelsen.</a></li><li><a href="#kapittel-2-kapittel-3-paragraf-6">§ 23. Handelsagentens adgang til å ta imot betaling og inngå endringsavtaler.</a></li><li><a href="#kapittel-2-kapittel-3-paragraf-7">§ 24. Reklamasjon ved mangler eller forsinkelse.</a></li></ul></li><li><a href="#kapittel-2-kapittel-4" data-child-interval="§§ 25 – 33">Kapittel V. Agenturavtalens opphør m.v.</a><ul class="tocSubUl"><li><a href="#kapittel-2-kapittel-4-paragraf-1">§ 25. Oppsigelse.</a></li><li><a href="#kapittel-2-kapittel-4-paragraf-2">§ 26. Tidsbestemte avtaler.</a></li><li><a href="#kapittel-2-kapittel-4-paragraf-3">§ 27. Heving.</a></li><li><a href="#kapittel-2-kapittel-4-paragraf-4">§ 28. Avgangsvederlag.</a></li><li><a href="#kapittel-2-kapittel-4-paragraf-5">§ 29. Bortfall av retten til avgangsvederlag når hovedmannen hever avtalen m.v.</a></li><li><a href="#kapittel-2-kapittel-4-paragraf-6">§ 30. Bortfall av retten til avgangsvederlag når handelsagenten sier opp eller overdrar agenturavtalen.</a></li><li><a href="#kapittel-2-kapittel-4-paragraf-7">§ 31. Frist for å kreve avgangsvederlag.</a></li><li><a href="#kapittel-2-kapittel-4-paragraf-8">§ 32. Handelsagentens omsorgsplikt ved opphør av avtalen.</a></li><li><a href="#kapittel-2-kapittel-4-paragraf-9">§ 33. Handelsagentens plikt til å returnere varer m.v.</a></li></ul></li><li><a href="#kapittel-2-kapittel-5" data-child-interval="§§ 34 – 35">Kapittel VI. Forskjellige bestemmelser.</a><ul class="tocSubUl"><li><a href="#kapittel-2-kapittel-5-paragraf-1">§ 34. Konkurranseklausuler.</a></li><li><a href="#kapittel-2-kapittel-5-paragraf-2">§ 35. Visse meldinger.</a></li></ul></li></ul></li><li><a href="#kapittel-3" data-child-interval="§§ 36 – 41">Tredje del. Handelsreisende.</a><ul class="tocSubUl"><li><a href="#kapittel-3-kapittel-1" data-child-interval="§§ 36 – 41">Kapittel VII. Handelsreisende.</a><ul class="tocSubUl"><li><a href="#kapittel-3-kapittel-1-paragraf-1">§ 36. Eksklusivklausul.</a></li><li><a href="#kapittel-3-kapittel-1-paragraf-2">§ 37. Provisjon for handelsreisende.</a></li><li><a href="#kapittel-3-kapittel-1-paragraf-3">§ 38. Godtgjørelse for utgifter.</a></li><li><a href="#kapittel-3-kapittel-1-paragraf-4">§ 39. Forholdet til tredjemenn.</a></li><li><a href="#kapittel-3-kapittel-1-paragraf-5">§ 40. Oppsigelse.</a></li><li><a href="#kapittel-3-kapittel-1-paragraf-6">§ 41. Avgangsvederlag.</a></li></ul></li></ul></li><li><a href="#kapittel-4" data-child-interval="§§ 42 – 44">Fjerde del. Avsluttende bestemmelser.</a><ul class="tocSubUl"><li><a href="#kapittel-4-kapittel-1" data-child-interval="§§ 42 – 44">Kapittel VIII. Ikrafttredelse, overgangsbestemmelser, endringer i andre lover.</a><ul class="tocSubUl"><li><a href="#kapittel-4-kapittel-1-paragraf-1">§ 42. Ikrafttredelse.</a></li><li><a href="#kapittel-4-kapittel-1-paragraf-2">§ 43. Overgangsbestemmelser.</a></li><li><a href="#kapittel-4-kapittel-1-paragraf-3">§ 44. Endringer i kommisjonsloven.</a></li></ul></li></ul></li></ul></li></ul></dd></dl></header><main class="documentBody" data-lovdata-URL="NL/lov/1992-06-19-56" id="dokument"><h1>Lov om handelsagenter og handelsreisende (agenturloven)</h1><section class="section" data-name="del1" id="kapittel-1" data-lovdata-URL="NL/lov/1992-06-19-56/KAPITTEL_1"><h2>Første del. Alminnelige bestemmelser.</h2><section class="section" data-name="kapI" id="kapittel-1-kapittel-1" data-lovdata-URL="NL/lov/1992-06-19-56/KAPITTEL_1-1"><h3>Kapittel I. Innledning.</h3><article class="legalArticle" data-lovdata-URL="NL/lov/1992-06-19-56/§1" data-name="§1" id="kapittel-1-kapittel-1-paragraf-1"><h4 class="legalArticleHeader"><span class="legalArticleValue">§ 1</span>. <span class="legalArticleTitle">Definisjoner.</span></h4><article class="legalP" id="kapittel-1-kapittel-1-paragraf-1-ledd-1">Med en handelsagent forstås i denne lov den som i næringsvirksomhet etter avtale med en annen (hovedmannen) har påtatt seg selvstendig og over tid å virke for salg eller kjøp av varer for hovedmannens regning ved å innhente ordrer til hovedmannen eller ved å inngå avtaler i hovedmannens navn.</article><article class="legalP" id="kapittel-1-kapittel-1-paragraf-1-ledd-2">Med en handelsreisende forstås i denne lov en ansatt som har som oppgave å oppsøke tredjemenn og virke for salg eller kjøp av varer, som ikke medbringes, ved å innhente ordrer til arbeidsgiveren eller ved å inngå avtaler i arbeidsgiverens navn.</article></article><article class="legalArticle" data-lovdata-URL="NL/lov/1992-06-19-56/§2" data-name="§2" id="kapittel-1-kapittel-1-paragraf-2"><h4 class="legalArticleHeader"><span class="legalArticleValue">§ 2</span>. <span class="legalArticleTitle">Fravikelighet.</span></h4><article class="legalP" id="kapittel-1-kapittel-1-paragraf-2-ledd-1">Bestemmelsene i denne lov gjelder ikke når noe annet følger av avtale, etablert praksis, handelsbruk eller annen sedvane, med mindre det følger av loven at en bestemmelse skal være ufravikelig.</article></article><article class="legalArticle" data-lovdata-URL="NL/lov/1992-06-19-56/§3" data-name="§3" id="kapittel-1-kapittel-1-paragraf-3"><h4 class="legalArticleHeader"><span class="legalArticleValue">§ 3</span>. <span class="legalArticleTitle">Avtaler om lovvalg.</span></h4><article class="legalP" id="kapittel-1-kapittel-1-paragraf-3-ledd-1">En bestemmelse som etter loven er ufravikelig, kan ikke settes til side til skade for handelsagenten eller den handelsreisende gjennom en avtale om at fremmed rett skal anvendes på forholdet, dersom rettsforholdet uten lovvalgsavtalen ville bli å bedømme etter norsk rett.</article></article></section></section><section class="section" data-name="del2" id="kapittel-2" data-lovdata-URL="NL/lov/1992-06-19-56/KAPITTEL_2"><h2>Annen del. Handelsagenter.</h2><section class="section" data-name="kapII" id="kapittel-2-kapittel-1" data-lovdata-URL="NL/lov/1992-06-19-56/KAPITTEL_2-1"><h3>Kapittel II. Partenes plikter.</h3><article class="legalArticle" data-lovdata-URL="NL/lov/1992-06-19-56/§4" data-name="§4" id="kapittel-2-kapittel-1-paragraf-1"><h4 class="legalArticleHeader"><span class="legalArticleValue">§ 4</span>. <span class="legalArticleTitle">Skriftlig avtale.</span></h4><article class="legalP" id="kapittel-2-kapittel-1-paragraf-1-ledd-1">Hver av partene kan kreve at avtaler settes opp skriftlig og å få et underskrevet eksemplar av avtalen og senere endringsavtaler.</article><article class="legalP" id="kapittel-2-kapittel-1-paragraf-1-ledd-2">Bestemmelsene i denne paragrafen kan ikke fravikes av partene.</article></article><article class="legalArticle" data-lovdata-URL="NL/lov/1992-06-19-56/§5" data-name="§5" id="kapittel-2-kapittel-1-paragraf-2"><h4 class="legalArticleHeader"><span class="legalArticleValue">§ 5</span>. <span class="legalArticleTitle">Handelsagentens alminnelige plikter.</span></h4><article class="legalP" id="kapittel-2-kapittel-1-paragraf-2-ledd-1">Ved utførelsen av oppdraget skal handelsagenten lojalt og redelig ivareta hovedmannens interesser.</article><article class="legalP" id="kapittel-2-kapittel-1-paragraf-2-ledd-2">Handelsagenten skal særlig:<ol class="defaultList" type="1"><li data-name="1." value="1"><article class="listArticle" id="kapittel-2-kapittel-1-paragraf-2-ledd-2-punkt-1"><article class="legalP" id="kapittel-2-kapittel-1-paragraf-2-ledd-2-punkt-1-ledd-1">gjøre rimelige anstrengelser for å innhente ordrer og, om oppdraget omfatter det, inngå avtaler,</article></article></li><li data-name="2." value="2"><article class="listArticle" id="kapittel-2-kapittel-1-paragraf-2-ledd-2-punkt-2"><article class="legalP" id="kapittel-2-kapittel-1-paragraf-2-ledd-2-punkt-2-ledd-1">underrette hovedmannen om ordrer som blir innhentet og avtaler som er inngått og om andre forhold agenten kjenner til som er av betydning for oppdraget, og</article></article></li><li data-name="3." value="3"><article class="listArticle" id="kapittel-2-kapittel-1-paragraf-2-ledd-2-punkt-3"><article class="legalP" id="kapittel-2-kapittel-1-paragraf-2-ledd-2-punkt-3-ledd-1">følge rimelige instrukser fra hovedmannen.</article></article></li></ol></article><article class="legalP" id="kapittel-2-kapittel-1-paragraf-2-ledd-3">Bestemmelsene i denne paragrafen kan ikke fravikes av partene.</article></article><article class="legalArticle" data-lovdata-URL="NL/lov/1992-06-19-56/§6" data-name="§6" id="kapittel-2-kapittel-1-paragraf-3"><h4 class="legalArticleHeader"><span class="legalArticleValue">§ 6</span>. <span class="legalArticleTitle">Handelsagentens omsorg for hovedmannens varer m.v.</span></h4><article class="legalP" id="kapittel-2-kapittel-1-paragraf-3-ledd-1">Handelsagenten skal ta godt vare på varer og annet som tilhører hovedmannen og som agenten har hånd om. Agenten skal ha slik forsikring som er vanlig etter forholdene. Hovedmannens varer skal holdes atskilt fra andre varer.</article><article class="legalP" id="kapittel-2-kapittel-1-paragraf-3-ledd-2">Har handelsagenten rett til å motta betaling for solgte varer, skal de mottatte beløp holdes atskilt fra andre midler. Agenten skal redegjøre overfor hovedmannen for alle mottatte beløp.</article></article><article class="legalArticle" data-lovdata-URL="NL/lov/1992-06-19-56/§7" data-name="§7" id="kapittel-2-kapittel-1-paragraf-4"><h4 class="legalArticleHeader"><span class="legalArticleValue">§ 7</span>. <span class="legalArticleTitle">Hovedmannens plikter.</span></h4><article class="legalP" id="kapittel-2-kapittel-1-paragraf-4-ledd-1">Hovedmannen skal opptre lojalt og redelig overfor handelsagenten.</article><article class="legalP" id="kapittel-2-kapittel-1-paragraf-4-ledd-2">Hovedmannen skal særlig:<ol class="defaultList" type="1"><li data-name="1." value="1"><article class="listArticle" id="kapittel-2-kapittel-1-paragraf-4-ledd-2-punkt-1"><article class="legalP" id="kapittel-2-kapittel-1-paragraf-4-ledd-2-punkt-1-ledd-1">overlate til handelsagenten prøver, beskrivelser, prislister og annet materiale som er nødvendig i forbindelse med de varer som oppdraget gjelder,</article></article></li><li data-name="2." value="2"><article class="listArticle" id="kapittel-2-kapittel-1-paragraf-4-ledd-2-punkt-2"><article class="legalP" id="kapittel-2-kapittel-1-paragraf-4-ledd-2-punkt-2-ledd-1">fremskaffe de opplysninger som er nødvendige for at agenten kan gjennomføre oppdraget, og</article></article></li><li data-name="3." value="3"><article class="listArticle" id="kapittel-2-kapittel-1-paragraf-4-ledd-2-punkt-3"><article class="legalP" id="kapittel-2-kapittel-1-paragraf-4-ledd-2-punkt-3-ledd-1">uten ugrunnet opphold underrette agenten om hvilke ordrer som er avslått og hvilke som er akseptert og om avtaler agenten har formidlet som ikke blir gjennomført.</article></article></li></ol></article><article class="legalP" id="kapittel-2-kapittel-1-paragraf-4-ledd-3">Dersom hovedmannen kan forutse at virksomhetens omfang blir vesentlig mindre enn det handelsagenten normalt hadde grunn til å regne med, skal hovedmannen uten ugrunnet opphold underrette agenten om dette.</article><article class="legalP" id="kapittel-2-kapittel-1-paragraf-4-ledd-4">Bestemmelsene i denne paragrafen kan ikke fravikes av partene.</article></article><article class="legalArticle" data-lovdata-URL="NL/lov/1992-06-19-56/§8" data-name="§8" id="kapittel-2-kapittel-1-paragraf-5"><h4 class="legalArticleHeader"><span class="legalArticleValue">§ 8</span>. <span class="legalArticleTitle">Erstatning.</span></h4><article class="legalP" id="kapittel-2-kapittel-1-paragraf-5-ledd-1">Oppfyller ikke handelsagenten eller hovedmannen sine plikter etter agenturavtalen eller etter loven, kan motparten kreve erstattet sine tap som følge av dette. Dette gjelder ikke hvis den annen part kan bevise at forholdet ikke skyldes feil eller forsømmelse på sin side.</article><article class="legalP" id="kapittel-2-kapittel-1-paragraf-5-ledd-2">Den som vil kreve erstatning, skal underrette den andre parten om dette uten ugrunnet opphold etter at han eller hun fikk eller burde ha fått kjennskap til de forhold som ligger til grunn for kravet. Ellers tapes retten til erstatning, med mindre motparten har handlet grovt uaktsomt eller forøvrig i strid med redelighet og god tro.</article><article class="legalP" id="kapittel-2-kapittel-1-paragraf-5-ledd-3">Den part som krever erstatning, skal ved rimelige tiltak begrense sitt tap. Forsømmes dette, må parten selv bære den tilsvarende del av tapet.</article><article class="legalP" id="kapittel-2-kapittel-1-paragraf-5-ledd-4">Erstatningen kan settes ned dersom den vil virke urimelig for den ansvarlige part ut fra tapets størrelse i forhold til det tap som vanligvis oppstår i liknende tilfeller, og forholdene ellers.</article><article class="legalP" id="kapittel-2-kapittel-1-paragraf-5-ledd-5">Bestemmelsene i denne paragrafen kan ikke på forhånd fravikes til skade for handelsagenten.</article></article></section><section class="section" data-name="kapIII" id="kapittel-2-kapittel-2" data-lovdata-URL="NL/lov/1992-06-19-56/KAPITTEL_2-2"><h3>Kapittel III. Provisjon m.v.</h3><article class="legalArticle" data-lovdata-URL="NL/lov/1992-06-19-56/§9" data-name="§9" id="kapittel-2-kapittel-2-paragraf-1"><h4 class="legalArticleHeader"><span class="legalArticleValue">§ 9</span>. <span class="legalArticleTitle">Størrelsen på vederlaget.</span></h4><article class="legalP" id="kapittel-2-kapittel-2-paragraf-1-ledd-1">Har partene ikke avtalt størrelsen på vederlaget, har handelsagenten krav på slikt vederlag som er vanlig i det området der agenten utøver sin virksomhet. Finnes det ikke noe slikt vanlig vederlag, skal vederlaget settes til det som finnes rimelig når man tar hensyn til alle omstendigheter ved oppdraget.</article></article><article class="legalArticle" data-lovdata-URL="NL/lov/1992-06-19-56/§10" data-name="§10" id="kapittel-2-kapittel-2-paragraf-2"><h4 class="legalArticleHeader"><span class="legalArticleValue">§ 10</span>. <span class="legalArticleTitle">Provisjon i oppdragstiden.</span></h4><article class="legalP" id="kapittel-2-kapittel-2-paragraf-2-ledd-1">Handelsagenten har rett til provisjon av avtaler som inngås i oppdragstiden, hvis:<ol class="defaultList" type="1"><li data-name="1." value="1"><article class="listArticle" id="kapittel-2-kapittel-2-paragraf-2-ledd-1-punkt-1"><article class="legalP" id="kapittel-2-kapittel-2-paragraf-2-ledd-1-punkt-1-ledd-1">avtalen er kommet i stand ved agentens medvirkning,</article></article></li><li data-name="2." value="2"><article class="listArticle" id="kapittel-2-kapittel-2-paragraf-2-ledd-1-punkt-2"><article class="legalP" id="kapittel-2-kapittel-2-paragraf-2-ledd-1-punkt-2-ledd-1">avtalen uten agentens medvirkning er inngått med en tredjemann som agenten tidligere har skaffet som kunde for liknende avtaler, eller</article></article></li><li data-name="3." value="3"><article class="listArticle" id="kapittel-2-kapittel-2-paragraf-2-ledd-1-punkt-3"><article class="legalP" id="kapittel-2-kapittel-2-paragraf-2-ledd-1-punkt-3-ledd-1">agenten har fått tildelt et bestemt område eller en bestemt kundekrets, og avtalen uten agentens medvirkning er inngått med en tredjemann som hører til området eller kundekretsen.</article></article></li></ol></article><article class="legalP" id="kapittel-2-kapittel-2-paragraf-2-ledd-2">En tiltredende handelsagent har ikke krav på provisjon etter første ledd av en avtale som gir den foregående agenten rett til provisjon etter <a href="lov/1992-06-19-56/§11">§ 11</a>, med mindre det som følge av forholdene er naturlig at provisjonen deles mellom dem.</article></article><article class="legalArticle" data-lovdata-URL="NL/lov/1992-06-19-56/§11" data-name="§11" id="kapittel-2-kapittel-2-paragraf-3"><h4 class="legalArticleHeader"><span class="legalArticleValue">§ 11</span>. <span class="legalArticleTitle">Provisjon av avtaler etter at oppdraget er avsluttet.</span></h4><article class="legalP" id="kapittel-2-kapittel-2-paragraf-3-ledd-1">Handelsagenten har også rett til provisjon av avtaler som inngås etter at oppdraget er avsluttet, hvis:<ol class="defaultList" type="1"><li data-name="1." value="1"><article class="listArticle" id="kapittel-2-kapittel-2-paragraf-3-ledd-1-punkt-1"><article class="legalP" id="kapittel-2-kapittel-2-paragraf-3-ledd-1-punkt-1-ledd-1">avtalen ellers oppfyller vilkårene i <a href="lov/1992-06-19-56/§10">§ 10</a> og agenten eller hovedmannen har tatt imot tredjemanns ordre i oppdragstiden, eller</article></article></li><li data-name="2." value="2"><article class="listArticle" id="kapittel-2-kapittel-2-paragraf-3-ledd-1-punkt-2"><article class="legalP" id="kapittel-2-kapittel-2-paragraf-3-ledd-1-punkt-2-ledd-1">avtalen har kommet i stand hovedsakelig som følge av agentens virksomhet i oppdragstiden og avtalen er inngått i rimelig tid etter at oppdraget ble avsluttet.</article></article></li></ol></article></article><article class="legalArticle" data-lovdata-URL="NL/lov/1992-06-19-56/§12" data-name="§12" id="kapittel-2-kapittel-2-paragraf-4"><h4 class="legalArticleHeader"><span class="legalArticleValue">§ 12</span>. <span class="legalArticleTitle">Inntjening og betaling av provisjon.</span></h4><article class="legalP" id="kapittel-2-kapittel-2-paragraf-4-ledd-1">Provisjonen inntjenes så snart og i det omfang en av følgende omstendigheter foreligger:<ol class="defaultList" type="1"><li data-name="1." value="1"><article class="listArticle" id="kapittel-2-kapittel-2-paragraf-4-ledd-1-punkt-1"><article class="legalP" id="kapittel-2-kapittel-2-paragraf-4-ledd-1-punkt-1-ledd-1">Hovedmannen har levert varene eller betalt kjøpesummen.</article></article></li><li data-name="2." value="2"><article class="listArticle" id="kapittel-2-kapittel-2-paragraf-4-ledd-1-punkt-2"><article class="legalP" id="kapittel-2-kapittel-2-paragraf-4-ledd-1-punkt-2-ledd-1">Hovedmannen skulle etter avtalen ha levert varene eller betalt kjøpesummen.</article></article></li><li data-name="3." value="3"><article class="listArticle" id="kapittel-2-kapittel-2-paragraf-4-ledd-1-punkt-3"><article class="legalP" id="kapittel-2-kapittel-2-paragraf-4-ledd-1-punkt-3-ledd-1">Tredjemann har levert varene eller betalt kjøpesummen.</article></article></li><li data-name="4." value="4"><article class="listArticle" id="kapittel-2-kapittel-2-paragraf-4-ledd-1-punkt-4"><article class="legalP" id="kapittel-2-kapittel-2-paragraf-4-ledd-1-punkt-4-ledd-1">Tredjemann skulle etter avtalen ha levert varene eller betalt kjøpesummen, forutsatt at hovedmannen hadde oppfylt sin del av avtalen.</article></article></li></ol></article><article class="legalP" id="kapittel-2-kapittel-2-paragraf-4-ledd-2">Provisjonen skal betales senest innen en måned etter utløpet av det kvartal som provisjonen ble inntjent i.</article><article class="legalP" id="kapittel-2-kapittel-2-paragraf-4-ledd-3">Bestemmelsene i første ledd nr. 3 og 4 og i annet ledd kan ikke fravikes til skade for handelsagenten.</article></article><article class="legalArticle" data-lovdata-URL="NL/lov/1992-06-19-56/§13" data-name="§13" id="kapittel-2-kapittel-2-paragraf-5"><h4 class="legalArticleHeader"><span class="legalArticleValue">§ 13</span>. <span class="legalArticleTitle">Bortfall av retten til provisjon.</span></h4><article class="legalP" id="kapittel-2-kapittel-2-paragraf-5-ledd-1">Handelsagenten mister sitt krav på provisjon hvis det godtgjøres at avtalen mellom hovedmannen og tredjemann ikke oppfylles og dette ikke skyldes hovedmannen eller forhold på dennes side.</article><article class="legalP" id="kapittel-2-kapittel-2-paragraf-5-ledd-2">Skyldes tredjemanns manglende oppfyllelse at hovedmannen har gitt henstand eller opphevet avtalen, påvirker ikke dette handelsagentens krav på provisjon. Dette gjelder likevel ikke hvis agenten har samtykket.</article><article class="legalP" id="kapittel-2-kapittel-2-paragraf-5-ledd-3">Oppfyller tredjemann avtalen bare delvis, bortfaller handelsagentens krav på provisjon av den delen som ikke er oppfylt, hvis dette følger av første og andre ledd.</article><article class="legalP" id="kapittel-2-kapittel-2-paragraf-5-ledd-4">Bortfaller kravet på provisjon etter første til tredje ledd, skal handelsagenten betale tilbake det som er betalt for mye.</article><article class="legalP" id="kapittel-2-kapittel-2-paragraf-5-ledd-5">Bestemmelsene i første til tredje ledd kan ikke fravikes til skade for handelsagenten.</article></article><article class="legalArticle" data-lovdata-URL="NL/lov/1992-06-19-56/§14" data-name="§14" id="kapittel-2-kapittel-2-paragraf-6"><h4 class="legalArticleHeader"><span class="legalArticleValue">§ 14</span>. <span class="legalArticleTitle">Provisjonsoppgave.</span></h4><article class="legalP" id="kapittel-2-kapittel-2-paragraf-6-ledd-1">Hovedmannen skal senest en måned etter utgangen av hvert kvartal sende handelsagenten en oppgave med opplysninger om provisjonen som er inntjent i kvartalet. Provisjonsoppgaven skal inneholde alle opplysninger som er av betydning ved beregning av provisjonen.</article><article class="legalP" id="kapittel-2-kapittel-2-paragraf-6-ledd-2">Har handelsagenten helt eller delvis mistet retten til provisjon av en avtale, skal det være opplysninger om dette i oppgaven for det kvartalet retten bortfalt. Det skal opplyses i oppgaven hvorfor retten til provisjon bortfalt.</article><article class="legalP" id="kapittel-2-kapittel-2-paragraf-6-ledd-3">Bestemmelsene i denne paragraf kan ikke fravikes til skade for handelsagenten.</article></article><article class="legalArticle" data-lovdata-URL="NL/lov/1992-06-19-56/§15" data-name="§15" id="kapittel-2-kapittel-2-paragraf-7"><h4 class="legalArticleHeader"><span class="legalArticleValue" data-legalArea="03.07">§ 15</span>. <span class="legalArticleTitle">Handelsagentens rett til opplysninger.</span></h4><article class="legalP" id="kapittel-2-kapittel-2-paragraf-7-ledd-1">Handelsagenten har rett til å få alle opplysninger fra hovedmannen som denne har tilgang til og som agenten trenger for å kunne kontrollere om provisjonsoppgaven inneholder de provisjonsbeløp som er inntjent. Agenten har i denne sammenheng rett til utdrag fra hovedmannens registrerte regnskapsopplysninger.</article><article class="legalP" id="kapittel-2-kapittel-2-paragraf-7-ledd-2">Avslår hovedmannen å gi opplysninger som nevnt i første ledd, eller kommer de ikke innen rimelig tid, har handelsagenten rett til selv å granske hovedmannens registrerte regnskapsopplysninger og regnskapsmateriale. Hovedmannen kan bestemme at en statsautorisert eller registrert revisor skal foreta gjennomgangen i stedet for agenten. Agenten velger revisor. Agenten har tilsvarende rettigheter hvis det er grunn til å anta at opplysninger i provisjonsoppgaven eller opplysninger gitt etter første ledd er uriktige.</article><article class="legalP" id="kapittel-2-kapittel-2-paragraf-7-ledd-3">Bestemmelsene i denne paragrafen kan ikke fravikes til skade for handelsagenten.</article><article class="changesToParent">Endret ved <a href="lov/1998-07-17-56">lov 17 juli 1998 nr. 56</a> (ikr. 1 jan 1999).</article></article><article class="legalArticle" data-lovdata-URL="NL/lov/1992-06-19-56/§16" data-name="§16" id="kapittel-2-kapittel-2-paragraf-8"><h4 class="legalArticleHeader"><span class="legalArticleValue">§ 16</span>. <span class="legalArticleTitle">Handelsagentens tilbakeholdsrett.</span></h4><article class="legalP" id="kapittel-2-kapittel-2-paragraf-8-ledd-1">Har handelsagenten ikke fått provisjon eller annet vederlag fra hovedmannen i rett tid, har agenten i den utstrekning det er nødvendig for å sikre sine krav, rett til å holde tilbake varer, materiale og dokumenter som tilhører hovedmannen og som agenten har mottatt i forbindelse med oppdraget. Agenten har tilsvarende rett hvis det er klart at hovedmannen vil bli forsinket med betalingen. Fullmakter og andre dokumenter som er av vesentlig betydning for hovedmannen, kan agenten ikke holde tilbake.</article><article class="legalP" id="kapittel-2-kapittel-2-paragraf-8-ledd-2">Har handelsagenten kjøpt varer for hovedmannens regning og sendt varene videre til hovedmannen, har agenten som ledd i sin tilbakeholdsrett etter første ledd rett til å hindre at de utleveres til hovedmannen. Agenten har samme rett når det gjelder varer agenten har hatt til salg for hovedmannen og som er sendt tilbake. Dette gjelder selv om hovedmannen har mottatt transportdokumenter.</article><article class="legalP" id="kapittel-2-kapittel-2-paragraf-8-ledd-3">Handelsagentens tilbakeholdsrett faller bort når hovedmannen stiller tilfredsstillende sikkerhet for agentens krav.</article><article class="legalP" id="kapittel-2-kapittel-2-paragraf-8-ledd-4">Bestemmelsene i denne paragrafen kan ikke fravikes til skade for handelsagenten.</article></article><article class="legalArticle" data-lovdata-URL="NL/lov/1992-06-19-56/§17" data-name="§17" id="kapittel-2-kapittel-2-paragraf-9"><h4 class="legalArticleHeader"><span class="legalArticleValue">§ 17</span>. <span class="legalArticleTitle">Rett til å selge tilbakeholdte varer.</span></h4><article class="legalP" id="kapittel-2-kapittel-2-paragraf-9-ledd-1">Handelsagenten har rett til å selge varer som holdes tilbake etter <a href="lov/1992-06-19-56/§16">§ 16</a>, når det er gått tre måneder fra hovedmannen ble gitt melding om at varene holdes tilbake. Salget skal skje på forsvarlig måte. Når det er mulig, skal agenten gi hovedmannen rimelig varsel om at varene vil bli solgt. Agenten skal dekke fordringene på hovedmannen med inntektene fra salget så langt de rekker.</article><article class="legalP" id="kapittel-2-kapittel-2-paragraf-9-ledd-2">Er varene utsatt for rask ødeleggelse eller forringelse, eller er oppbevaring av varene uforholdsmessig kostbart, kan de selges tidligere enn det som fremgår av første ledd.</article><article class="legalP" id="kapittel-2-kapittel-2-paragraf-9-ledd-3">Bestemmelsene i denne paragrafen kan ikke fravikes til skade for handelsagenten.</article></article></section><section class="section" data-name="kapIV" id="kapittel-2-kapittel-3" data-lovdata-URL="NL/lov/1992-06-19-56/KAPITTEL_2-3"><h3>Kapittel IV. Forholdet til tredjemenn.</h3><article class="legalArticle" data-lovdata-URL="NL/lov/1992-06-19-56/§18" data-name="§18" id="kapittel-2-kapittel-3-paragraf-1"><h4 class="legalArticleHeader"><span class="legalArticleValue">§ 18</span>. <span class="legalArticleTitle">Hovedregel om handelsagentens rett til å binde hovedmannen.</span></h4><article class="legalP" id="kapittel-2-kapittel-3-paragraf-1-ledd-1">Handelsagenten kan ikke uten særlig fullmakt inngå avtaler om kjøp eller salg som binder hovedmannen.</article></article><article class="legalArticle" data-lovdata-URL="NL/lov/1992-06-19-56/§19" data-name="§19" id="kapittel-2-kapittel-3-paragraf-2"><h4 class="legalArticleHeader"><span class="legalArticleValue">§ 19</span>. <span class="legalArticleTitle">Hovedmannens reklamasjonsplikt overfor avtaler handelsagenten har inngått.</span></h4><article class="legalP" id="kapittel-2-kapittel-3-paragraf-2-ledd-1">Har handelsagenten inngått avtale om salg eller kjøp for hovedmannen uten å ha fullmakt til det, skal hovedmannen melde fra til tredjemann hvis avtalen ikke blir godkjent. Slik melding må gis uten ugrunnet opphold etter at hovedmannen fikk kjennskap til avtalen. Ellers er hovedmannen bundet av avtalen. Dette gjelder likevel ikke hvis tredjemann forsto eller burde forstått at handelsagenten inngikk avtale uten fullmakt til det.</article></article><article class="legalArticle" data-lovdata-URL="NL/lov/1992-06-19-56/§20" data-name="§20" id="kapittel-2-kapittel-3-paragraf-3"><h4 class="legalArticleHeader"><span class="legalArticleValue">§ 20</span>. <span class="legalArticleTitle">Hovedmannens reklamasjonsplikt overfor ordrer handelsagenten har innhentet.</span></h4><article class="legalP" id="kapittel-2-kapittel-3-paragraf-3-ledd-1">Vil hovedmannen ikke anta en ordre handelsagenten har innhentet, skal hovedmannen melde fra til tredjemann uten ugrunnet opphold etter å ha fått kjennskap til ordren. Ellers anses hovedmannen for å ha godkjent ordren.</article><article class="legalP" id="kapittel-2-kapittel-3-paragraf-3-ledd-2">Første ledd gjelder ikke hvis handelsagenten og tredjemann har avtalt at ordren skal bortfalle hvis hovedmannen ikke uttrykkelig godkjenner den.</article></article><article class="legalArticle" data-lovdata-URL="NL/lov/1992-06-19-56/§21" data-name="§21" id="kapittel-2-kapittel-3-paragraf-4"><h4 class="legalArticleHeader"><span class="legalArticleValue">§ 21</span>. <span class="legalArticleTitle">Tredjemanns rett til å tilbakekalle en ordre.</span></h4><article class="legalP" id="kapittel-2-kapittel-3-paragraf-4-ledd-1">Har tredjemann gitt en ordre til handelsagenten, og denne har sendt ordren videre til hovedmannen, har tredjemann samme rett til å tilbakekalle ordren overfor hovedmannen som om ordren var sendt direkte til hovedmannen.</article><article class="legalP" id="kapittel-2-kapittel-3-paragraf-4-ledd-2">Bestemmelsen i første ledd gjelder ikke hvis noe annet er avtalt mellom handelsagenten og tredjemann.</article></article><article class="legalArticle" data-lovdata-URL="NL/lov/1992-06-19-56/§22" data-name="§22" id="kapittel-2-kapittel-3-paragraf-5"><h4 class="legalArticleHeader"><span class="legalArticleValue">§ 22</span>. <span class="legalArticleTitle">Næringsdrivende tredjemanns reklamasjonsplikt ved avtaleinngåelsen.</span></h4><article class="legalP" id="kapittel-2-kapittel-3-paragraf-5-ledd-1">Har en næringsdrivende tredjemann forhandlet med handelsagenten og deretter fått melding fra hovedmannen som bekrefter en avtale eller antar en ordre som agenten har sendt inn, må tredjemann melde fra til hovedmannen uten ugrunnet opphold hvis han eller hun vil gjøre gjeldende at det ikke er sluttet noen avtale, at det ikke er avgitt noen ordre, eller at avtalen eller ordren er uriktig gjengitt. Ellers anses avtale å være inngått med det innhold som meldingen fra hovedmannen hadde, med mindre tredjemann beviser noe annet.</article></article><article class="legalArticle" data-lovdata-URL="NL/lov/1992-06-19-56/§23" data-name="§23" id="kapittel-2-kapittel-3-paragraf-6"><h4 class="legalArticleHeader"><span class="legalArticleValue">§ 23</span>. <span class="legalArticleTitle">Handelsagentens adgang til å ta imot betaling og inngå endringsavtaler.</span></h4><article class="legalP" id="kapittel-2-kapittel-3-paragraf-6-ledd-1">Handelsagenten kan ikke ta imot betaling uten at det foreligger en særlig fullmakt til det. Agenten kan heller ikke etter at avtalen er inngått, uten særlig fullmakt gi henstand med betalingen, nedsette prisen eller gjøre noen annen endring i avtalen.</article><article class="legalP" id="kapittel-2-kapittel-3-paragraf-6-ledd-2">Får hovedmannen kjennskap til at handelsagenten har gått ut over sin rett etter første ledd, skal hovedmannen melde fra til tredjemann uten ugrunnet opphold hvis betalingen eller endringen ikke blir godkjent. Ellers anses hovedmannen for å ha godkjent endringen eller betalingen. Dette gjelder likevel ikke hvis tredjemann forsto eller burde forstått at handelsagenten ikke hadde rett til å motta betaling eller inngå endringsavtale.</article><article class="legalP" id="kapittel-2-kapittel-3-paragraf-6-ledd-3">Denne paragrafen gjelder tilsvarende ved kjøp fra tredjemann.</article></article><article class="legalArticle" data-lovdata-URL="NL/lov/1992-06-19-56/§24" data-name="§24" id="kapittel-2-kapittel-3-paragraf-7"><h4 class="legalArticleHeader"><span class="legalArticleValue">§ 24</span>. <span class="legalArticleTitle">Reklamasjon ved mangler eller forsinkelse.</span></h4><article class="legalP" id="kapittel-2-kapittel-3-paragraf-7-ledd-1">Vil tredjemann gjøre gjeldende at det er mangler ved kjøpte varer eller at de er levert for sent, kan melding om dette rettes til handelsagenten hvis denne har medvirket ved inngåelsen av avtalen eller tredjemann hører til agentens område eller kundekrets. Tilsvarende gjelder for andre meldinger tredjemann vil gi hovedmannen i forbindelse med oppfyllelsen av avtalen. Agenten kan imidlertid ikke uten særlig fullmakt treffe noen avgjørelse i forbindelse med meldingene.</article><article class="legalP" id="kapittel-2-kapittel-3-paragraf-7-ledd-2">Får hovedmannen kjennskap til at handelsagenten uten særlig fullmakt har truffet slik avgjørelse som nevnt i første ledd, skal hovedmannen melde fra til tredjemann uten ugrunnet opphold. Ellers er hovedmannen bundet av agentens avgjørelse. Dette gjelder likevel ikke hvis tredjemann forsto eller burde forstått at handelsagenten traff avgjørelsen uten fullmakt til det.</article><article class="legalP" id="kapittel-2-kapittel-3-paragraf-7-ledd-3">Denne paragrafen gjelder tilsvarende ved kjøp fra tredjemann.</article></article></section><section class="section" data-name="kapV" id="kapittel-2-kapittel-4" data-lovdata-URL="NL/lov/1992-06-19-56/KAPITTEL_2-4"><h3>Kapittel V. Agenturavtalens opphør m.v.</h3><article class="legalArticle" data-lovdata-URL="NL/lov/1992-06-19-56/§25" data-name="§25" id="kapittel-2-kapittel-4-paragraf-1"><h4 class="legalArticleHeader"><span class="legalArticleValue">§ 25</span>. <span class="legalArticleTitle">Oppsigelse.</span></h4><article class="legalP" id="kapittel-2-kapittel-4-paragraf-1-ledd-1">En agenturavtale som ikke er inngått for et bestemt tidsrom, kan handelsagenten og hovedmannen si opp etter reglene i annet ledd.</article><article class="legalP" id="kapittel-2-kapittel-4-paragraf-1-ledd-2">Oppsigelsestiden er en måned det første året av agenturavtalen. Oppsigelsestiden forlenges deretter med en måned for hvert påbegynt år av agenturavtalen, inntil en oppsigelsestid på seks måneder er oppnådd.</article><article class="legalP" id="kapittel-2-kapittel-4-paragraf-1-ledd-3">Partene kan ikke på forhånd avtale kortere oppsigelsestid enn det som fremgår av annet ledd. Det kan likevel avtales at handelsagenten kan si opp avtalen med tre måneders varsel selv om agenturavtalen har vart i tre år eller lengre.</article><article class="legalP" id="kapittel-2-kapittel-4-paragraf-1-ledd-4">Avtaler partene lengre oppsigelsesfrister enn det som fremgår av annet ledd, må oppsigelsestiden ikke være kortere ved oppsigelse fra hovedmannen enn ved oppsigelse fra handelsagenten.</article><article class="legalP" id="kapittel-2-kapittel-4-paragraf-1-ledd-5">Oppsigelsestiden regnes fra utgangen av den kalendermåned oppsigelsen skjer.</article></article><article class="legalArticle" data-lovdata-URL="NL/lov/1992-06-19-56/§26" data-name="§26" id="kapittel-2-kapittel-4-paragraf-2"><h4 class="legalArticleHeader"><span class="legalArticleValue">§ 26</span>. <span class="legalArticleTitle">Tidsbestemte avtaler.</span></h4><article class="legalP" id="kapittel-2-kapittel-4-paragraf-2-ledd-1">En agenturavtale som er inngått for et bestemt tidsrom, faller bort ved avtaletidens slutt.</article><article class="legalP" id="kapittel-2-kapittel-4-paragraf-2-ledd-2">Fortsetter partene agenturforholdet etter avtaletidens slutt, skal avtalen deretter regnes som en ikke tidsbestemt avtale. Ved beregningen av oppsigelsestiden i <a href="lov/1992-06-19-56/§25">§ 25</a> skal den forutgående tidsbestemte avtaleperioden regnes med.</article><article class="legalP" id="kapittel-2-kapittel-4-paragraf-2-ledd-3">Bestemmelsene i annet ledd kan ikke fravikes av partene.</article></article><article class="legalArticle" data-lovdata-URL="NL/lov/1992-06-19-56/§27" data-name="§27" id="kapittel-2-kapittel-4-paragraf-3"><h4 class="legalArticleHeader"><span class="legalArticleValue">§ 27</span>. <span class="legalArticleTitle">Heving.</span></h4><article class="legalP" id="kapittel-2-kapittel-4-paragraf-3-ledd-1">Handelsagenten og hovedmannen kan heve agenturavtalen med umiddelbar virkning hvis motparten ikke har oppfylt sine plikter etter avtalen eller loven og dette medfører vesentlig kontraktbrudd.</article><article class="legalP" id="kapittel-2-kapittel-4-paragraf-3-ledd-2">Den som hever avtalen, må melde fra om dette uten ugrunnet opphold etter at vedkommende fikk eller burde ha fått kjennskap til forholdet som gir rett til å heve avtalen og til at det kunne gi adgang til å heve avtalen. Ellers tapes retten til å heve. Dette gjelder likevel ikke hvis den andre parten har opptrådt grovt aktløst eller for øvrig i strid med redelighet og god tro.</article><article class="legalP" id="kapittel-2-kapittel-4-paragraf-3-ledd-3">Bestemmelsene i denne paragrafen kan ikke fravikes til skade for handelsagenten.</article></article><article class="legalArticle" data-lovdata-URL="NL/lov/1992-06-19-56/§28" data-name="§28" id="kapittel-2-kapittel-4-paragraf-4"><h4 class="legalArticleHeader"><span class="legalArticleValue">§ 28</span>. <span class="legalArticleTitle">Avgangsvederlag.</span></h4><article class="legalP" id="kapittel-2-kapittel-4-paragraf-4-ledd-1">Når agenturavtalen opphører, har handelsagenten rett til avgangsvederlag hvis og i den utstrekning:<ol class="defaultList" type="1"><li data-name="1." value="1"><article class="listArticle" id="kapittel-2-kapittel-4-paragraf-4-ledd-1-punkt-1"><article class="legalP" id="kapittel-2-kapittel-4-paragraf-4-ledd-1-punkt-1-ledd-1">agenten har tilført hovedmannen nye kunder eller merkbart øket omsetningen med den bestående kundekrets og hovedmannen fortsatt vil få vesentlige fordeler av dette, og</article></article></li><li data-name="2." value="2"><article class="listArticle" id="kapittel-2-kapittel-4-paragraf-4-ledd-1-punkt-2"><article class="legalP" id="kapittel-2-kapittel-4-paragraf-4-ledd-1-punkt-2-ledd-1">avgangsvederlag er rimelig på bakgrunn av samtlige omstendigheter, blant dem agentens tap av provisjon ved avtale med kunder som nevnt i nr. 1.</article></article></li></ol></article><article class="legalP" id="kapittel-2-kapittel-4-paragraf-4-ledd-2">Bestemmelsen i første ledd gjelder tilsvarende når agenturavtalen opphører på grunn av handelsagentens død.</article><article class="legalP" id="kapittel-2-kapittel-4-paragraf-4-ledd-3">Avgangsvederlag etter første eller annet ledd skal ikke overstige et beløp som tilsvarer ett års vederlag. Dette beløpet beregnes på grunnlag av handelsagentens gjennomsnittlige vederlag de seneste fem årene. Har avtalen vart kortere enn fem år, beregnes det på grunnlag av det gjennomsnittlige vederlaget i perioden.</article><article class="legalP" id="kapittel-2-kapittel-4-paragraf-4-ledd-4">Bestemmelsene i denne paragrafen kan ikke fravikes til skade for handelsagenten før agenturavtalen er opphørt.</article></article><article class="legalArticle" data-lovdata-URL="NL/lov/1992-06-19-56/§29" data-name="§29" id="kapittel-2-kapittel-4-paragraf-5"><h4 class="legalArticleHeader"><span class="legalArticleValue">§ 29</span>. <span class="legalArticleTitle">Bortfall av retten til avgangsvederlag når hovedmannen hever avtalen m.v.</span></h4><article class="legalP" id="kapittel-2-kapittel-4-paragraf-5-ledd-1">Handelsagenten har ikke rett til avgangsvederlag etter <a href="lov/1992-06-19-56/§28">§ 28</a> hvis hovedmannen hever eller sier opp avtalen som følge av et pliktbrudd som medfører vesentlig kontraktbrudd, og som kan tilregnes agenten.</article><article class="legalP" id="kapittel-2-kapittel-4-paragraf-5-ledd-2">Bestemmelsene i denne paragrafen kan ikke fravikes til skade for handelsagenten før agenturavtalen er opphørt.</article></article><article class="legalArticle" data-lovdata-URL="NL/lov/1992-06-19-56/§30" data-name="§30" id="kapittel-2-kapittel-4-paragraf-6"><h4 class="legalArticleHeader"><span class="legalArticleValue">§ 30</span>. <span class="legalArticleTitle">Bortfall av retten til avgangsvederlag når handelsagenten sier opp eller overdrar agenturavtalen.</span></h4><article class="legalP" id="kapittel-2-kapittel-4-paragraf-6-ledd-1">Handelsagenten har ikke rett til avgangsvederlag etter <a href="lov/1992-06-19-56/§28">§ 28</a> hvis:<ol class="defaultList" type="1"><li data-name="1." value="1"><article class="listArticle" id="kapittel-2-kapittel-4-paragraf-6-ledd-1-punkt-1"><article class="legalP" id="kapittel-2-kapittel-4-paragraf-6-ledd-1-punkt-1-ledd-1">agenten sier opp avtalen uten at oppsigelsen har sin grunn i forhold på hovedmannens side,</article></article></li><li data-name="2." value="2"><article class="listArticle" id="kapittel-2-kapittel-4-paragraf-6-ledd-1-punkt-2"><article class="legalP" id="kapittel-2-kapittel-4-paragraf-6-ledd-1-punkt-2-ledd-1">agenten sier opp avtalen uten at det på grunn av alder, sykdom eller lignende forhold ikke er rimelig å kreve at agenten skal fortsette sin virksomhet, eller</article></article></li><li data-name="3." value="3"><article class="listArticle" id="kapittel-2-kapittel-4-paragraf-6-ledd-1-punkt-3"><article class="legalP" id="kapittel-2-kapittel-4-paragraf-6-ledd-1-punkt-3-ledd-1">agenten etter avtale med hovedmannen overdrar sine rettigheter og plikter etter agenturavtalen til en annen.</article></article></li></ol></article><article class="legalP" id="kapittel-2-kapittel-4-paragraf-6-ledd-2">Bestemmelsene i denne paragrafen kan ikke fravikes til skade for handelsagenten før agenturavtalen er opphørt.</article></article><article class="legalArticle" data-lovdata-URL="NL/lov/1992-06-19-56/§31" data-name="§31" id="kapittel-2-kapittel-4-paragraf-7"><h4 class="legalArticleHeader"><span class="legalArticleValue">§ 31</span>. <span class="legalArticleTitle">Frist for å kreve avgangsvederlag.</span></h4><article class="legalP" id="kapittel-2-kapittel-4-paragraf-7-ledd-1">Handelsagenten mister sin rett til avgangsvederlag hvis melding om at krav på avgangsvederlag vil bli fremsatt, ikke sendes innen ett år fra avtalen opphørte.</article><article class="legalP" id="kapittel-2-kapittel-4-paragraf-7-ledd-2">Bestemmelsen i første ledd kan ikke fravikes til skade for handelsagenten før agenturavtalen er opphørt.</article></article><article class="legalArticle" data-lovdata-URL="NL/lov/1992-06-19-56/§32" data-name="§32" id="kapittel-2-kapittel-4-paragraf-8"><h4 class="legalArticleHeader"><span class="legalArticleValue">§ 32</span>. <span class="legalArticleTitle">Handelsagentens omsorgsplikt ved opphør av avtalen.</span></h4><article class="legalP" id="kapittel-2-kapittel-4-paragraf-8-ledd-1">Er agenturavtalen opphørt, skal handelsagenten, inntil hovedmannen selv kan ivareta sine interesser, gjøre det som er nødvendig for å sikre hovedmannen mot tap. Agentens plikt etter første punktum gjelder ikke hvis tiltakene medfører vesentlig kostnad, uleilighet eller økonomisk risiko. Agenten har rett til vederlag for tiltakene.</article></article><article class="legalArticle" data-lovdata-URL="NL/lov/1992-06-19-56/§33" data-name="§33" id="kapittel-2-kapittel-4-paragraf-9"><h4 class="legalArticleHeader"><span class="legalArticleValue">§ 33</span>. <span class="legalArticleTitle">Handelsagentens plikt til å returnere varer m.v.</span></h4><article class="legalP" id="kapittel-2-kapittel-4-paragraf-9-ledd-1">Når agenturavtalen er opphørt, skal handelsagenten levere tilbake til hovedmannen varer, materiale og dokumenter som agenten har fått for å gjennomføre oppdraget. Agenten har likevel rett til å gjøre tilbakeholdsrett gjeldende etter <a href="lov/1992-06-19-56/§16">§ 16</a> og til å selge etter <a href="lov/1992-06-19-56/§17">§ 17</a>.</article></article></section><section class="section" data-name="kapVI" id="kapittel-2-kapittel-5" data-lovdata-URL="NL/lov/1992-06-19-56/KAPITTEL_2-5"><h3>Kapittel VI. Forskjellige bestemmelser.</h3><article class="legalArticle" data-lovdata-URL="NL/lov/1992-06-19-56/§34" data-name="§34" id="kapittel-2-kapittel-5-paragraf-1"><h4 class="legalArticleHeader"><span class="legalArticleValue">§ 34</span>. <span class="legalArticleTitle">Konkurranseklausuler.</span></h4><article class="legalP" id="kapittel-2-kapittel-5-paragraf-1-ledd-1">En avtale mellom handelsagenten og hovedmannen som går ut på å begrense agentens adgang til å drive virksomhet etter at agenturavtalen er opphørt (konkurranseklausul) binder bare agenten hvis og i den utstrekning den:<ol class="defaultList" type="1"><li data-name="1." value="1"><article class="listArticle" id="kapittel-2-kapittel-5-paragraf-1-ledd-1-punkt-1"><article class="legalP" id="kapittel-2-kapittel-5-paragraf-1-ledd-1-punkt-1-ledd-1">er inngått skriftlig,</article></article></li><li data-name="2." value="2"><article class="listArticle" id="kapittel-2-kapittel-5-paragraf-1-ledd-1-punkt-2"><article class="legalP" id="kapittel-2-kapittel-5-paragraf-1-ledd-1-punkt-2-ledd-1">gjelder det geografiske område eller den kundekrets som agenten har fått tildelt, og</article></article></li><li data-name="3." value="3"><article class="listArticle" id="kapittel-2-kapittel-5-paragraf-1-ledd-1-punkt-3"><article class="legalP" id="kapittel-2-kapittel-5-paragraf-1-ledd-1-punkt-3-ledd-1">gjelder de samme varetyper som agenturavtalen.</article></article></li></ol></article><article class="legalP" id="kapittel-2-kapittel-5-paragraf-1-ledd-2">Konkurranseklausulen kan høyst gjelde i to år etter at agenturavtalen er opphørt.</article><article class="legalP" id="kapittel-2-kapittel-5-paragraf-1-ledd-3">En konkurranseklausul kan settes til side etter avtaleloven.</article></article><article class="legalArticle" data-lovdata-URL="NL/lov/1992-06-19-56/§35" data-name="§35" id="kapittel-2-kapittel-5-paragraf-2"><h4 class="legalArticleHeader"><span class="legalArticleValue">§ 35</span>. <span class="legalArticleTitle">Visse meldinger.</span></h4><article class="legalP" id="kapittel-2-kapittel-5-paragraf-2-ledd-1">Er en melding forsvarlig avsendt fra handelsagenten etter <a href="lov/1992-06-19-56/§8">§§ 8</a>, <a href="lov/1992-06-19-56/§17">17</a> eller <a href="lov/1992-06-19-56/§31">31</a>, fra hovedmannen etter <a href="lov/1992-06-19-56/§8">§§ 8</a>, <a href="lov/1992-06-19-56/§19">19</a>, <a href="lov/1992-06-19-56/§20">20</a>, <a href="lov/1992-06-19-56/§23">23</a> eller <a href="lov/1992-06-19-56/§24">24</a> eller fra tredjemann etter <a href="lov/1992-06-19-56/§22">§ 22</a>, kan meldingen påberopes selv om den er blitt forsinket, overhodet ikke har kommet frem eller er blitt forvansket.</article></article></section></section><section class="section" data-name="del3" id="kapittel-3" data-lovdata-URL="NL/lov/1992-06-19-56/KAPITTEL_3"><h2>Tredje del. Handelsreisende.</h2><section class="section" data-name="kapVII" id="kapittel-3-kapittel-1" data-lovdata-URL="NL/lov/1992-06-19-56/KAPITTEL_3-1"><h3>Kapittel VII. Handelsreisende.</h3><article class="legalArticle" data-lovdata-URL="NL/lov/1992-06-19-56/§36" data-name="§36" id="kapittel-3-kapittel-1-paragraf-1"><h4 class="legalArticleHeader"><span class="legalArticleValue">§ 36</span>. <span class="legalArticleTitle">Eksklusivklausul.</span></h4><article class="legalP" id="kapittel-3-kapittel-1-paragraf-1-ledd-1">Uten samtykke har en handelsreisende ikke adgang til å arbeide for salg eller kjøp av varer for andre enn arbeidsgiveren.</article></article><article class="legalArticle" data-lovdata-URL="NL/lov/1992-06-19-56/§37" data-name="§37" id="kapittel-3-kapittel-1-paragraf-2"><h4 class="legalArticleHeader"><span class="legalArticleValue">§ 37</span>. <span class="legalArticleTitle">Provisjon for handelsreisende.</span></h4><article class="legalP" id="kapittel-3-kapittel-1-paragraf-2-ledd-1">Lønnes den handelsreisende helt eller delvis med provisjon, gjelder <a href="lov/1992-06-19-56/§10">§§ 10</a> til <a href="lov/1992-06-19-56/§15">15</a> tilsvarende.</article></article><article class="legalArticle" data-lovdata-URL="NL/lov/1992-06-19-56/§38" data-name="§38" id="kapittel-3-kapittel-1-paragraf-3"><h4 class="legalArticleHeader"><span class="legalArticleValue">§ 38</span>. <span class="legalArticleTitle">Godtgjørelse for utgifter.</span></h4><article class="legalP" id="kapittel-3-kapittel-1-paragraf-3-ledd-1">Den handelsreisende har krav på særskilt godtgjørelse for utgifter til reiser, underhold under reiser, porto, telegrammer, telefonsamtaler og liknende utgifter.</article><article class="legalP" id="kapittel-3-kapittel-1-paragraf-3-ledd-2">Arbeidsgiveren plikter på anmodning å gi den handelsreisende nødvendig forskudd til dekning av slike utgifter.</article><article class="legalP" id="kapittel-3-kapittel-1-paragraf-3-ledd-3">Bestemmelsene i denne paragrafen kan ikke fravikes til skade for den handelsreisende.</article></article><article class="legalArticle" data-lovdata-URL="NL/lov/1992-06-19-56/§39" data-name="§39" id="kapittel-3-kapittel-1-paragraf-4"><h4 class="legalArticleHeader"><span class="legalArticleValue">§ 39</span>. <span class="legalArticleTitle">Forholdet til tredjemenn.</span></h4><article class="legalP" id="kapittel-3-kapittel-1-paragraf-4-ledd-1">Bestemmelsene i <a href="lov/1992-06-19-56/§18">§§ 18</a> til <a href="lov/1992-06-19-56/§24">24</a> og <a href="lov/1992-06-19-56/§35">§ 35</a>, gjelder tilsvarende.</article></article><article class="legalArticle" data-lovdata-URL="NL/lov/1992-06-19-56/§40" data-name="§40" id="kapittel-3-kapittel-1-paragraf-5"><h4 class="legalArticleHeader"><span class="legalArticleValue">§ 40</span>. <span class="legalArticleTitle">Oppsigelse.</span></h4><article class="legalP" id="kapittel-3-kapittel-1-paragraf-5-ledd-1">Har den handelsreisende vært ansatt i minst seks måneder, skal det gjelde en gjensidig oppsigelsesfrist på minst tre måneder. Oppsigelsesfristen løper fra og med første dag i måneden etter at oppsigelsen fant sted.</article></article><article class="legalArticle" data-lovdata-URL="NL/lov/1992-06-19-56/§41" data-name="§41" id="kapittel-3-kapittel-1-paragraf-6"><h4 class="legalArticleHeader"><span class="legalArticleValue">§ 41</span>. <span class="legalArticleTitle">Avgangsvederlag.</span></h4><article class="legalP" id="kapittel-3-kapittel-1-paragraf-6-ledd-1">Lønnes den handelsreisende helt eller delvis med provisjon, gjelder <a href="lov/1992-06-19-56/§28">§ 28</a> tilsvarende.</article><article class="legalP" id="kapittel-3-kapittel-1-paragraf-6-ledd-2">Den handelsreisende har likevel ikke rett til avgangsvederlag etter <a href="lov/1992-06-19-56/§28">§ 28</a> dersom han eller hun kan avskjediges etter <a href="lov/2005-06-17-62/§15-14">arbeidsmiljøloven § 15-14</a>. Den handelsreisende har heller ikke rett til avgangsvederlag dersom han eller hun selv sier opp arbeidsforholdet, med mindre det etter omstendighetene finnes rimelig at den handelsreisende får avgangsvederlag.</article><article class="legalP" id="kapittel-3-kapittel-1-paragraf-6-ledd-3">Den handelsreisende har heller ikke rett til avgangsvederlag i den utstrekning han eller hun har påført arbeidsgiveren et tap ved ikke å oppfylle sine plikter etter avtalen eller loven. Dette gjelder likevel ikke hvis den handelsreisende kan bevise at forholdet ikke skyldes feil eller forsømmelse på den handelsreisendes side. Har arbeidsgiveren forsømt ved rimelige tiltak å begrense sitt tap, må arbeidsgiveren bære den tilsvarende del av tapet. Reduksjonen i avgangsvederlaget kan begrenses hvis den vil virke urimelig for den handelsreisende ut fra tapets størrelse i forhold til det tap som vanligvis oppstår i liknende tilfeller, og forholdene ellers.</article><article class="legalP" id="kapittel-3-kapittel-1-paragraf-6-ledd-4">Får den handelsreisende utbetalt avgangsvederlag, gjelder ikke <a href="lov/1918-05-31-4/§38">avtaleloven § 38</a> tredje ledd.</article><article class="legalP" id="kapittel-3-kapittel-1-paragraf-6-ledd-5">Bestemmelsen i <a href="lov/1992-06-19-56/§31">§ 31</a>, jf. <a href="lov/1992-06-19-56/§35">§ 35</a>, gjelder tilsvarende.</article><article class="changesToParent">Endret ved <a href="lov/2005-06-17-62">lov 17 juni 2005 nr. 62</a> (ikr. 1 jan 2006 iflg. <a href="forskrift/2005-06-17-609">res. 17 juni 2005 nr. 609</a>).</article></article></section></section><section class="section" data-name="del4" id="kapittel-4" data-lovdata-URL="NL/lov/1992-06-19-56/KAPITTEL_4"><h2>Fjerde del. Avsluttende bestemmelser.</h2><section class="section" data-name="kapVIII" id="kapittel-4-kapittel-1" data-lovdata-URL="NL/lov/1992-06-19-56/KAPITTEL_4-1"><h3>Kapittel VIII. Ikrafttredelse, overgangsbestemmelser, endringer i andre lover.</h3><article class="legalArticle" data-lovdata-URL="NL/lov/1992-06-19-56/§42" data-name="§42" id="kapittel-4-kapittel-1-paragraf-1"><h4 class="legalArticleHeader"><span class="legalArticleValue">§ 42</span>. <span class="legalArticleTitle">Ikrafttredelse.</span></h4><article class="legalP" id="kapittel-4-kapittel-1-paragraf-1-ledd-1">Loven trer i kraft 1. januar 1993.</article></article><article class="legalArticle" data-lovdata-URL="NL/lov/1992-06-19-56/§43" data-name="§43" id="kapittel-4-kapittel-1-paragraf-2"><h4 class="legalArticleHeader"><span class="legalArticleValue">§ 43</span>. <span class="legalArticleTitle">Overgangsbestemmelser.</span></h4><article class="legalP" id="kapittel-4-kapittel-1-paragraf-2-ledd-1">– – –</article></article><article class="legalArticle" data-lovdata-URL="NL/lov/1992-06-19-56/§44" data-name="§44" id="kapittel-4-kapittel-1-paragraf-3"><h4 class="legalArticleHeader"><span class="legalArticleValue">§ 44</span>. <span class="legalArticleTitle">Endringer i kommisjonsloven.</span></h4><article class="legalP" id="kapittel-4-kapittel-1-paragraf-3-ledd-1">I <a href="lov/1916-06-30-1">lov av 30. juni 1916 nr. 1</a> om kommission, handelsagentur og handelsreisende gjøres følgende endringer: – – –</article></article></section></section></main></body></html>