<!DOCTYPE html><html lang="no"><head><title>Lov om militære rekvisisjoner [rekvisisjonsloven]</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1951-06-29-19</dd><dt class="dokid">DokumentID</dt><dd class="dokid">NL/lov/1951-06-29-19</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="dateInForce">I kraft fra</dt><dd class="dateInForce">1952-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-07-01</dd><dt class="lastChangedBy">Sist endret ved</dt><dd class="lastChangedBy"><a href="lov/2023-11-24-84">lov/2023-11-24-84</a> fra 2024-07-01</dd><dt class="legalArea">Rettsområde</dt><dd class="legalArea"><ul><li><a href="legal-areas/29" title="Stats-, statsforfatnings- og statsborgerrett">Stats-, statsforfatnings- og statsborgerrett</a> &gt; <a href="legal-areas/29.01" title="Forsvaret">Forsvaret</a></li></ul></dd><dt class="lastupdated">Rettet</dt><dd class="lastupdated">2021-06-16 (faglige noter fjernet, struktur)</dd><dt class="titleShort">Korttittel</dt><dd class="titleShort">Rekvisisjonsloven</dd><dt class="title">Tittel</dt><dd class="title">Lov om militære rekvisisjoner [rekvisisjonsloven]</dd><dt class="miscInformation">Annet om dokumentet</dt><dd class="miscInformation">Se <i>reglement</i> 22 feb 1952. Se lov 23 okt 1959 § 30. – Jf. <a href="lov/1902-05-22-13/§94">milstrl. §§ 94</a> og <a href="lov/1902-05-22-13/§100">100</a>, 15 des 1950 nr. 7 kap. 5, <a href="lov/1952-12-19-2">19 des 1952 nr. 2</a>. – Jf. <i>tidligere</i> forordning 31 aug 1804, 9 mai 1806, plakat 8 apr 1808, 14 okt 1809, 10 aug 1811, lover 6 juni 1816 § 16, <a href="lov/1896-07-27-20">27 juli 1896 nr. 20</a> (med tilleggslov 24 juni 1927 nr. 3), prov. anordning 21 sep 1945 nr. 1, lov 28 mars 1947 med tilleggslov 30 juni 1949 nr. 6.</dd><dt class="refid">RefID</dt><dd class="refid">lov/1951-06-29-19</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om militære rekvisisjoner [rekvisisjonsloven]</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li><li><a href="#paragraf-5">§ 5.</a></li><li><a href="#paragraf-6">§ 6.</a></li><li><a href="#paragraf-7">§ 7.</a></li><li><a href="#paragraf-8">§ 8.</a></li><li><a href="#paragraf-9">§ 9.</a></li><li><a href="#paragraf-10">§ 10.</a></li><li><a href="#paragraf-11">§ 11.</a></li><li><a href="#paragraf-12">§ 12.</a></li><li><a href="#paragraf-13">§ 13.</a></li><li><a href="#paragraf-14">§ 14.</a></li><li><a href="#paragraf-15">§ 15.</a></li><li><a href="#paragraf-16">§ 16.</a></li><li><a href="#paragraf-17">§ 17.</a></li><li><a href="#paragraf-18">§ 18.</a></li><li><a href="#paragraf-19">§ 19. (Opphevet)</a></li><li><a href="#paragraf-20">§ 20.</a></li><li><a href="#paragraf-21">§ 21. (Opphevet)</a></li><li><a href="#paragraf-22">§ 22. (Opphevet)</a></li><li><a href="#paragraf-23">§ 23.</a></li><li><a href="#paragraf-24">§ 24.</a></li><li><a href="#paragraf-25">§ 25.</a></li></ul></li></ul></dd></dl></header><main class="documentBody" data-lovdata-URL="NL/lov/1951-06-29-19" id="dokument"><h1>Lov om militære rekvisisjoner [rekvisisjonsloven]</h1><article class="legalArticle" data-lovdata-URL="NL/lov/1951-06-29-19/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Når riket er i krig kan militære myndigheter rekvirere alt som er nødvendig for krigsmakten og institusjoner som er knyttet til den. Således kan rekvireres:<ol class="defaultList" type="1"><li data-name="1." value="1"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">Varer og annet løsøre av enhver art, herunder fartøyer, kjøretøyer og fly.</article></article></li><li data-name="2." value="2"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">Husrom, bygninger, faste anlegg og grunn.</article></article></li><li data-name="3." value="3"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">Disposisjonsrett over alle slags transport- og sambandsmidler med eller uten personale og materiell som hører til dem.</article></article></li><li data-name="4." value="4"><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">Disposisjonsrett over fabrikker, verksteder, lys-, gass- og kraftverk og andre bedrifter med eller uten arbeidsstokk, materiell og lager.</article></article></li><li data-name="5." value="5"><article class="listArticle" id="paragraf-1-ledd-1-punkt-5"><article class="legalP" id="paragraf-1-ledd-1-punkt-5-ledd-1">Arbeids- og produksjonsytelser av virksomheter og bedrifter m.v. som nevnt i pkt. 3 og 4.</article></article></li><li data-name="6." value="6"><article class="listArticle" id="paragraf-1-ledd-1-punkt-6"><article class="legalP" id="paragraf-1-ledd-1-punkt-6-ledd-1">Arbeid og annen tjeneste for krigsmakten og institusjoner som er knyttet til den, herunder over- og underordnet arbeidskraft til innretninger som er rekvirert eller pålagt ytelser i medhold av punkt 1-5.</article></article></li></ol></article><article class="legalP" id="paragraf-1-ledd-2">Kongen kan bestemme at reglene i denne paragraf helt eller delvis skal gjelde også utenfor krigstid når krigsmakten eller noen del av denne er beordret satt på krigsfot i beredskapsøyemed, eller når det er nødvendig til fremme av beredskapstiltak, herunder større øvelser.</article><article class="legalP" id="paragraf-1-ledd-3">Forvaltningsloven gjelder for behandlingen av saker etter annet ledd, dog ikke når krigsmakten eller noen del av denne er beordret satt på krigsfot i beredskapsøyemed. Forhåndsvarsel til sakens parter kan likevel unnlates dersom antallet parter i saken er stort eller et stort antall saker behandles under ett, eller forhåndsvarsel kan medføre at saken forsinkes på en uheldig måte. Tilsvarende gjelder dersom forhåndsvarsel av hensyn til parten synes upåkrevet. Kongen kan bestemme at vedtak etter loven ikke skal kunne kreves grunngitt og ikke skal kunne påklages.</article><article class="legalP" id="paragraf-1-ledd-4">Krav i eller i medhold av loven her om utferdigelse av dokument, bruk av blanketter, krav om underskrift eller lignende, er ikke til hinder for bruk av elektronisk kommunikasjon.</article><article class="legalP" id="paragraf-1-ledd-5">Bruk av elektronisk kommunikasjon ved underretning om et vedtak fra et forvaltningsorgan er bare tillatt når den vedtaket retter seg mot uttrykkelig har godtatt dette.</article><article class="changesToParent">Endret ved <a href="lov/1969-06-19-54">lover 19 juni 1969 nr. 54</a>, <a href="lov/2001-12-21-117">21 des 2001 nr. 117</a> (ikr. 1 jan 2002 iflg. <a href="forskrift/2001-12-21-1475">res. 21 des 2001 nr. 1475</a>).</article></article><article class="legalArticle" data-lovdata-URL="NL/lov/1951-06-29-19/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Rekvisisjon kan skje til eie, bruk eller annen særlig rådighet. Dog kan eiendomsrett til fast eiendom ikke kreves avstått i medhold av denne lov.</article><article class="legalP" id="paragraf-2-ledd-2">Rekvisisjon til bruk omfatter rett til å foreta de endringer ved gjenstanden eller eiendommen som vedkommende myndighet finner nødvendig.</article></article><article class="legalArticle" data-lovdata-URL="NL/lov/1951-06-29-19/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Ved rekvisisjon etter <a href="lov/1951-06-29-19/§1">§ 1</a>, punkt 3 og 4, kan det gis pålegg om at virksomhet, bedrift m.v. helt eller delvis stilles til krigsmaktens rådighet under kontroll av rekvisisjonsmyndigheten, at virksomheten eller bedriften økes eller omlegges, eller at det foretas eller gjennomføres de forandringer som ansees påkrevd.</article><article class="legalP" id="paragraf-3-ledd-2">Hvis pålegg etter første ledd ikke etterkommes eller ikke oppfylles på tilfredsstillende måte, kan det ved ny rekvisisjon gis pålegg om at bedriften eller virksomheten med dertil hørende grunn, bygninger, utstyr og personell, helt eller delvis overgår til Staten, som så fall selv overtar driften så langt det ansees påkrevd av hensyn til de formål hvortil rekvisisjonen finner sted. Etter at Staten har overtatt bedriften eller virksomheten, har Staten adgang til å foreta hvilke som helst forandringer som den anser påkrevd. Ved statsdriftens opphør skal bedriften eller virksomheten leveres tilbake i så vidt mulig uforringet stand.</article></article><article class="legalArticle" data-lovdata-URL="NL/lov/1951-06-29-19/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Når det finnes påkrevd av hensyn til landets forsvar, kan militære myndigheter kreve at sivile personer, gjenstander som nevnt i <a href="lov/1951-06-29-19/§1">§ 1</a>, punkt 1, samt virksomheter og bedrifter m.v. som nevnt i <a href="lov/1951-06-29-19/§1">§ 1</a>, punkt 3 og 4, med eller uten personale, materiell og lager, skal flyttes fra et område til et annet. Bestemmelsene om rekvisisjon får tilsvarende anvendelse så langt de passer. For å gjennomføre slik flytning kan militære myndigheter rekvirere gjenstander, fast eiendom og andre ytelser som nevnt i <a href="lov/1951-06-29-19/§1">§ 1</a>.</article><article class="legalP" id="paragraf-4-ledd-2">De militære myndigheter kan pålegge vedkommende kommune å medvirke under flytning som nevnt i første ledd, og kan herunder gi dem fullmakt til å utøve slik rekvisisjonsrett som nevnt i samme ledds tredje punktum.</article></article><article class="legalArticle" data-lovdata-URL="NL/lov/1951-06-29-19/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">De myndigheter som Kongen bestemmer kan peke ut fast eiendom og løsøre som skal rekvireres etter <a href="lov/1951-06-29-19/§1">§ 1</a>, og gi eier og bruker av løsøre pålegg om at tingen i nærmere angitte tilfelle skal stilles til rådighet på angitt sted. Utpeking kan foretas og pålegg kan gis allerede i fredstid når det anses nødvendig for å førebu avståing etter nevnte bestemmelse med sikte på gjennomføring i situasjoner som der angitt. Utgiftene ved å etterkomme slike pålegg erstattes etter reglene for rekvisisjoner, jfr. <a href="lov/1951-06-29-19/§12">§§ 12-17</a>.</article><article class="legalP" id="paragraf-5-ledd-2">Eier og bruker av fast eiendom eller løsøre plikter etter krav fra myndighetene å erkjenne mottakelse av melding om tiltak eller pålegg som nevnt, samt å gi opplysninger og gi adgang til synfaring. Løsøre kan om nødvendig pålegges brakt til bestemt sted for synfaring. Slike pålegg skal oppfylles uten erstatning med mindre annet er bestemt av Kongen.</article><article class="legalP" id="paragraf-5-ledd-3">Fast eiendom og løsøre kan, etter avgjørelse av de myndigheter som Kongen bestemmer, allerede i fredstid utbedres eller på annen måte forandres for å gjøres tjenlig for det påtenkte formål. Reglene i <a href="lov/1951-06-29-19/§6">§ 6</a>, femte og sjette ledd gjelder tilsvarende.</article><article class="legalP" id="paragraf-5-ledd-4">Politiet og Statens bilsakkyndige skal medvirke ved utpeking av motorkjøretøyer.</article><article class="legalP" id="paragraf-5-ledd-5">Kongen eller den han gir fullmakt kan bestemme at også andre offentlige myndigheter skal medvirke ved utpekning av gjenstander, varer, bedrifter m.v. etter første ledd.</article><article class="changesToParent">Endret ved lov 17 mars 1967 nr. 4.</article></article><article class="legalArticle" data-lovdata-URL="NL/lov/1951-06-29-19/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">De myndigheter som Kongen bestemmer kan allerede i fredstid gi virksomheter og bedrifter m.v. som nevnt i <a href="lov/1951-06-29-19/§1">§ 1</a> punkt 3 og 4 pålegg om følgende:<ol class="defaultList" type="1"><li data-name="1." value="1"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">Sette igang forsøksproduksjon av gjenstander og varer som er nødvendig for krigsmakten, og</article></article></li><li data-name="2." value="2"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">forberede produksjon i krig av gjenstander og varer som krigsmakten trenger, herunder anskaffe, oppbevare og vedlikeholde utstyr og råvarer som er nødvendig for slik produksjon.</article></article></li><li data-name="3." value="3"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">forberede slik evakuering som omhandlet i <a href="lov/1951-06-29-19/§4">§ 4</a>.</article></article></li><li data-name="4." value="4"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">sette i verk eller finne seg i forberedende rådgjerder som tar sikte på å lette eller sikre forsvaret av virksomhet eller bedrift mot skade ved fiendlig krigshandling eller sabotasje, så som forarbeider for montering av skyts på bygninger, fartøyer og fly og oppbevaring, lagring og vedlikehold av særskilt utstyr i forbindelse hermed.</article></article></li></ol></article><article class="legalP" id="paragraf-6-ledd-2">Det samme gjelder forberedende rådgjerder som tar sikte på å kunne sette virksomhet, bedrift m.v. ut av funksjon for kortere eller lengere tid. Pålegg som nevnt i foregående punktum kan også gis enhver eier eller besitter av transport- og sambandsmidler.</article><article class="legalP" id="paragraf-6-ledd-3">Kongen eller den han gir fullmakt gir nærmere regler om iverksettelse av tiltak etter denne paragraf.</article><article class="legalP" id="paragraf-6-ledd-4">Bestemmelsene om rekvisisjon får tilsvarende anvendelse så langt de passer.</article><article class="legalP" id="paragraf-6-ledd-5">Utgifter ved tiltak etter punkt 3 og 4 i første ledd betales av vedkommende virksomhet, bedrift m.v. i den utstrekning det gjelder tiltak som tar sikte på å forebygge skade på eiendom, folk eller gods der.</article><article class="legalP" id="paragraf-6-ledd-6">Fører slike tiltak med seg vesentlige tap eller ulemper som er urimelig store i forhold til virksomhetens, bedriftens størrelse og den sikring og andre fordeler som oppnåes, avgjøres spørsmålet om erstatning skal ytes, og i tilfelle med hvilket beløp, ved skjønn i samsvar med <a href="lov/1951-06-29-19/§13">§§ 13-16</a>.</article><article class="legalP" id="paragraf-6-ledd-7">På samme måte erstattes utgifter til tiltak etter annet ledd, såfremt utgiftene ikke må regnes som uvesentlige.</article><article class="changesToParent">Endret ved lov 17 mars 1967 nr. 4.</article></article><article class="legalArticle" data-lovdata-URL="NL/lov/1951-06-29-19/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Kongen bestemmer hvilke militære myndigheter som skal ha rekvisisjonsrett etter denne lov og innen hvilket område retten skal kunne utøves.</article><article class="legalP" id="paragraf-7-ledd-2">Retten kan gå på rekvisisjon til fordel for krigsmakten i sin helhet eller til fordel for nærmere bestemte avdelinger eller enheter.</article></article><article class="legalArticle" data-lovdata-URL="NL/lov/1951-06-29-19/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" id="paragraf-8-ledd-1">Kongen eller den han gir fullmakt, kan gi regler om hvilke myndigheter i stat eller kommune, særskilt oppnevnte organer eller sammenslutninger rekvisisjonen skal rettes til innen landsdel, fylke eller kommune, og om hvorledes disse skal fordele rekvisisjonsbyrden innen vedkommende områder.</article><article class="legalP" id="paragraf-8-ledd-2">Hvor ikke annet er bestemt, eller hvor det på grunn av rekvisisjonens art finnes hensiktsmessig, rettes rekvisisjonen til vedkommende kommune som bestemmer hvorledes rekvisisjonsbyrden skal fordeles innen kommunen.</article><article class="legalP" id="paragraf-8-ledd-3">Gjelder rekvisisjonen bestemt angitte ytelser, kan de også rettes til politiet på stedet.</article><article class="legalP" id="paragraf-8-ledd-4">Gjelder rekvisisjonen noe som disponeres av staten eller et fylke, rettes den til vedkommende institusjon.</article><article class="legalP" id="paragraf-8-ledd-5">Når den militære situasjon nødvendiggjør en hurtig oppfyllelse av rekvisisjonen, eller det av andre grunner ansees formålstjenlig kan den rettes direkte til ledelsen av vedkommende bedrift eller til den som skal avgi ytelsen. Den militære myndighet som fremsetter rekvisisjonskravet, skal i så fall snarest mulig underrette vedkommende statsforvalter om kravet og til hvem det er rettet.</article><article class="legalP" id="paragraf-8-ledd-6">Den som rekvisisjonen rettes til, plikter å sørge for oppfyllelsen.</article><article class="legalP" id="paragraf-8-ledd-7">Myndigheter i stat og kommune, særskilt oppnevnte organer, sammenslutninger, selskaper og enkeltpersoner plikter etter anmodning på enhver måte å bistå ved forberedelse og oppfyllelse av militære rekvisisjoner.</article><article class="changesToParent">Endret ved <a href="lov/2004-06-25-53">lover 25 juni 2004 nr. 53</a> (ikr. 1 jan 2006 iflg. <a href="forskrift/2005-08-19-901">res. 19 aug 2005 nr. 901</a>), <a href="lov/2021-05-07-34">7 mai 2021 nr. 34</a> (ikr. 1 juni 2021 iflg. <a href="forskrift/2021-05-07-1416">res. 7 mai 2021 nr. 1416</a>).</article></article><article class="legalArticle" data-lovdata-URL="NL/lov/1951-06-29-19/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" id="paragraf-9-ledd-1">Rekvisisjonene skal være skriftlige og nøyaktig angi det som skal ytes samt tid og sted for ytelsen. Tiden og stedet for ytelsen fastsettes slik at det blir tilstrekkelig frist til å oppfylle rekvisisjonen.</article><article class="legalP" id="paragraf-9-ledd-2">En rekvisisjon må aldri omfatte noe som den som skal oppfylle den ikke er i besittelse av eller ute av stand til å yte eller som ikke finnes innen den kommune rekvisisjonen er rettet til. En rekvisisjon må heller ikke omfatte noe som er uomgjengelig nødvendig for å tilfredsstille besitterens behov.</article><article class="legalP" id="paragraf-9-ledd-3">De rom og senger som trengs for besitteren og hans husstand, bør som regel ikke rekvireres.</article></article><article class="legalArticle" data-lovdata-URL="NL/lov/1951-06-29-19/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" id="paragraf-10-ledd-1">Rekvisisjon kan kreves gjennomført selv om erstatning ikke er fastsatt eller betalt.</article><article class="legalP" id="paragraf-10-ledd-2">Når det er nødvendig, kan politiet ta det rekvirerte i besittelse hos den som er forpliktet til å oppfylle rekvisisjonen. Er den sivile politimyndighet ikke til stede, og en utsettelse vil kunne medføre vesentlige ulemper, kan rekvisisjonsmyndigheten selv sette seg i besittelse av det rekvirerte.</article></article><article class="legalArticle" data-lovdata-URL="NL/lov/1951-06-29-19/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" id="paragraf-11-ledd-1">Når rekvisisjonen blir gjennomført, skal det i et rekvisisjonsdokument gis en så vidt mulig fullstendig beskrivelse av ytelsens art, mengde og kvalitet. Slik beskrivelse skal i tilfelle også gis når rekvisisjonen opphører.</article><article class="legalP" id="paragraf-11-ledd-2">Kongen kan gi nærmere regler om at beskrivelse som nevnt i første ledd skal foretas av to synsmenn som oppnevnes og tilkalles av kommunen. Kan ikke kommunen i tide oppnevne og tilkalle synsmennene, gjøres det av rekvisisjonsmyndigheten. Den som blir oppnevnt plikter å gjøre tjeneste.</article><article class="legalP" id="paragraf-11-ledd-3">Synsmennene tilkommer skyss- og kostgodtgjøring som for offentlige tjenestemenn bestemt.</article><article class="legalP" id="paragraf-11-ledd-4">Et eksemplar av rekvisisjonsdokumentet skal inneholde kvittering for ytelsen og gis den som rekvisisjonen er rettet til.</article></article><article class="legalArticle" data-lovdata-URL="NL/lov/1951-06-29-19/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" id="paragraf-12-ledd-1">Ytelser og tap som følge av rekvisisjon skal godtgjøres av statskassen.</article><article class="legalP" id="paragraf-12-ledd-2">Ved rekvisisjon av rom i et sammenhengende tidsrom av ikke over 2 døgn gis ingen annen godtgjøring enn erstatning for bevislig voldte skader, tap eller utgifter. Det samme gjelder for bruk av ellers ubenyttede rom og ledige fartøyer uten hensyn til brukens varighet. Avstår samme besitter i løpet av samme kalenderår flere ganger rom som ellers er i bruk for et tidsrom som hver gang ikke overstiger 2 døgn, skal godtgjøring dog gis for så vidt tidsrommet i alt utgjør mer enn 3 døgn.</article><article class="legalP" id="paragraf-12-ledd-3">Kongen kan bestemme at visse ytelser skal godtgjøres etter takster som fastsettes av ham eller den han gir fullmakt. Slike takster kan fastsettes for hele riket eller for deler av det.</article><article class="legalP" id="paragraf-12-ledd-4">For alle andre ytelser og tap fastsettes erstatningen etter skjønn i samsvar med <a href="lov/1951-06-29-19/§13">§§ 13-16</a>.</article></article><article class="legalArticle" data-lovdata-URL="NL/lov/1951-06-29-19/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>.</h2><article class="legalP" id="paragraf-13-ledd-1">Til å behandle saker om erstatning for ytelser og tap som følge av rekvisisjon skal oppnevnes lokale skjønnsnemnder, nemlig en eller flere alminnelige skjønnsnemnder og bilskjønnsnemnder i hvert fylke og fartøyskjønnsnemnder i distrikter som fastsettes av Kongen. Kongen kan bestemme at det også skal oppnevnes andre særskilte lokale skjønnsnemnder i fylkene eller i andre distrikter. Dessuten kan oppnevnes en skjønnsnemnd for hele riket, Sentralnemnda for rekvisisjonssaker, når dette finnes hensiktsmessig.</article><article class="legalP" id="paragraf-13-ledd-2">Kongen bestemmer antallet av lokale skjønnsnemnder og gir nærmere regler om nemndenes virkeområder. Han kan bestemme at lokal skjønnsnemnd som er oppnevnt for et bestemt fylke eller annet distrikt, skal behandle erstatningssaker også fra andre deler av landet.</article><article class="changesToParent">Endret ved <a href="lov/2004-06-25-53">lover 25 juni 2004 nr. 53</a> (ikr. 1 jan 2006 iflg. <a href="forskrift/2005-08-19-901">res. 19 aug 2005 nr. 901</a>) som endret ved <a href="lov/2005-06-17-84">lov 17 juni 2005 nr. 84</a>, <a href="lov/2017-05-11-26">11 mai 2017 nr. 26</a> (ikr. 1 jan 2018 iflg. <a href="forskrift/2017-05-11-563">res. 11 mai 2017 nr. 563</a>).</article></article><article class="legalArticle" data-lovdata-URL="NL/lov/1951-06-29-19/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>.</h2><article class="legalP" id="paragraf-14-ledd-1">Sentralnemnda for rekvisisjonssaker skal ha fem medlemmer med varamedlemer som oppnevnes av Kongen. Ett av medlemmene oppnevnes som leiar. Leiaren og hans varamedlem skal ha utøvet virksomhet som embetsdommer. De øvrige medlemmer og varamedlemer skal fylle vilkårene etter domstolloven av 13. august 1915 § 53.</article><article class="legalP" id="paragraf-14-ledd-2">Lokal skjønnsnemnd skal ha tre medlemmer med varamedlemer hvorav to oppnevnes av statsforvalteren. Ett av disse medlemmene oppnevnes som leiar. Strekker distriktet for en fartøyskjønnsnemnd eller annen særskilt nemnd seg over flere fylker, fastsetter Kongen hvilken statsforvalter skal foreta oppnevningen. Det tredje av medlemmene med varamedlem oppnevnes av den militære myndighet som Kongen bestemmer. Medlemmene og varamedlemene skal fylle vilkårene etter domstolloven av 13. august 1915 § 53.</article><article class="legalP" id="paragraf-14-ledd-3">Oppnevningen gjelder for så lang tid som Kongen bestemmer, dog ikke for mer enn 4 år. De som blir oppnevnt plikter å ta imot vervet.</article><article class="legalP" id="paragraf-14-ledd-4">Kongen gir regler om godtgjøring til medlemmene av skjønnsnemndene. Utgiftene ved nemndenes virksomhet bæres av Staten.</article><article class="changesToParent">Endret ved <a href="lov/1987-06-05-25">lover 5 juni 1987 nr. 25</a>, <a href="lov/2021-05-07-34">7 mai 2021 nr. 34</a> (ikr. 1 juni 2021 iflg. <a href="forskrift/2021-05-07-1416">res. 7 mai 2021 nr. 1416</a>).</article></article><article class="legalArticle" data-lovdata-URL="NL/lov/1951-06-29-19/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>.</h2><article class="legalP" id="paragraf-15-ledd-1">De lokale skjønnsnemnder fastsetter erstatning for ytelser og tap som ikke blir avgjort etter takster eller av Sentralnemnda for rekvisisjonssaker.</article><article class="legalP" id="paragraf-15-ledd-2">Ved skjønnet legges dagens alminnelige priser til grunn.</article><article class="legalP" id="paragraf-15-ledd-3">Skjønnsnemnda har adgang til å besiktige gjenstanden for ytelsen og til å innhente og bruke alle opplysninger som den finner nødvendige. For øvrig legges rekvisisjonsdokumentet til grunn for skjønnet.</article><article class="legalP" id="paragraf-15-ledd-4">Er medlemmene ikke enige om erstatningsbeløpet, gjelder det beløp som får flest stemmer. Er det ikke flertall for noe beløp, gjelder det nest høyeste beløp.</article><article class="legalP" id="paragraf-15-ledd-5">Skjønnsnemndas avgjørelser er endelige med de unntak som følger av <a href="lov/1951-06-29-19/§16">§ 16</a> punkt 2 eller <a href="lov/1951-06-29-19/§16">§ 16</a> tredje ledd.</article><article class="legalP" id="paragraf-15-ledd-6">Kongen kan gi nærmere regler om fremgangsmåten ved skjønn etter denne paragraf.</article><article class="changesToParent">Endret ved <a href="lov/1969-06-19-54">lover 19 juni 1969 nr. 54</a>, <a href="lov/2004-06-25-53">25 juni 2004 nr. 53</a> (ikr. 1 jan 2006 iflg. <a href="forskrift/2005-08-19-901">res. 19 aug 2005 nr. 901</a>) som endret ved <a href="lov/2005-06-17-84">lov 17 juni 2005 nr. 84</a>, <a href="lov/2017-05-11-26">11 mai 2017 nr. 26</a> (ikr. 1 jan 2018 iflg. <a href="forskrift/2017-05-11-563">res. 11 mai 2017 nr. 563</a>).</article></article><article class="legalArticle" data-lovdata-URL="NL/lov/1951-06-29-19/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>.</h2><article class="legalP" id="paragraf-16-ledd-1">Etter nærmere regler som gis av Kongen kan Sentralnemnda for rekvisisjonssaker tillegges følgende gjøremål:<ol class="defaultList" type="1"><li data-name="1." value="1"><article class="listArticle" id="paragraf-16-ledd-1-punkt-1"><article class="legalP" id="paragraf-16-ledd-1-punkt-1-ledd-1">Fastsette erstatninger som gjelder større beløp eller særskilte verdier.</article></article></li><li data-name="2." value="2"><article class="listArticle" id="paragraf-16-ledd-1-punkt-2"><article class="legalP" id="paragraf-16-ledd-1-punkt-2-ledd-1">Overprøve skjønn av de lokale skjønnsnemnder.</article></article></li><li data-name="3." value="3"><article class="listArticle" id="paragraf-16-ledd-1-punkt-3"><article class="legalP" id="paragraf-16-ledd-1-punkt-3-ledd-1">Fastsette takster som nevnt i <a href="lov/1951-06-29-19/§12">§ 12</a> tredje ledd.</article></article></li></ol></article><article class="legalP" id="paragraf-16-ledd-2">Reglene i <a href="lov/1951-06-29-19/§15">§ 15</a> annet til fjerde ledd gjelder tilsvarende, likevel slik at reglene i <a href="lov/2005-06-17-90/§19-3">tvisteloven § 19-3</a> fjerde ledd kommer til anvendelse når det ikke er flertall for noe beløp.</article><article class="legalP" id="paragraf-16-ledd-3">Er nemnd som nevnt i første ledd ikke opprettet, er departementet klageinstans.</article><article class="changesToParent">Endret ved lover <a href="lov/1969-06-19-54">19 juni 1969 nr. 54</a>, <a href="lov/2023-11-24-84">24 nov 2023 nr. 84</a> (i kraft 1 juli 2024 iflg. <a href="forskrift/2024-05-31-875">res. 31 mai 2024 nr. 875</a>).</article></article><article class="legalArticle" data-lovdata-URL="NL/lov/1951-06-29-19/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>.</h2><article class="legalP" id="paragraf-17-ledd-1">Kongen kan gi nærmere regler om utbetaling av godtgjøring og erstatning etter denne lov.</article><article class="legalP" id="paragraf-17-ledd-2">Slike regler kan gis med virkning også for rekvisisjoner som allerede har funnet sted.</article></article><article class="legalArticle" data-lovdata-URL="NL/lov/1951-06-29-19/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>.</h2><article class="legalP" id="paragraf-18-ledd-1">Den som på grunn av rekvisisjon blir ute av stand til å oppfylle andre offentlige eller private forpliktelser, fritas for straff eller erstatning som manglende oppfyllelse ellers ville ha medført.</article></article><article class="legalArticle" data-lovdata-URL="NL/lov/1951-06-29-19/§19" data-name="§19" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">(Opphevet)</span></h2><article class="changesToParent">Opphevet ved <a href="lov/1986-05-16-21">lov 16 mai 1986 nr. 21</a>.</article></article><article class="legalArticle" data-lovdata-URL="NL/lov/1951-06-29-19/§20" data-name="§20" id="paragraf-20"><h2 class="legalArticleHeader"><span class="legalArticleValue">§ 20</span>.</h2><article class="legalP" id="paragraf-20-ledd-1">Den som forsettlig eller uaktsomt uten lovlig grunn unnlater å etterkomme rekvisisjon etter <a href="lov/1951-06-29-19/§1">§§ 1-3</a> eller pålegg etter <a href="lov/1951-06-29-19/§4">§§ 4-6</a> eller motsetter seg eller søker å hindre gjennomføringen, straffes med bøter eller fengsel i inntil 3 år eller med begge deler, hvis ikke forholdet rammes av et strengere straffebud.</article><article class="legalP" id="paragraf-20-ledd-2">Den som ellers overtrer noen bestemmelse utferdiget med hjemmel i denne lov, straffes med bøter eller fengsel inntil 3 måneder hvis ikke forholdet rammes av et strengere straffebud.</article><article class="legalP" id="paragraf-20-ledd-3">På samme måte straffes forsøk.</article><article class="changesToParent">Endret ved <a href="lov/1953-05-22-3">lover 22 mai 1953 nr. 3</a>, <a href="lov/1991-07-20-66">20 juli 1991 nr. 66</a>, <a href="lov/2015-06-19-65">19 juni 2015 nr. 65</a> (ikr. 1 okt 2015).</article></article><article class="legalArticle" data-lovdata-URL="NL/lov/1951-06-29-19/§21" data-name="§21" id="paragraf-21"><h2 class="legalArticleHeader"><span class="legalArticleValue">§ 21</span>. <span class="legalArticleTitle">(Opphevet)</span></h2><article class="changesToParent">Opphevet ved <a href="lov/1973-01-26-2">lov 26 jan 1973 nr. 2</a>.</article></article><article class="legalArticle" data-lovdata-URL="NL/lov/1951-06-29-19/§22" data-name="§22" id="paragraf-22"><h2 class="legalArticleHeader"><span class="legalArticleValue">§ 22</span>. <span class="legalArticleTitle">(Opphevet)</span></h2><article class="changesToParent">Opphevet ved <a href="lov/1983-04-08-14">lov 8 apr 1983 nr. 14</a>.</article></article><article class="legalArticle" data-lovdata-URL="NL/lov/1951-06-29-19/§23" data-name="§23" id="paragraf-23"><h2 class="legalArticleHeader"><span class="legalArticleValue">§ 23</span>.</h2><article class="legalP" id="paragraf-23-ledd-1">Påføres Staten utgifter på grunn av mangelfull eller forsinket oppfyllelse av en rekvisisjon, kan det kreves erstatning av den skyldige. Er rekvisisjonen rettet til en kommune, kan Staten holde seg til kommunen som kan søke regress hos den skyldige.</article></article><article class="legalArticle" data-lovdata-URL="NL/lov/1951-06-29-19/§24" data-name="§24" id="paragraf-24"><h2 class="legalArticleHeader"><span class="legalArticleValue">§ 24</span>.</h2><article class="legalP" id="paragraf-24-ledd-1">Kongen gir nærmere regler til gjennomføring av denne lov.</article></article><article class="legalArticle" data-lovdata-URL="NL/lov/1951-06-29-19/§25" data-name="§25" id="paragraf-25"><h2 class="legalArticleHeader"><span class="legalArticleValue">§ 25</span>.</h2><article class="legalP" id="paragraf-25-ledd-1">Denne lov trer i kraft fra den dag<sup class="footnotereference" data-footnotereferencevalue="1" data-unique-footnote-counter="1">1</sup> Kongen bestemmer.</article><article class="legalP" id="paragraf-25-ledd-2">– – –</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1 jan 1952 iflg. res. 14 des 1951.</article></footer></article></main></body></html>