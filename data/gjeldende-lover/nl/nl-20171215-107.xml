<!DOCTYPE html><html lang="no"><head><title>Lov om statlig tilsyn med helse- og omsorgstjenesten mv. (helsetilsynsloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2017-12-15-107</dd><dt class="dokid">DokumentID</dt><dd class="dokid">NL/lov/2017-12-15-107</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">2018-07-01, 2019-07-01, 2021-10-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-06-20</dd><dt class="lastChangedBy">Sist endret ved</dt><dd class="lastChangedBy"><a href="lov/2025-06-20-74">lov/2025-06-20-74</a></dd><dt class="changesToDocuments">Endrer</dt><dd class="changesToDocuments"><ul><li><a href="lov/1984-03-30-15">lov/1984-03-30-15</a></li><li><a href="lov/1999-07-02-64">lov/1999-07-02-64</a></li></ul></dd><dt class="legalArea">Rettsområde</dt><dd class="legalArea"><ul><li><a href="legal-areas/14" title="Helse- og omsorgsrett">Helse- og omsorgsrett</a></li> <li><a href="legal-areas/14" title="Helse- og omsorgsrett">Helse- og omsorgsrett</a> &gt; <a href="legal-areas/14.02" title="Helseforetak">Helseforetak</a></li></ul></dd><dt class="dateOfPublication">Kunngjort</dt><dd class="dateOfPublication">2017-12-15</dd><dt class="lastupdated">Rettet</dt><dd class="lastupdated">2021-07-01 (faglige fotnoter fjernet)</dd><dt class="titleShort">Korttittel</dt><dd class="titleShort">Helsetilsynsloven</dd><dt class="title">Tittel</dt><dd class="title">Lov om statlig tilsyn med helse- og omsorgstjenesten mv. (helsetilsynsloven)</dd><dt class="miscInformation">Annet om dokumentet</dt><dd class="miscInformation">Loven <i>opphever</i> lov <a href="lov/1984-03-30-15">30. mars 1984 nr. 15</a> om statlig tilsyn med helse- og omsorgstjenesten m.m. (helsetilsynsloven).</dd><dt class="refid">RefID</dt><dd class="refid">lov/2017-12-15-107</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om statlig tilsyn med helse- og omsorgstjenesten mv. (helsetilsynsloven)</a><ul class="tocSubUl"><li><a href="#paragraf-1">§ 1. Lovens formål</a></li><li><a href="#paragraf-2">§ 2. Lovens virkeområde</a></li><li><a href="#paragraf-3">§ 3. Organisering av tilsynsmyndighetene</a></li><li><a href="#paragraf-4">§ 4. Tilsynsmyndighetens oppgaver</a></li><li><a href="#paragraf-5">§ 5. Plikt til å opprette internkontrollsystem og tilsyn med at det føres internkontroll</a></li><li><a href="#paragraf-6">§ 6. Varsel til tilsynsmyndigheten om alvorlige hendelser</a></li><li><a href="#paragraf-7">§ 7. Plikt til å gi opplysninger til tilsynsmyndigheten mv.</a></li><li><a href="#paragraf-8">§ 8. Pålegg om retting, stenging og oppfølging av faglige pålegg</a></li><li><a href="#paragraf-9">§ 9. Tvangsmulkt</a></li><li><a href="#paragraf-10">§ 10. Administrative reaksjoner overfor helsepersonell</a></li><li><a href="#paragraf-11">§ 11. Klage</a></li><li><a href="#paragraf-12">§ 12. (Opphevet)</a></li><li><a href="#paragraf-13">§ 13. Ikraftsetting mv.</a></li><li><a href="#paragraf-14">§ 14. Videreføring av forskrifter</a></li><li><a href="#paragraf-15">§ 15. Endringer i andre lover</a></li></ul></li></ul></dd></dl></header><main class="documentBody" data-lovdata-URL="NL/lov/2017-12-15-107" id="dokument"><h1>Lov om statlig tilsyn med helse- og omsorgstjenesten mv. (helsetilsynsloven)</h1><article class="legalArticle" data-lovdata-URL="NL/lov/2017-12-15-107/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Lovens formål</span></h2><article class="legalP" id="paragraf-1-ledd-1">Lovens formål er å etablere et statlig tilsyn som bidrar til å styrke sikkerheten og kvaliteten i helse- og omsorgstjenesten og befolkningens tillit til helsepersonell og helse- og omsorgstjenesten.</article><article class="changesToParent"><strong>Endres</strong> ved lov <a href="lov/2025-06-20-74">20 juni 2025 nr. 74</a> (i kraft fra den tid Kongen bestemmer).</article></article><article class="legalArticle" data-lovdata-URL="NL/lov/2017-12-15-107/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Lovens virkeområde</span></h2><article class="legalP" id="paragraf-2-ledd-1">Loven gjelder helse- og omsorgstjenester som tilbys eller ytes i riket.</article><article class="legalP" id="paragraf-2-ledd-2">Kongen kan gi forskrift om at loven og forskrifter med hjemmel i loven helt eller delvis skal gjelde for Svalbard og Jan Mayen og kan fastsette særlige regler under hensyn til de stedlige forholdene.</article><article class="legalP" id="paragraf-2-ledd-3">Kongen kan gi forskrift om at loven og forskrifter med hjemmel i loven helt eller delvis skal gjelde på norske skip i utenriksfart, i norske sivile luftfartøyer i internasjonal trafikk, på installasjoner og fartøy i arbeid på den norske kontinentalsokkelen og på norsk redningsansvarsområde.</article></article><article class="legalArticle" data-lovdata-URL="NL/lov/2017-12-15-107/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Organisering av tilsynsmyndighetene</span></h2><article class="legalP" id="paragraf-3-ledd-1">Tilsynsmyndighetene består av Statens helsetilsyn som overordnet organ, og statsforvalteren som regionalt organ.</article><article class="legalP" id="paragraf-3-ledd-2">Statens helsetilsyn ledes av en direktør. Direktøren utnevnes på åremål av Kongen.</article><article class="legalP" id="paragraf-3-ledd-3">Statsforvalteren er tillagt myndighet til å føre tilsyn med helse- og omsorgstjenesten og er da direkte underlagt Statens helsetilsyn. I hvert fylke skal det være en fylkeslege.</article><article class="legalP" id="paragraf-3-ledd-4">Kongen kan bestemme at en statsforvalter skal ha mer enn ett fylke i sin embetskrets. Statens helsetilsyn kan gi den enkelte statsforvalter oppgaver som omfatter et større geografisk område enn eget fylke.</article><article class="changesToParent">Endret ved lov <a href="lov/2021-05-07-34">7 mai 2021 nr. 34</a> (ikr. 1 juni 2021 iflg. <a href="forskrift/2021-05-07-1416">res. 7 mai 2021 nr. 1416</a>).</article></article><article class="legalArticle" data-lovdata-URL="NL/lov/2017-12-15-107/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilsynsmyndighetens oppgaver</span></h2><article class="legalP" id="paragraf-4-ledd-1">Statens helsetilsyn har det overordnede faglige tilsyn med helse- og omsorgstjenesten i landet og skal utøve myndighet i samsvar med det som er bestemt i lover og forskrifter.</article><article class="legalP" id="paragraf-4-ledd-2">Statsforvalteren skal føre tilsyn med helse- og omsorgstjenesten og med alt helsepersonell og annet personell i fylket som yter helse- og omsorgstjenester. Statsforvalteren skal føre tilsyn med om tjenestene er i samsvar med det som er bestemt i lover og forskrifter. Når det føres tilsyn med kommunale helse- og omsorgstjenester, skal dette gjøres etter reglene i <a href="lov/2018-06-22-83/kap30">kommuneloven kapittel 30</a>. I tilknytning til tilsynet skal statsforvalteren gi råd, veiledning og opplysninger som medvirker til at befolkningens behov for helse- og omsorgstjenester blir dekket.</article><article class="legalP" id="paragraf-4-ledd-3">Statsforvalteren skal holde Statens helsetilsyn orientert om forholdene i helse- og omsorgstjenesten i fylket og om forhold som innvirker på disse. Statsforvalteren skal informere Statens helsetilsyn om forhold som tilsier administrativ reaksjon etter <a href="lov/1999-07-02-64/kap11">helsepersonelloven kapittel 11</a>.</article><article class="legalP" id="paragraf-4-ledd-4">Departementet kan i forskrift fastsette nærmere bestemmelser om tilsynsmyndighetenes saksbehandling.</article><article class="changesToParent">Endret ved lover <a href="lov/2021-05-07-34">7 mai 2021 nr. 34</a> (ikr. 1 juni 2021 iflg. <a href="forskrift/2021-05-07-1416">res. 7 mai 2021 nr. 1416</a>), <a href="lov/2023-04-28-9">28 april 2023 nr. 9</a> (i kraft 28 april 2023 iflg. res. <a href="forskrift/2023-04-28-613">28 april 2023 nr. 613</a>). <strong>Endres</strong> ved lov <a href="lov/2025-06-20-74">20 juni 2025 nr. 74</a> (i kraft fra den tid Kongen bestemmer).</article></article><article class="legalArticle" data-lovdata-URL="NL/lov/2017-12-15-107/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Plikt til å opprette internkontrollsystem og tilsyn med at det føres internkontroll</span></h2><article class="legalP" id="paragraf-5-ledd-1">Enhver som yter helse- og omsorgstjenester, skal etablere et internkontrollsystem for virksomheten og sørge for at virksomhet og tjenester planlegges, utføres og vedlikeholdes i samsvar med krav fastsatt i eller i medhold av lover og forskrifter.</article><article class="legalP" id="paragraf-5-ledd-2">Statsforvalteren skal påse at alle som yter helse- og omsorgstjenester, har etablert et internkontrollsystem i samsvar med kravene i første ledd.</article><article class="legalP" id="paragraf-5-ledd-3">Departementet kan i forskrift gi nærmere bestemmelser om internkontroll etter første ledd.</article><article class="changesToParent">Endret ved lov <a href="lov/2021-05-07-34">7 mai 2021 nr. 34</a> (ikr. 1 juni 2021 iflg. <a href="forskrift/2021-05-07-1416">res. 7 mai 2021 nr. 1416</a>).</article></article><article class="legalArticle" data-lovdata-URL="NL/lov/2017-12-15-107/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Varsel til tilsynsmyndigheten om alvorlige hendelser</span></h2><article class="legalP" id="paragraf-6-ledd-1">En virksomhet som yter helse- og omsorgstjenester, skal straks varsle Statens helsetilsyn om dødsfall eller svært alvorlig skade på pasient eller bruker som følge av tjenesteytelsen eller ved at en pasient eller bruker skader en annen. Varslingsplikten gjelder dersom utfallet er uventet ut fra påregnelig risiko.</article><article class="legalP" id="paragraf-6-ledd-2">En pasient, bruker eller nærmeste pårørende kan varsle Statens helsetilsyn om hendelser som nevnt i første ledd.</article><article class="legalP" id="paragraf-6-ledd-3">Når Statens helsetilsyn mottar varsel etter første eller andre ledd, skal tilsynet snarest mulig foreta stedlig tilsyn dersom dette er nødvendig for at tilsynssaken skal bli tilstrekkelig opplyst.</article><article class="legalP" id="paragraf-6-ledd-4">Departementet kan i forskrift gi nærmere bestemmelser om varsling som nevnt i første ledd, herunder om innholdet i varslene.</article><article class="changesToParent">Endret ved lov <a href="lov/2021-05-07-31">7 mai 2021 nr. 31</a> (ikr. 1 juli 2021 iflg. <a href="forskrift/2021-05-07-1444">res. 7 mai 2021 nr. 1444</a>). <strong>Endres</strong> ved lov <a href="lov/2025-06-20-74">20 juni 2025 nr. 74</a> (i kraft fra den tid Kongen bestemmer).</article></article><article class="legalArticle" data-lovdata-URL="NL/lov/2017-12-15-107/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Plikt til å gi opplysninger til tilsynsmyndigheten mv.</span></h2><article class="legalP" id="paragraf-7-ledd-1">Enhver som utfører tjeneste eller arbeid i helse- og omsorgstjenesten, skal på anmodning gi tilsynsmyndigheten opplysninger som tilsynsmyndigheten mener er nødvendige for å kunne utføre sine oppgaver i medhold av lov, forskrift eller instruks. Dette gjelder også tilgang til helseopplysninger som behandles elektronisk og hjelpemidler for slik behandling av helseopplysninger som elektronisk pasientjournal, dokumenter, lyd- og bildeopptak og lignende. Den som skal gi opplysning etter første punktum, skal også gi tilsynsmyndigheten adgang til virksomhetens lokaler og utstyr, og yte bistand for at tilsynsmyndigheten kan gjennomføre prøver og kontroller på den måten som tilsynsmyndigheten finner nødvendig.</article><article class="legalP" id="paragraf-7-ledd-2">Den som skal gi opplysninger etter første ledd, eller som ønsker å gi opplysninger til tilsynsmyndigheten av eget tiltak, kan gjøre det uten hinder av taushetsplikt dersom det antas å være nødvendig for å fremme tilsynsorganets oppgaver etter lov, forskrift eller instruks.</article><article class="legalP" id="paragraf-7-ledd-3">Opplysninger som er gitt tilsynsmyndigheten i henhold til denne bestemmelsen, kan uten hinder av taushetsplikten forelegges sakkyndige til uttalelse eller departementet til orientering.</article><article class="legalP" id="paragraf-7-ledd-4">Dersom anmodning etter første ledd ikke etterkommes, kan tilsynsmyndigheten gi pålegg om å gi opplysningene eller om å gi adgang til virksomheten, jf. <a href="lov/1967-02-10/§14">forvaltningsloven § 14</a>. Pålegget skal inneholde en frist for oppfyllelse.</article></article><article class="legalArticle" data-lovdata-URL="NL/lov/2017-12-15-107/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Pålegg om retting, stenging og oppfølging av faglige pålegg</span></h2><article class="legalP" id="paragraf-8-ledd-1">Hvis en virksomhet innen helse- og omsorgstjenesten drives på en måte som kan ha skadelige følger for pasienter, brukere eller andre eller på annen måte er uforsvarlig, kan tilsynsmyndighetene gi pålegg om å rette forholdene. Pålegget skal inneholde en frist for oppfyllelse. Hvis statsforvalteren mener at det bør ilegges tvangsmulkt etter <a href="lov/2017-12-15-107/§9">§ 9</a>, skal saken oversendes Statens helsetilsyn.</article><article class="legalP" id="paragraf-8-ledd-2">Dersom virksomheten drives uforsvarlig med fare for liv og helse til pasienter eller brukere, og pålegg om retting ikke etterkommes innen fristen, kan Statens helsetilsyn gi pålegg om stenging.</article><article class="legalP" id="paragraf-8-ledd-3">Tilsynsmyndighetene kan pålegge en virksomhet innen helse- og omsorgstjenesten å legge til rette for og følge opp faglige pålegg etter <a href="lov/1999-07-02-64/§56">helsepersonelloven § 56</a> for helsepersonell som virksomheten har arbeidsgiveransvar for. Tilsvarende kan kommuner pålegges å følge opp faglige pålegg til fastleger.</article><article class="changesToParent">Endret ved lover <a href="lov/2022-05-20-29">20 mai 2022 nr. 29</a> (i kraft 1 juli 2022 iflg. <a href="forskrift/2022-05-20-887">res. 20 mai 2022 nr. 887</a>), <a href="lov/2025-06-20-74">20 juni 2025 nr. 74</a> (i kraft 20 juni 2025 iflg. <a href="forskrift/2025-06-20-1101">res. 20 juni 2025 nr. 1101</a>).</article></article><article class="legalArticle" data-lovdata-URL="NL/lov/2017-12-15-107/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Tvangsmulkt</span></h2><article class="legalP" id="paragraf-9-ledd-1">I pålegg etter <a href="lov/2017-12-15-107/§7">§ 7</a> fjerde ledd, <a href="lov/2017-12-15-107/§8">§ 8</a> og <a href="lov/1999-07-02-64/§57a">helsepersonelloven § 57 a</a> kan Statens helsetilsyn fastsette en løpende tvangsmulkt for hver dag, uke eller måned som går etter utløpet av den frist som er satt for oppfyllelse av pålegget, inntil pålegget er oppfylt. Tvangsmulkt kan kun gis overfor virksomheter som yter spesialisthelsetjenester, jf. <a href="lov/1999-07-02-61/§1-2">spesialisthelsetjenesteloven § 1-2</a>, og overfor tidligere autorisert helsepersonell som ikke etterlever forbud etter <a href="lov/1999-07-02-64/§57a">helsepersonelloven § 57 a</a>.</article><article class="legalP" id="paragraf-9-ledd-2">Tvangsmulkt kan fastsettes som engangsmulkt. Tvangsmulkt kan fastsettes etter at fristen for å oppfylle pålegget er utløpt. Tilsynsmyndigheten kan redusere eller frafalle påløpt tvangsmulkt.</article><article class="legalP" id="paragraf-9-ledd-3">Endelig vedtak om tvangsmulkt er tvangsgrunnlag for utlegg. Tvangsmulkten tilfaller statskassen.</article><article class="changesToParent">Endret ved lov <a href="lov/2024-06-21-44">21 juni 2024 nr. 44</a> (i kraft 1 jan 2025 iflg. <a href="forskrift/2024-06-21-1100">res. 21. juni 2024 nr. 1100</a>).</article></article><article class="legalArticle" data-lovdata-URL="NL/lov/2017-12-15-107/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Administrative reaksjoner overfor helsepersonell</span></h2><article class="legalP" id="paragraf-10-ledd-1">Tilsynsmyndighetene gir administrative reaksjoner etter reglene i <a href="lov/1999-07-02-64/kap11">helsepersonelloven kapittel 11</a>.</article><article class="legalP" id="paragraf-10-ledd-2">Tilsynsmyndighetene skal føre et nasjonalt register over faglige pålegg, tilbakekall, frivillig avkall og suspensjon av autorisasjon, lisens, spesialistgodkjenning og rekvireringsrett, begrensning av autorisasjon og forbud mot å yte helsehjelp etter <a href="lov/1999-07-02-64/kap11">helsepersonelloven kapittel 11</a>.</article><article class="changesToParent">Endret ved lover <a href="lov/2022-05-20-29">20 mai 2022 nr. 29</a> (i kraft 1 juli 2022 iflg. <a href="forskrift/2022-05-20-887">res. 20 mai 2022 nr. 887</a>), <a href="lov/2024-06-21-44">21 juni 2024 nr. 44</a> (i kraft 1 jan 2025 iflg. <a href="forskrift/2024-06-21-1100">res. 21. juni 2024 nr. 1100</a>).</article></article><article class="legalArticle" data-lovdata-URL="NL/lov/2017-12-15-107/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Klage</span></h2><article class="legalP" id="paragraf-11-ledd-1">Pålegg og vedtak etter <a href="lov/2017-12-15-107/§7/ledd/4">§ 7 fjerde ledd</a> og <a href="lov/2017-12-15-107/§8">§§ 8</a> og <a href="lov/2017-12-15-107/§9">9</a> kan påklages til den instansen Kongen bestemmer.</article><article class="legalP" id="paragraf-11-ledd-2">Klagen skal gis oppsettende virkning, hvis ikke Statens helsetilsyn bestemmer at vedtaket straks skal iverksettes.</article><article class="changesToParent">Endret ved lov <a href="lov/2024-06-21-44">21 juni 2024 nr. 44</a> (i kraft 1 jan 2025 iflg. <a href="forskrift/2024-06-21-1100">res. 21. juni 2024 nr. 1100</a>).</article></article><article class="legalArticle" data-lovdata-URL="NL/lov/2017-12-15-107/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">(Opphevet)</span></h2><article class="changesToParent">Opphevet ved lov <a href="lov/2019-12-20-104">20 des 2019 nr. 104</a> (ikr. 1 mars 2020 iflg. <a href="forskrift/2019-12-20-1919">res. 20 des 2019 nr. 1919</a>).</article></article><article class="legalArticle" data-lovdata-URL="NL/lov/2017-12-15-107/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikraftsetting mv.</span></h2><article class="legalP" id="paragraf-13-ledd-1">Loven gjelder fra den tid<sup class="footnotereference" data-footnotereferencevalue="1" data-unique-footnote-counter="1">1</sup> Kongen bestemmer. Fra samme tid oppheves <a href="lov/1984-03-30-15">lov 30. mars 1984 nr. 15</a> om statlig tilsyn med helse- og omsorgstjenesten m.m.</article><article class="legalP" id="paragraf-13-ledd-2">Kongen kan sette i kraft de enkelte bestemmelsene til forskjellig tid.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1 juli 2018 for § 15 nr. 3, for endringene i <a href="lov/1999-07-02-63">lov 2. juli 1999 nr. 63</a> om pasient- og brukerrettigheter <a href="lov/1999-07-02-63/§3-2">§ 3-2</a> femte og sjette ledd og <a href="lov/1999-07-02-63/§3-3">§ 3-3</a> tredje ledd, iflg. <a href="forskrift/2018-06-22-948">res 22 juni 2018 nr. 948</a>. Loven § 1 til § 15 nr. 2, § 15 nr. 3 for endringene i § 7-6, samt <a href="lov/2017-12-15-107/§15">§ 15</a> nr. 4 til 7, trer i kraft 1. juli 2019 iflg. <a href="forskrift/2019-04-26-541">res. 26 apr 2019 nr. 541</a>. Loven § 15 nr. 4, for så vidt gjelder endringen i <a href="lov/1999-07-02-64/§62a">helsepersonelloven § 62a</a>, trer ikr. 1 okt 2021 iflg. <a href="forskrift/2019-06-21-871">res. 21 juni 2019 nr. 871</a>.</article></footer></article><article class="legalArticle" data-lovdata-URL="NL/lov/2017-12-15-107/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Videreføring av forskrifter</span></h2><article class="legalP" id="paragraf-14-ledd-1">Forskrifter gitt i medhold av <a href="lov/1984-03-30-15">lov 30. mars 1984 nr. 15</a> om statlig tilsyn med helse- og omsorgstjenesten m.m. gjelder også etter at loven her har trådt i kraft.</article></article><article class="legalArticle" data-lovdata-URL="NL/lov/2017-12-15-107/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Endringer i andre lover</span></h2><article class="legalP" id="paragraf-15-ledd-1">Fra den tid loven trer i kraft gjøres følgende endringer i andre lover:</article><article class="defaultP">– – –</article></article></main></body></html>