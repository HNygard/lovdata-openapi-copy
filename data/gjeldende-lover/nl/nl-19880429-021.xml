<!DOCTYPE html><html lang="no"><head><title>Lov om ferie [ferieloven]</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1988-04-29-21</dd><dt class="dokid">DokumentID</dt><dd class="dokid">NL/lov/1988-04-29-21</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="dateInForce">I kraft fra</dt><dd class="dateInForce">1990-01-01, 1989-01-01, 1988-05-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-01-01</dd><dt class="lastChangedBy">Sist endret ved</dt><dd class="lastChangedBy"><a href="lov/2023-03-17-3">lov/2023-03-17-3</a> fra 2024-01-01</dd><dt class="legalArea">Rettsområde</dt><dd class="legalArea"><ul><li><a href="legal-areas/02" title="Arbeidsrett">Arbeidsrett</a> &gt; <a href="legal-areas/02.02" title="Arbeidsforhold. Sysselsetting">Arbeidsforhold. Sysselsetting</a></li></ul></dd><dt class="lastupdated">Rettet</dt><dd class="lastupdated">2022-04-22 (tegnsetting i lister tilpasset universell utforming)</dd><dt class="titleShort">Korttittel</dt><dd class="titleShort">Ferieloven – feriel</dd><dt class="title">Tittel</dt><dd class="title">Lov om ferie [ferieloven]</dd><dt class="miscInformation">Annet om dokumentet</dt><dd class="miscInformation">Jf. <i>tidligere</i> <a href="lov/1936-06-19-8/§23">lover 19 juni 1936 nr. 8 § 23</a>, <a href="lov/1947-11-14-3">14 nov 1947 nr. 3</a>.</dd><dt class="refid">RefID</dt><dd class="refid">lov/1988-04-29-21</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om ferie [ferieloven]</a><ul class="tocSubUl"><li><a href="#kapittel-1" data-child-interval="§§ 1 – 4">Kap I. Alminnelige bestemmelser.</a><ul class="tocSubUl"><li><a href="#kapittel-1-paragraf-1">§ 1. Lovens formål</a></li><li><a href="#kapittel-1-paragraf-2">§ 2. Hvem loven omfatter</a></li><li><a href="#kapittel-1-paragraf-3">§ 3. Lovens ufravikelighet</a></li><li><a href="#kapittel-1-paragraf-4">§ 4. Opptjeningsår og ferieår</a></li></ul></li><li><a href="#kapittel-2" data-child-interval="§§ 5 – 9">Kap II. Feriefritiden.</a><ul class="tocSubUl"><li><a href="#kapittel-2-paragraf-1">§ 5. Feriefritidens lengde</a></li><li><a href="#kapittel-2-paragraf-2">§ 6. Feriefastsetting, endring og erstatning</a></li><li><a href="#kapittel-2-paragraf-3">§ 7. Tiden for ferie</a></li><li><a href="#kapittel-2-paragraf-4">§ 8. Ferieavvikling i oppsigelsestid</a></li><li><a href="#kapittel-2-paragraf-5">§ 9. Ferieavvikling under sykdom, permisjon, arbeidskamp mv</a></li></ul></li><li><a href="#kapittel-3" data-child-interval="§§ 10 – 11">Kap III. Feriepenger.</a><ul class="tocSubUl"><li><a href="#kapittel-3-paragraf-1">§ 10. Beregning av feriepenger</a></li><li><a href="#kapittel-3-paragraf-2">§ 11. Utbetaling av feriepenger</a></li></ul></li><li><a href="#kapittel-4" data-child-interval="§§ 12 – 18">Kap IV. Forskjellige bestemmelser.</a><ul class="tocSubUl"><li><a href="#kapittel-4-paragraf-1">§ 12. Virksomheten skifter eier</a></li><li><a href="#kapittel-4-paragraf-2">§ 13. Veiledning</a></li><li><a href="#kapittel-4-paragraf-3">§ 14. Erstatning</a></li><li><a href="#kapittel-4-paragraf-4">§ 15. Adgang for Kongen til å fastsette lengre ferie</a></li><li><a href="#kapittel-4-paragraf-5">§ 16. Ikrafttreden</a></li><li><a href="#kapittel-4-paragraf-6">§ 17. Overgangsregler</a></li><li><a href="#kapittel-4-paragraf-7">§ 18. Oppheving og endring i andre lover</a></li></ul></li></ul></li></ul></dd></dl></header><main class="documentBody" data-lovdata-URL="NL/lov/1988-04-29-21" id="dokument"><h1>Lov om ferie [ferieloven]</h1><section class="section" data-name="kapI" id="kapittel-1" data-lovdata-URL="NL/lov/1988-04-29-21/KAPITTEL_1"><h2>Kap I. Alminnelige bestemmelser.</h2><article class="legalArticle" data-lovdata-URL="NL/lov/1988-04-29-21/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Lovens formål</span></h3><article class="legalP" id="kapittel-1-paragraf-1-ledd-1">Denne lov skal sikre at arbeidstakere årlig får feriefritid og feriepenger.</article></article><article class="legalArticle" data-lovdata-URL="NL/lov/1988-04-29-21/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue" data-legalArea="32.04">§ 2</span>. <span class="legalArticleTitle">Hvem loven omfatter</span></h3><article class="numberedLegalP" data-numerator="1" id="kapittel-1-paragraf-2-nummer-1">(1) <i>(Arbeidstaker)</i><article class="legalP" id="kapittel-1-paragraf-2-nummer-1-ledd-1">Enhver som utfører arbeid for og underordnet en annen (arbeidstaker), har rett til ferie etter denne lov.</article></article><article class="numberedLegalP" data-numerator="2" id="kapittel-1-paragraf-2-nummer-2">(2) <i>(Arbeidstakere på skip)</i><article class="legalP" id="kapittel-1-paragraf-2-nummer-2-ledd-1">For arbeidstakere på skip eller grupper av disse fastsetter Kongen ved forskrift de nærmere regler som er nødvendige på grunn av forholdene i sjøfarten. Forskriften kan fravike reglene i loven her, likevel ikke <a href="lov/1988-04-29-21/§5">§ 5</a> nr. 1, 2, 3 og 4 første ledd om feriefritidens lengde og <a href="lov/1988-04-29-21/§10">§ 10</a> nr. 2 og 3 om prosentsatsene for feriepenger.</article></article><article class="numberedLegalP" data-numerator="3" id="kapittel-1-paragraf-2-nummer-3">(3) <i>(Svalbard)</i><article class="legalP" id="kapittel-1-paragraf-2-nummer-3-ledd-1">Kongen kan ved forskrift bestemme at loven eller deler av den skal få anvendelse på Svalbard. Forskriften kan fravike reglene i loven her.</article></article><article class="numberedLegalP" data-numerator="4" id="kapittel-1-paragraf-2-nummer-4">(4) <i>(Likeverdige ordninger)</i><article class="legalP" id="kapittel-1-paragraf-2-nummer-4-ledd-1">Departementet kan bestemme at loven eller enkelte av dens bestemmelser ikke skal gjelde for grupper av arbeidstakere som ved regulativ, tariffavtale eller på annen måte er sikret en ferieordning som etter en helhetsvurdering er minst like fordelaktig som ordningen etter denne lov.</article></article><article class="numberedLegalP" data-numerator="5" id="kapittel-1-paragraf-2-nummer-5">(5) <i>(Utsendte arbeidstakere)</i><article class="legalP" id="kapittel-1-paragraf-2-nummer-5-ledd-1">Departementet gir forskrift om lovens anvendelse for utsendte arbeidstakere, jf. <a href="lov/2005-06-17-62/§1-7">arbeidsmiljøloven § 1-7</a>.</article></article><article class="changesToParent">Endret ved <a href="lov/2005-06-17-62">lover 17 juni 2005 nr. 62</a> (ikr. 1 jan 2006 iflg. <a href="forskrift/2005-06-17-609">res. 17 juni 2005 nr. 609</a>), <a href="lov/2008-12-05-82">5 des 2008 nr. 82</a> (ikr. 1 jan 2009 iflg. <a href="forskrift/2008-12-05-1284">res. 5 des 2008 nr. 1284</a>), <a href="lov/2017-06-02-35">2 juni 2017 nr. 35</a> (ikr. 1 juli 2017 iflg. <a href="forskrift/2017-06-02-694">res. 2 juni 2017 nr. 694</a>), <a href="lov/2023-03-17-3">17 mars 2023 nr. 3</a> (i kraft 1 jan 2024 iflg. <a href="forskrift/2023-03-17-341">res. 17 mars 2023 nr. 341</a>).</article></article><article class="legalArticle" data-lovdata-URL="NL/lov/1988-04-29-21/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Lovens ufravikelighet</span></h3><article class="legalP" id="kapittel-1-paragraf-3-ledd-1">Loven her kan ikke fravikes til skade for arbeidstaker med mindre det er særskilt fastsatt i loven at en bestemmelse kan fravikes ved avtale. Avtale som fraviker loven til skade for arbeidstaker, må inngås skriftlig for å kunne påberopes av arbeidsgiver.</article><article class="legalP" id="kapittel-1-paragraf-3-ledd-2">Arbeidsgiver som er bundet av tariffavtalebestemmelse som fraviker loven, kan anvende den overfor alle arbeidstakere som utfører arbeid av den art avtalen omfatter, såfremt et flertall av dem er bundet av avtalen.</article></article><article class="legalArticle" data-lovdata-URL="NL/lov/1988-04-29-21/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Opptjeningsår og ferieår</span></h3><article class="legalP" id="kapittel-1-paragraf-4-ledd-1">Ferieåret følger kalenderåret. Opptjeningsåret for feriepenger er det forutgående kalenderår.</article></article></section><section class="section" data-name="kapII" id="kapittel-2" data-lovdata-URL="NL/lov/1988-04-29-21/KAPITTEL_2"><h2>Kap II. Feriefritiden.</h2><article class="legalArticle" data-lovdata-URL="NL/lov/1988-04-29-21/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Feriefritidens lengde</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) <i>(Den alminnelige feriefritid)</i><article class="legalP" id="kapittel-2-paragraf-1-nummer-1-ledd-1">Arbeidsgiver plikter å sørge for at arbeidstaker gis feriefritid på 25 virkedager hvert ferieår. Arbeidstaker plikter å avvikle feriefritiden hvert år, jf. likevel denne paragraf nr. 5, <a href="lov/1988-04-29-21/§7">§ 7</a> nr. 3 første ledd og <a href="lov/1988-04-29-21/§9">§ 9</a> nr. 1 og 2. Som virkedager regnes alle dager som ikke er søndager eller lovbestemte helge- eller høytidsdager. Virkedager i ferien som etter arbeidstidsordningen likevel ville vært fridager for vedkommende arbeidstaker, regnes som feriefritid og går til fradrag i dagtallet etter første punktum, samt nr. 2 og 3.</article></article><article class="numberedLegalP" data-numerator="2" id="kapittel-2-paragraf-1-nummer-2">(2) <i>(Ekstraferie for arbeidstakere over 60 år)</i><article class="legalP" id="kapittel-2-paragraf-1-nummer-2-ledd-1">Arbeidstaker som fyller 60 år i løpet av ferieåret, skal gis ekstraferie på 6 virkedager. Deles ekstraferien, kan arbeidstaker bare kreve å få fri så mange arbeidsdager som vedkommende normalt har i løpet av en uke.</article></article><article class="numberedLegalP" data-numerator="3" id="kapittel-2-paragraf-1-nummer-3">(3) <i>(Feriens lengde ved ansettelse i ferieåret)</i><article class="legalP" id="kapittel-2-paragraf-1-nummer-3-ledd-1">Arbeidstaker som tiltrer senest 30 september i ferieåret, har rett til full feriefritid, jfr likevel <a href="lov/1988-04-29-21/§7">§ 7</a> nr. 1. Arbeidstaker som tiltrer etter dette tidspunkt, har rett til feriefritid på 6 virkedager.</article><article class="legalP" id="kapittel-2-paragraf-1-nummer-3-ledd-2">Arbeidstaker kan bare kreve feriefritid etter forrige ledd i den utstrekning det godtgjøres at full ferie ikke allerede er avviklet hos annen arbeidsgiver tidligere i ferieåret.</article></article><article class="numberedLegalP" data-numerator="4" id="kapittel-2-paragraf-1-nummer-4">(4) <i>(Tilleggsfritid ved søndags- og skiftarbeid, uregelmessig arbeidstid mv)</i><article class="legalP" id="kapittel-2-paragraf-1-nummer-4-ledd-1">Arbeidstaker som arbeider på søndager kan kreve å få arbeidsfri enten på søndag som faller umiddelbart før ferien, eller på søndag umiddelbart etter. Dette gjelder likevel bare ved avvikling av ferieperiode som omfatter minst 6 virkedager.</article><article class="legalP" id="kapittel-2-paragraf-1-nummer-4-ledd-2">Arbeidstaker kan kreve at tiden fra arbeidets avslutning før ferien til det påbegynnes etter ferien skal utgjøre til sammen minst 16 timer i tillegg til feriefritiden etter bestemmelsene ovenfor. Dette gjelder likevel bare ved avvikling av ferieperiode som omfatter minst 18 virkedager.</article></article><article class="numberedLegalP" data-numerator="5" id="kapittel-2-paragraf-1-nummer-5">(5) <i>(Arbeidstaker uten full opptjening)</i><article class="legalP" id="kapittel-2-paragraf-1-nummer-5-ledd-1">Arbeidstaker kan kreve å få feriefritid etter bestemmelsene ovenfor uavhengig av opptjeningen av feriepenger. Arbeidstaker kan motsette seg avvikling av feriefritid og eventuell tilleggsfritid i den utstrekning feriepengene ikke dekker lønnsbortfallet under feriefraværet. Hvis en virksomhet innstiller driften helt eller delvis i forbindelse med ferieavvikling, kan likevel alle arbeidstakere som berøres av stansen pålegges å avvikle ferie og eventuell tilleggsfritid av samme lengde.</article></article><article class="numberedLegalP" data-numerator="6" id="kapittel-2-paragraf-1-nummer-6">(6) <i>(Fravikelighet)</i><article class="legalP" id="kapittel-2-paragraf-1-nummer-6-ledd-1">Bestemmelsene i nr. 4 annet ledd kan fravikes ved tariffavtale.</article></article><article class="changesToParent">Endret ved <a href="lov/2008-12-05-82">lov 5 des 2008 nr. 82</a> (ikr. 1 jan 2009 iflg. <a href="forskrift/2008-12-05-1284">res. 5 des 2008 nr. 1284</a>).</article></article><article class="legalArticle" data-lovdata-URL="NL/lov/1988-04-29-21/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Feriefastsetting, endring og erstatning</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) <i>(Hvem som bestemmer tiden for ferie)</i><article class="legalP" id="kapittel-2-paragraf-2-nummer-1-ledd-1">Arbeidsgiver skal i god tid før ferien drøfte fastsetting av feriefritid og oppsetting av ferielister med den enkelte arbeidstaker eller vedkommendes tillitsvalgte. Oppnås ikke enighet, fastsetter arbeidsgiver tiden for ferien innenfor de grenser som følger av <a href="lov/1988-04-29-21/§7">§§ 7-9</a>.</article><article class="legalP" id="kapittel-2-paragraf-2-nummer-1-ledd-2">Arbeidstaker over 60 år bestemmer selv tiden for avvikling av ekstraferien, med mindre annet er avtalt. Ekstraferien kan tas samlet eller med en eller flere dager om gangen.</article></article><article class="numberedLegalP" data-numerator="2" id="kapittel-2-paragraf-2-nummer-2">(2) <i>(Underretning)</i><article class="legalP" id="kapittel-2-paragraf-2-nummer-2-ledd-1">Arbeidstaker kan kreve å få underretning om feriefastsettingen tidligst mulig og senest 2 måneder før ferien tar til, såfremt ikke særlige grunner er til hinder for dette.</article><article class="legalP" id="kapittel-2-paragraf-2-nummer-2-ledd-2">Arbeidstaker over 60 år skal gi arbeidsgiver minst 2 ukers varsel før avvikling av ekstraferie.</article></article><article class="numberedLegalP" data-numerator="3" id="kapittel-2-paragraf-2-nummer-3">(3) <i>(Endring av fastsatt feriefritid, erstatning mv)</i><article class="legalP" id="kapittel-2-paragraf-2-nummer-3-ledd-1">Tiden for ferieperiode som arbeidstaker har mottatt underretning om, kan endres av arbeidsgiver hvis det er nødvendig på grunn av uforutsette hendinger. Slik endring kan bare foretas når avvikling av den fastsatte ferien på grunn av uforutsette hendinger vil skape vesentlige driftsproblemer, og det ikke kan skaffes stedfortreder.</article><article class="legalP" id="kapittel-2-paragraf-2-nummer-3-ledd-2">Arbeidsgiver skal på forhånd drøfte spørsmål om endring med arbeidstaker. Arbeidstaker har rett til å la seg bistå av en tillitsvalgt under drøftingen. Under drøftingen plikter arbeidstaker å gi opplysninger om merutgifter som vil bli krevet erstattet.</article><article class="legalP" id="kapittel-2-paragraf-2-nummer-3-ledd-3">Arbeidstaker kan kreve erstatning for dokumenterte merutgifter som følger av en omlegging av ferien. Merutgifter som arbeidstaker ikke har gitt opplysninger om under drøfting, kan bare kreves erstattet i den utstrekning de fremstår som nærliggende følger av omleggingen.</article><article class="legalP" id="kapittel-2-paragraf-2-nummer-3-ledd-4">Bestemmelsene ovenfor gjelder ikke i tilfeller hvor tiden for ferien endres etter <a href="lov/1988-04-29-21/§8">§§ 8</a> og <a href="lov/1988-04-29-21/§9">9</a>.</article></article><article class="numberedLegalP" data-numerator="4" id="kapittel-2-paragraf-2-nummer-4">(4) <i>(Fravikelighet)</i><article class="legalP" id="kapittel-2-paragraf-2-nummer-4-ledd-1">Reglene i denne paragraf kan fravikes ved tariffavtale eller annen avtale.</article></article></article><article class="legalArticle" data-lovdata-URL="NL/lov/1988-04-29-21/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Tiden for ferie</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) <i>(Hovedferien)</i><article class="legalP" id="kapittel-2-paragraf-3-nummer-1-ledd-1">Arbeidstaker kan kreve at hovedferie som omfatter 18 virkedager gis i hovedferieperioden 1 juni – 30 september. Dette gjelder likevel ikke for arbeidstaker som tiltrer etter 15 august i ferieåret. Ferie som er fastsatt til tiden 1 juni – 30 september, og som utsettes i medhold av <a href="lov/1988-04-29-21/§9">§ 9</a>, kan ikke kreves avviklet på et senere tidspunkt i denne perioden. Arbeidstaker som har avviklet permisjonstid med foreldrepenger etter <a href="lov/1997-02-28-19/§14-1">folketrygdloven §§ 14-1</a> til <a href="lov/1997-02-28-19/§14-15">14-15</a>, i hele hovedferieperioden, kan motsette seg å avvikle hovedferien innen ferieårets utløp.</article></article><article class="numberedLegalP" data-numerator="2" id="kapittel-2-paragraf-3-nummer-2">(2) <i>(Restferien)</i><article class="legalP" id="kapittel-2-paragraf-3-nummer-2-ledd-1">Arbeidstaker kan kreve at restferien (7 virkedager) gis samlet innenfor ferieåret.</article></article><article class="numberedLegalP" data-numerator="3" id="kapittel-2-paragraf-3-nummer-3">(3) <i>(Forskuddsferie og overføring av feriedager)</i><article class="legalP" id="kapittel-2-paragraf-3-nummer-3-ledd-1">Det kan inngås skriftlig avtale om avvikling av forskuddsferie på inntil 12 virkedager og overføring av inntil 12 virkedager ferie til det påfølgende ferieår. Forskuddsferie og overføring av ferie ut over dette kan ikke avtales.</article><article class="legalP" id="kapittel-2-paragraf-3-nummer-3-ledd-2">Ferie som i strid med lovens bestemmelser eller på grunn av forhold som nevnt i <a href="lov/1988-04-29-21/§9">§ 9</a> nr. 1 og 2, ikke er avviklet ved ferieårets utløp, skal overføres til det påfølgende ferieår. Hvis manglende ferieavvikling skyldes arbeidsgiver kan arbeidstaker i tillegg til overføring kreve erstatning etter <a href="lov/1988-04-29-21/§14">§ 14</a>.</article></article><article class="numberedLegalP" data-numerator="4" id="kapittel-2-paragraf-3-nummer-4">(4) <i>(Fravikelighet)</i><article class="legalP" id="kapittel-2-paragraf-3-nummer-4-ledd-1">Reglene i denne paragraf om tiden for ferie innen ferieåret kan fravikes ved tariffavtale eller annen avtale.</article></article><article class="changesToParent">Endret ved <a href="lov/1993-01-22-25">lover 22 jan 1993 nr. 25</a>, <a href="lov/1997-02-28-19">28 feb 1997 nr. 19</a> (ikr. 1 mai 1997), <a href="lov/2008-12-05-82">5 des 2008 nr. 82</a> (ikr. 1 jan 2009 iflg. <a href="forskrift/2008-12-05-1284">res. 5 des 2008 nr. 1284</a>), <a href="lov/2014-06-20-25">20 juni 2014 nr. 25</a> (ikr. 1 juli 2014).</article></article><article class="legalArticle" data-lovdata-URL="NL/lov/1988-04-29-21/§8" data-name="§8" id="kapittel-2-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Ferieavvikling i oppsigelsestid</span></h3><article class="numberedLegalP" data-numerator="1" id="kapittel-2-paragraf-4-nummer-1">(1) <i>(Oppsigelse fra arbeidsgiver)</i><article class="legalP" id="kapittel-2-paragraf-4-nummer-1-ledd-1">Arbeidsgiver kan ikke uten arbeidstakers samtykke legge ferie til tid hvor oppsigelsesfristen løper etter oppsigelse fra arbeidsgiver, med mindre oppsigelsesfristen er 3 måneder eller lengre. Arbeidstaker kan motsette seg at allerede fastsatt ferie avvikles i slike tidsrom før fratreden</article></article><article class="numberedLegalP" data-numerator="2" id="kapittel-2-paragraf-4-nummer-2">(2) <i>(Oppsigelse fra arbeidstaker)</i><article class="legalP" id="kapittel-2-paragraf-4-nummer-2-ledd-1">På de vilkår som følger av <a href="lov/1988-04-29-21/§6">§§ 6</a> og <a href="lov/1988-04-29-21/§7">7</a> kan ferie fastsettes og avvikles i tiden etter arbeidstakers oppsigelse.</article></article><article class="numberedLegalP" data-numerator="3" id="kapittel-2-paragraf-4-nummer-3">(3) <i>(Endring av tiden for fastsatt ferie)</i><article class="legalP" id="kapittel-2-paragraf-4-nummer-3-ledd-1">Tiden for fastsatt ferie kan ikke uten arbeidstakers samtykke endres på grunn av oppsigelse, med mindre vilkårene i <a href="lov/1988-04-29-21/§6">§ 6</a> nr. 3 er oppfylt.</article></article><article class="numberedLegalP" data-numerator="4" id="kapittel-2-paragraf-4-nummer-4">(4) <i>(Rett til å kreve ferie lagt til oppsigelsestid)</i><article class="legalP" id="kapittel-2-paragraf-4-nummer-4-ledd-1">Arbeidstaker kan kreve at ferie avvikles før oppsigelsesfristens utløp, hvis det etter dette tidspunkt ikke er tid til å avvikle ferie innenfor hovedferieperioden eller ferieåret, jf <a href="lov/1988-04-29-21/§7">§ 7</a> nr. 1 og 2. Arbeidstaker som selv sier opp sin stilling etter 15 august, kan likevel ikke kreve at ferie legges til tiden før 30 september.</article></article><article class="numberedLegalP" data-numerator="5" id="kapittel-2-paragraf-4-nummer-5">(5) <i>(Fravikelighet)</i><article class="legalP" id="kapittel-2-paragraf-4-nummer-5-ledd-1">Reglene i denne paragraf kan ikke ved avtale fravikes til skade for arbeidstaker før oppsigelse har funnet sted.</article></article></article><article class="legalArticle" data-lovdata-URL="NL/lov/1988-04-29-21/§9" data-name="§9" id="kapittel-2-paragraf-5"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Ferieavvikling under sykdom, permisjon, arbeidskamp mv</span></h3><article class="numberedLegalP" data-numerator="1" id="kapittel-2-paragraf-5-nummer-1">(1) <i>(Ferieavvikling under sykdomsfravær mv)</i><article class="legalP" id="kapittel-2-paragraf-5-nummer-1-ledd-1">Arbeidstaker som blir helt arbeidsufør før ferien, kan kreve at ferien utsettes til senere i ferieåret. Kravet må dokumenteres med legeerklæring og fremsettes senest siste arbeidsdag vedkommende arbeidstaker skulle hatt før ferien.</article><article class="legalP" id="kapittel-2-paragraf-5-nummer-1-ledd-2">Arbeidstaker som har vært helt arbeidsufør i løpet av ferien, kan kreve at et tilsvarende antall virkedager ferie utsettes og gis som ny ferie senere i ferieåret. Kravet må dokumenteres med legeerklæring og fremsettes uten ugrunnet opphold etter at arbeidet er gjenopptatt.</article></article><article class="numberedLegalP" data-numerator="2" id="kapittel-2-paragraf-5-nummer-2">(2) <i>(Ferieavvikling under foreldrepermisjon mv.)</i><article class="legalP" id="kapittel-2-paragraf-5-nummer-2-ledd-1">Arbeidsgiver kan ikke uten arbeidstakers samtykke legge ferie til permisjonstid hvor det ytes foreldrepenger etter <a href="lov/1997-02-28-19/§14-1">folketrygdloven §§ 14-1</a> til <a href="lov/1997-02-28-19/§14-15">14-15</a>. Det samme gjelder under permisjon som fedre og andre omsorgspersoner har i tilknytning til fødsel i medhold av <a href="lov/2005-06-17-62/§12-3">arbeidsmiljøloven § 12-3</a> første ledd.</article><article class="legalP" id="kapittel-2-paragraf-5-nummer-2-ledd-2">Arbeidstaker kan kreve å avvikle lovbestemt ferie i løpet av permisjonstid hvor det ytes foreldrepenger etter <a href="lov/1997-02-28-19/§14-9">folketrygdloven §§ 14-9</a> og <a href="lov/1997-02-28-19/§14-16">14-16</a>.</article><article class="legalP" id="kapittel-2-paragraf-5-nummer-2-ledd-3">Faller permisjonstid som nevnt i første ledd sammen med allerede fastsatt ferie, kan arbeidstaker kreve utsettelse av de virkedager ferie som er blitt omfattet av permisjonstiden.</article><article class="legalP" id="kapittel-2-paragraf-5-nummer-2-ledd-4">På de vilkår som følger av <a href="lov/1988-04-29-21/§6">§§ 6</a> og <a href="lov/1988-04-29-21/§7">7</a> kan arbeidsgiver legge ferie til den tid da arbeidstaker har utvidet foreldrepermisjon etter <a href="lov/2005-06-17-62/§12-5">arbeidsmiljøloven § 12-5</a>.</article></article><article class="numberedLegalP" data-numerator="3" id="kapittel-2-paragraf-5-nummer-3">(3) <i>(Ferieavvikling under militærtjeneste og annen plikttjeneste)</i><article class="legalP" id="kapittel-2-paragraf-5-nummer-3-ledd-1">Arbeidsgiver kan ikke uten arbeidstakers samtykke legge ferie til tid hvor arbeidstaker utfører pliktig tjeneste i Heimevernet, Sivilforsvaret eller i forbindelse med repetisjonsøvelse i Forsvaret.</article><article class="legalP" id="kapittel-2-paragraf-5-nummer-3-ledd-2">Faller plikttjeneste som nevnt i første ledd sammen med allerede fastsatt ferie, kan arbeidstaker kreve utsettelse av de virkedager ferie hvor plikttjeneste er blitt utført.</article><article class="legalP" id="kapittel-2-paragraf-5-nummer-3-ledd-3">På de vilkår som følger av <a href="lov/1988-04-29-21/§6">§§ 6</a> og <a href="lov/1988-04-29-21/§7">7</a>, kan arbeidsgiver legge feriefritid for ett år til tid hvor arbeidstaker utfører førstegangstjeneste i Forsvaret i henhold til forsvarsloven.</article></article><article class="numberedLegalP" data-numerator="4" id="kapittel-2-paragraf-5-nummer-4">(4) <i>(Ferieavvikling under arbeidskamp)</i><article class="legalP" id="kapittel-2-paragraf-5-nummer-4-ledd-1">Under lovlig arbeidskamp (streik eller lockout) kan ferie fastsettes og kreves avviklet i samsvar med reglene i <a href="lov/1988-04-29-21/§6">§§ 6</a> og <a href="lov/1988-04-29-21/§7">7</a>. Arbeidsgiver kan ikke endre tiden for fastsatt ferie på grunn av lovlig arbeidskamp. Unnlater arbeidsgiver å utbetale feriepenger i samsvar med <a href="lov/1988-04-29-21/§11">§ 11</a> nr. 4, kan fastsatt ferie ikke anses som avviklet under fraværet.</article></article><article class="numberedLegalP" data-numerator="5" id="kapittel-2-paragraf-5-nummer-5">(5) <i>(Fravikelighet)</i><article class="legalP" id="kapittel-2-paragraf-5-nummer-5-ledd-1">Reglene i nr. 1, 2 og 3 kan ikke til skade for arbeidstaker fravikes ved tariffavtale eller annen forhåndsavtale. Reglene i nr. 4 kan fravikes ved tariffavtale.</article></article><article class="changesToParent">Endret ved <a href="lov/1993-01-22-25">lover 22 jan 1993 nr. 25</a>, <a href="lov/1993-06-11-71">11 juni 1993 nr. 71</a> (ikr. 1 juli 1994), <a href="lov/1997-01-17-12">17 jan 1997 nr. 12</a>, <a href="lov/1997-02-28-19">28 feb 1997 nr. 19</a> (ikr. 1 mai 1997), <a href="lov/2005-06-17-62">17 juni 2005 nr. 62</a> (ikr. 1 jan 2006 iflg. <a href="forskrift/2005-06-17-609">res. 17 juni 2005 nr. 609</a>), <a href="lov/2008-12-05-82">5 des 2008 nr. 82</a> (ikr. 1 jan 2009 iflg. <a href="forskrift/2008-12-05-1284">res. 5 des 2008 nr. 1284</a>), <a href="lov/2014-06-20-25">20 juni 2014 nr. 25</a> (ikr. 1 juli 2014), <a href="lov/2018-12-20-98">20 des 2018 nr. 98</a> (ikr. 1 jan 2019).</article></article></section><section class="section" data-name="kapIII" id="kapittel-3" data-lovdata-URL="NL/lov/1988-04-29-21/KAPITTEL_3"><h2>Kap III. Feriepenger.</h2><article class="legalArticle" data-lovdata-URL="NL/lov/1988-04-29-21/§10" data-name="§10" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Beregning av feriepenger</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) <i>(Feriepengegrunnlaget)</i><article class="legalP" id="kapittel-3-paragraf-1-nummer-1-ledd-1">Feriepenger fra arbeidsgiver beregnes på grunnlag av arbeidsvederlag som er utbetalt i opptjeningsåret. Som arbeidsvederlag regnes ikke utbetalinger som gjelder dekning av utgifter til bilhold, kost, losji o l.</article><article class="legalP" id="kapittel-3-paragraf-1-nummer-1-ledd-2">Følgende ytelser inngår ikke i feriepengegrunnlaget:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-nummer-1-ledd-2-punkt-1"><article class="legalP" id="kapittel-3-paragraf-1-nummer-1-ledd-2-punkt-1-ledd-1">feriepenger etter loven her som er utbetalt i opptjeningsåret,</article></article></li><li data-name="b." value="2"><article class="listArticle" id="kapittel-3-paragraf-1-nummer-1-ledd-2-punkt-2"><article class="legalP" id="kapittel-3-paragraf-1-nummer-1-ledd-2-punkt-2-ledd-1">andel av nettoutbytte,</article></article></li><li data-name="c." value="3"><article class="listArticle" id="kapittel-3-paragraf-1-nummer-1-ledd-2-punkt-3"><article class="legalP" id="kapittel-3-paragraf-1-nummer-1-ledd-2-punkt-3-ledd-1">fast godtgjøring som opptjenes og utbetales uavhengig av fravær på ferie eller</article></article></li><li data-name="d." value="4"><article class="listArticle" id="kapittel-3-paragraf-1-nummer-1-ledd-2-punkt-4"><article class="legalP" id="kapittel-3-paragraf-1-nummer-1-ledd-2-punkt-4-ledd-1">verdien av varer, tjenester eller andre fordeler som ikke er pengeytelser. Verdien av hel eller delvis kost som mottas som del av arbeidsvederlaget skal likevel tas med i feriepengegrunnlaget.</article></article></li></ol></article><article class="legalP" id="kapittel-3-paragraf-1-nummer-1-ledd-3">Feriepengegrunnlaget skal fremgå av sammenstilling som sendes arbeidstaker etter <a href="forskrift/2016-11-23-1360/§7-12-2">skatteforvaltningsforskriften § 7-12-2</a> andre ledd.</article></article><article class="numberedLegalP" data-numerator="2" id="kapittel-3-paragraf-1-nummer-2">(2) <i>(Den alminnelige prosentsats)</i><article class="legalP" id="kapittel-3-paragraf-1-nummer-2-ledd-1">Arbeidstaker har rett til feriepenger fra arbeidsgiver med 10,2 prosent av feriepengegrunnlaget (jf nr. 1).</article></article><article class="numberedLegalP" data-numerator="3" id="kapittel-3-paragraf-1-nummer-3">(3) <i>(Forhøyet prosentsats for arbeidstakere over 60 år)</i><article class="legalP" id="kapittel-3-paragraf-1-nummer-3-ledd-1">For arbeidstaker over 60 år med rett til ekstraferie etter <a href="lov/1988-04-29-21/§5">§ 5</a> nr. 2 forhøyes prosentsatsen med 2,3 prosentpoeng.</article><article class="legalP" id="kapittel-3-paragraf-1-nummer-3-ledd-2">Feriepenger etter første ledd ytes ikke for den del av feriepengegrunnlaget som overstiger 6 ganger folketrygdens grunnbeløp. Ved beregningen skal det regnes med det grunnbeløp som gjaldt 31. desember i opptjeningsåret. Fratrer arbeidstaker i opptjeningsåret, skal det regnes med det grunnbeløp som gjaldt på fratredelsestidspunktet.</article></article><article class="numberedLegalP" data-numerator="4" id="kapittel-3-paragraf-1-nummer-4">(4) <i>(Opptjening av feriepenger under sykdom, foreldrepermisjon mv.)</i><article class="legalP" id="kapittel-3-paragraf-1-nummer-4-ledd-1">Som arbeidsvederlag etter nr. 1 regnes også sykepenger utbetalt av arbeidsgiver i arbeidsgiverperioder. Tilsvarende gjelder omsorgspenger for inntil 10 dager som er betalt av arbeidsgiver ved barns eller barnepassers sykdom, jf. <a href="lov/1997-02-28-19/kap9">folketrygdloven kapittel 9</a>.</article><article class="legalP" id="kapittel-3-paragraf-1-nummer-4-ledd-2">Trygden betaler feriepenger av:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-nummer-4-ledd-2-punkt-1"><article class="legalP" id="kapittel-3-paragraf-1-nummer-4-ledd-2-punkt-1-ledd-1">sykepenger utbetalt av folketrygden for inntil 48 dager hvert opptjeningsår, jf. <a href="lov/1997-02-28-19/§8-33">folketrygdloven § 8-33</a>. I tillegg betaler trygden feriepenger av sykepenger som arbeidsgiver får refundert fra trygden for arbeidstakere som er unntatt fra reglene om arbeidsgiverperioden etter <a href="lov/1997-02-28-19/§8-20">folketrygdloven § 8-20</a> eller av omsorgspenger ved barns eller barnepassers sykdom ut over 10 dager etter <a href="lov/1997-02-28-19/§9-8">folketrygdloven § 9-8</a>, jf. <a href="lov/1997-02-28-19/§9-9">§ 9-9</a>. Trygden betaler også feriepenger for inntil 12 uker (60 sykepengedager) av opplæringspenger og pleiepenger ved barns sykdom etter <a href="lov/1997-02-28-19/§9-17">folketrygdloven § 9-17</a></article></article></li><li data-name="b." value="2"><article class="listArticle" id="kapittel-3-paragraf-1-nummer-4-ledd-2-punkt-2"><article class="legalP" id="kapittel-3-paragraf-1-nummer-4-ledd-2-punkt-2-ledd-1">svangerskapspenger for arbeidstakere for inntil 64 dager av stønadsperioden jf. <a href="lov/1997-02-28-19/§14-4">folketrygdloven § 14-4</a>.</article></article></li><li data-name="c." value="3"><article class="listArticle" id="kapittel-3-paragraf-1-nummer-4-ledd-2-punkt-3"><article class="legalP" id="kapittel-3-paragraf-1-nummer-4-ledd-2-punkt-3-ledd-1">foreldrepenger til arbeidstakere for inntil 12 uker med full sats eller for inntil 15 uker med 80 prosent av full sats jf. <a href="lov/1997-02-28-19/§14-8">folketrygdloven § 14-8</a>.</article></article></li></ol></article></article><article class="numberedLegalP" data-numerator="5" id="kapittel-3-paragraf-1-nummer-5">(5) <i>(Opptjening av feriepenger under militær og sivil plikttjeneste)</i><article class="legalP" id="kapittel-3-paragraf-1-nummer-5-ledd-1">Arbeidstaker som har arbeidet minst 3 måneder hos en arbeidsgiver, opptjener feriepenger hos denne under ulønnet fravær på grunn av:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-nummer-5-ledd-1-punkt-1"><article class="legalP" id="kapittel-3-paragraf-1-nummer-5-ledd-1-punkt-1-ledd-1">pliktig militærtjeneste i henhold til forsvarsloven,</article></article></li><li data-name="b." value="2"><article class="listArticle" id="kapittel-3-paragraf-1-nummer-5-ledd-1-punkt-2"><article class="legalP" id="kapittel-3-paragraf-1-nummer-5-ledd-1-punkt-2-ledd-1">pliktig tjeneste i Sivilforsvaret eller Heimevernet</article></article></li></ol><p class="leddfortsettelse">i opptil 3 måneder til sammen hvert opptjeningsår.</p></article><article class="legalP" id="kapittel-3-paragraf-1-nummer-5-ledd-2">Feriepengene utregnes på grunnlag av det sykepengegrunnlag arbeidstakeren har etter <a href="lov/1997-02-28-19/§8-28">folketrygdloven §§ 8-28</a> til <a href="lov/1997-02-28-19/§8-30">8-30</a> den dag permisjonen tar til.</article><article class="legalP" id="kapittel-3-paragraf-1-nummer-5-ledd-3">Arbeidstaker som ikke har vært i arbeid i virksomheten etter fraværet kan ikke kreve feriepenger etter første ledd, med mindre uteblivelsen skyldes arbeidsgivers oppsigelse eller helsemessige forhold.</article></article><article class="numberedLegalP" data-numerator="6" id="kapittel-3-paragraf-1-nummer-6">(6) <i>(Fravikelighet)</i><article class="legalP" id="kapittel-3-paragraf-1-nummer-6-ledd-1">Reglene i denne paragraf om beregning av feriepenger fra arbeidsgiver, kan fravikes ved tariffavtale.</article></article><article class="changesToParent">Endret ved <a href="lov/1990-06-15-34">lover 15 juni 1990 nr. 34</a>, <a href="lov/1994-12-09-65">9 des 1994 nr. 65</a> (ikr. 9 des 1994 for endringene i nr. 4 annet ledd b og c, 1 jan 1995 for endringene i nr. 4 første ledd og annet ledd bokstav a), <a href="lov/1997-02-28-19">28 feb 1997 nr. 19</a> (ikr. 1 mai 1997), <a href="lov/1997-12-19-99">19 des 1997 nr. 99</a> (ikr. 1 jan 1998 og 1 apr 1998), <a href="lov/1998-06-18-38">18 juni 1998 nr. 38</a> (ikr. 1 okt 1998 iflg. <a href="forskrift/1998-06-18-578">res. 18 juni 1998 nr. 578</a>), <a href="lov/1998-12-18-86">18 des 1998 nr. 86</a>, <a href="lov/2003-06-20-45">20 juni 2003 nr. 45</a> (ikr. 1 juli 2003 iflg. <a href="forskrift/2003-06-20-712">res. 20 juni 2003 nr. 712</a>), <a href="lov/2006-04-21-10">21 apr 2006 nr. 10</a> (ikr. 1 jan 2007 iflg. <a href="forskrift/2006-04-21-428">res. 21 apr 2006 nr. 428</a>), <a href="lov/2008-12-05-82">5 des 2008 nr. 82</a> (ikr. 1 jan 2009 iflg. <a href="forskrift/2008-12-05-1284">res. 5 des 2008 nr. 1284</a>), <a href="lov/2014-06-20-25">20 juni 2014 nr. 25</a> (ikr. 1 juli 2014), <a href="lov/2012-06-22-43">22 juni 2012 nr. 43</a> (ikr. 1 jan 2015 iflg. <a href="forskrift/2014-09-26-1220">res. 26 sep 2014 nr. 1220</a>), <a href="lov/2018-12-20-98">20 des 2018 nr. 98</a> (ikr. 1 jan 2019).</article></article><article class="legalArticle" data-lovdata-URL="NL/lov/1988-04-29-21/§11" data-name="§11" id="kapittel-3-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Utbetaling av feriepenger</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) <i>(Alminnelige regler)</i><article class="legalP" id="kapittel-3-paragraf-2-nummer-1-ledd-1">Feriepenger som er opptjent hos arbeidsgiver det foregående opptjeningsår, utbetales siste vanlige lønningsdag før ferien. Arbeidstaker kan likevel kreve at feriepengene utbetales senest 1 uke før ferien tar til.</article><article class="legalP" id="kapittel-3-paragraf-2-nummer-1-ledd-2">Deles ferien, skal feriepengene fordeles tilsvarende. Den del av feriepengene som overstiger lønn for vanlig arbeidstid i ferien, kan likevel utbetales i forbindelse med avvikling av hovedferie eller sammen med lønn for juni måned.</article></article><article class="numberedLegalP" data-numerator="2" id="kapittel-3-paragraf-2-nummer-2">(2) <i>(Feriepenger for ikke avviklet ferie)</i><article class="legalP" id="kapittel-3-paragraf-2-nummer-2-ledd-1">Er feriefritid overført til et påfølgende ferieår, utbetales feriepengene for den overførte del først når ferien tas, jf bestemmelsene i nr. 1.</article></article><article class="numberedLegalP" data-numerator="3" id="kapittel-3-paragraf-2-nummer-3">(3) <i>(Utbetaling ved opphør av arbeidsforhold)</i><article class="legalP" id="kapittel-3-paragraf-2-nummer-3-ledd-1">Opphører arbeidsforholdet, skal alle opptjente feriepenger utbetales siste vanlige lønningsdag før fratreden. Den del av feriepengene som ikke lar seg beregne innen dette tidspunkt, kan utbetales i forbindelse med det avsluttende lønnsoppgjør.</article><article class="legalP" id="kapittel-3-paragraf-2-nummer-3-ledd-2">I utbetalingen kan det gjøres fradrag med et beløp som utgjør 1,4 prosent av det feriepengegrunnlag som er opptjent hos vedkommende arbeidsgiver i det forkortede opptjeningsår 1 mai – 31 desember 1988.</article></article><article class="numberedLegalP" data-numerator="4" id="kapittel-3-paragraf-2-nummer-4">(4) <i>(Utbetaling ved arbeidskamp)</i><article class="legalP" id="kapittel-3-paragraf-2-nummer-4-ledd-1">Arbeidstakers fratreden i forbindelse med lovlig arbeidskamp (streik eller lockout) utløser ikke betalingsplikt etter nr. 3 ovenfor.</article><article class="legalP" id="kapittel-3-paragraf-2-nummer-4-ledd-2">Arbeidstaker som har fratrådt i forbindelse med lovlig arbeidskamp, skal ha utbetalt feriepenger for ferie som allerede er fastsatt, eller som senere fastsettes, i samsvar med bestemmelsene i nr. 1.</article></article><article class="numberedLegalP" data-numerator="5" id="kapittel-3-paragraf-2-nummer-5">(5) <i>(Utbetaling ved dødsfall)</i><article class="legalP" id="kapittel-3-paragraf-2-nummer-5-ledd-1">Dør arbeidstakeren, skal alle opptjente feriepenger utbetales til boet sammen med det avsluttende lønnsoppgjør.</article><article class="legalP" id="kapittel-3-paragraf-2-nummer-5-ledd-2">Det kan gjøres fradrag i utbetaling etter reglene i nr. 3 andre ledd.</article></article><article class="numberedLegalP" data-numerator="6" id="kapittel-3-paragraf-2-nummer-6">(6) (Utbetaling fra solidaransvarlig etter allmenngjøringsloven, arbeidsmiljøloven og statsansatteloven)<article class="legalP" id="kapittel-3-paragraf-2-nummer-6-ledd-1">Der solidaransvarlig oppdragsgiver utbetaler arbeidsvederlag til arbeidstaker i medhold av <a href="lov/1993-06-04-58/§13">allmenngjøringsloven § 13</a>, utbetales feriepenger av arbeidsvederlaget samtidig. Det samme gjelder der solidaransvarlig innleier utbetaler arbeidsvederlag til innleid arbeidstaker i medhold av <a href="lov/2005-06-17-62/§14-12c">arbeidsmiljøloven § 14-12 c</a> og <a href="lov/2017-06-16-67/§11">statsansatteloven § 11</a> sjette ledd.</article></article><article class="numberedLegalP" data-numerator="7" id="kapittel-3-paragraf-2-nummer-7">(7) <i>(Utbetalingsmåte, trekk i feriepenger mv)</i><article class="legalP" id="kapittel-3-paragraf-2-nummer-7-ledd-1">Utbetalingsmåten, adgangen til å foreta trekk i feriepenger og plikten til å gi opplysninger om hvordan feriepengene er regnet ut, reguleres av <a href="lov/2005-06-17-62/§14-15">arbeidsmiljøloven § 14-15</a>.</article></article><article class="numberedLegalP" data-numerator="8" id="kapittel-3-paragraf-2-nummer-8">(8) <i>(Utbetaling fra trygden)</i><article class="legalP" id="kapittel-3-paragraf-2-nummer-8-ledd-1">Feriepenger fra trygden etter <a href="lov/1988-04-29-21/§10">§ 10</a> nr. 4 annet ledd utbetales uten hensyn til reglene foran i annen halvdel av mai måned året etter opptjeningsåret, jf. <a href="lov/1997-02-28-19/§22-10">folketrygdloven § 22-10</a> femte ledd.</article></article><article class="numberedLegalP" data-numerator="9" id="kapittel-3-paragraf-2-nummer-9">(9) <i>(Fravikelighet)</i><article class="legalP" id="kapittel-3-paragraf-2-nummer-9-ledd-1">Reglene i nr. 1 – 5 kan fravikes ved tariffavtale.</article></article><article class="changesToParent">Endret ved <a href="lov/1997-02-28-19">lover 28 feb 1997 nr. 19</a> (ikr. 1 mai 1997), <a href="lov/2005-06-17-62">17 juni 2005 nr. 62</a> (ikr. 1 jan 2006 iflg. <a href="forskrift/2005-06-17-609">res. 17 juni 2005 nr. 609</a>), <a href="lov/2008-12-05-82">5 des 2008 nr. 82</a> (ikr. 1 jan 2009 iflg. <a href="forskrift/2008-12-05-1284">res. 5 des 2008 nr. 1284</a>), <a href="lov/2009-06-19-42">19 juni 2009 nr. 42</a> (ikr. 1 jan 2010 iflg. <a href="forskrift/2009-06-19-841">res. 19 juni 2009 nr. 841</a>), <a href="lov/2012-06-22-33">22 juni 2012 nr. 33</a> (ikr. 1 juli 2013 iflg. <a href="forskrift/2012-06-22-607">res. 22 juni 2012 nr. 607</a>), <a href="lov/2014-06-20-25">20 juni 2014 nr. 25</a> (ikr. 1 juli 2014), <a href="lov/2018-12-20-98">20 des 2018 nr. 98</a> (ikr. 1 jan 2019).</article></article></section><section class="section" data-name="kapIV" id="kapittel-4" data-lovdata-URL="NL/lov/1988-04-29-21/KAPITTEL_4"><h2>Kap IV. Forskjellige bestemmelser.</h2><article class="legalArticle" data-lovdata-URL="NL/lov/1988-04-29-21/§12" data-name="§12" id="kapittel-4-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Virksomheten skifter eier</span></h3><article class="legalP" id="kapittel-4-paragraf-1-ledd-1">Skifter virksomheten innehaver (eier eller leier), trer den nye innehaver inn i den tidligere innehavers plikt til å gi feriefritid og betale feriepenger etter loven her. Krav på feriepenger som er opptjent hos den tidligere innehaver, kan fortsatt gjøres gjeldende overfor denne.</article></article><article class="legalArticle" data-lovdata-URL="NL/lov/1988-04-29-21/§13" data-name="§13" id="kapittel-4-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Veiledning</span></h3><article class="legalP" id="kapittel-4-paragraf-2-ledd-1">Arbeidstilsynet gir veiledning om loven her.</article></article><article class="legalArticle" data-lovdata-URL="NL/lov/1988-04-29-21/§14" data-name="§14" id="kapittel-4-paragraf-3"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Erstatning</span></h3><article class="legalP" id="kapittel-4-paragraf-3-ledd-1">Dersom arbeidsgiver eller noen som handler på dennes vegne forsettlig eller uaktsomt unnlater å sørge for at arbeidstaker gis feriefritid og feriepenger i samsvar med reglene i loven her, plikter arbeidsgiver å betale erstatning.</article><article class="legalP" id="kapittel-4-paragraf-3-ledd-2">Erstatningen skal omfatte det økonomiske tap og en rimelig erstatning for velferdstap. Ansvaret kan lempes dersom det på grunn av skadens omfang eller andre omstendigheter er rimelig at arbeidstaker helt eller delvis bærer skaden selv.</article></article><article class="legalArticle" data-lovdata-URL="NL/lov/1988-04-29-21/§15" data-name="§15" id="kapittel-4-paragraf-4"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Adgang for Kongen til å fastsette lengre ferie</span></h3><article class="legalP" id="kapittel-4-paragraf-4-ledd-1">Kongen kan bestemme at det skal innføres rett til feriefritid i inntil 5 virkedager ut over feriefritiden etter <a href="lov/1988-04-29-21/§5">§ 5</a>. Den enkelte utvidelse må være forsvarlig ut fra en vurdering av landets totale økonomiske stilling. Den alminnelige prosentsats for feriepenger skal være 10,6 når beslutning om 26 virkedager feriefritid er tatt, og etter beslutninger om feriefritid i 27, 28, 29 og 30 virkedager, henholdsvis 11,0, 11,4, 11,8 og 12,3.</article></article><article class="legalArticle" data-lovdata-URL="NL/lov/1988-04-29-21/§16" data-name="§16" id="kapittel-4-paragraf-5"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Ikrafttreden</span></h3><article class="legalP" id="kapittel-4-paragraf-5-ledd-1">Loven her trer i kraft 1 januar 1990.</article><article class="legalP" id="kapittel-4-paragraf-5-ledd-2">Overgangsreglene i <a href="lov/1988-04-29-21/§17">§ 17</a> trer likevel i kraft 1 mai 1988.</article></article><article class="legalArticle" data-lovdata-URL="NL/lov/1988-04-29-21/§17" data-name="§17" id="kapittel-4-paragraf-6"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Overgangsregler</span></h3><article class="legalP" id="kapittel-4-paragraf-6-ledd-1">– – –</article><article class="numberedLegalP" data-numerator="4" id="kapittel-4-paragraf-6-nummer-1">(4) <i>(Gyldigheten av tidligere vedtak)</i><article class="legalP" id="kapittel-4-paragraf-6-nummer-1-ledd-1">Vedtak fattet i medhold av den gamle lov <a href="lov/1988-04-29-21/§1">§ 1</a> tredje ledd skal gjelde i forhold til den nye lov inntil departementet bestemmer noe annet.</article></article></article><article class="legalArticle" data-lovdata-URL="NL/lov/1988-04-29-21/§18" data-name="§18" id="kapittel-4-paragraf-7"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Oppheving og endring i andre lover</span></h3><article class="legalP" id="kapittel-4-paragraf-7-ledd-1">– – –</article></article></section></main></body></html>