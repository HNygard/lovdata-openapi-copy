<!DOCTYPE html><html lang="no"><head><title>Lov om virksomheters åpenhet og arbeid med grunnleggende menneskerettigheter og anstendige arbeidsforhold (åpenhetsloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2021-06-18-99</dd><dt class="dokid">DokumentID</dt><dd class="dokid">NL/lov/2021-06-18-99</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="dateInForce">I kraft fra</dt><dd class="dateInForce">2022-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-11-01</dd><dt class="lastChangedBy">Sist endret ved</dt><dd class="lastChangedBy"><a href="lov/2024-06-21-42">lov/2024-06-21-42</a> fra 2024-11-01</dd><dt class="legalArea">Rettsområde</dt><dd class="legalArea"><ul><li><a href="legal-areas/21" title="Menneskerettigheter">Menneskerettigheter</a> &gt; <a href="legal-areas/21.01" title="EMK">EMK</a></li> <li><a href="legal-areas/21" title="Menneskerettigheter">Menneskerettigheter</a> &gt; <a href="legal-areas/21.03" title="SP">SP</a></li> <li><a href="legal-areas/02" title="Arbeidsrett">Arbeidsrett</a> &gt; <a href="legal-areas/02.02" title="Arbeidsforhold. Sysselsetting">Arbeidsforhold. Sysselsetting</a></li> <li><a href="legal-areas/03" title="Bank, finans og regnskapsrett">Bank, finans og regnskapsrett</a> &gt; <a href="legal-areas/03.06" title="Regnskap">Regnskap</a></li></ul></dd><dt class="dateOfPublication">Kunngjort</dt><dd class="dateOfPublication">2021-06-18 12:50</dd><dt class="lastupdated">Rettet</dt><dd class="lastupdated">2022-09-23 (rettet mellomrom i § 3)</dd><dt class="titleShort">Korttittel</dt><dd class="titleShort">Åpenhetsloven</dd><dt class="title">Tittel</dt><dd class="title">Lov om virksomheters åpenhet og arbeid med grunnleggende menneskerettigheter og anstendige arbeidsforhold (åpenhetsloven)</dd><dt class="miscInformation">Annet om dokumentet</dt><dd class="miscInformation"><a href="forarbeid/prop-150-l-202021">Prop.150 L (2020–2021)</a>, <a href="forarbeid/inns-603-l-202021">Innst.603 L (2020–2021)</a>, <a href="forarbeid/lovvedtak-176-202021">Lovvedtak 176 (2020–2021)</a>. Stortingets første og andre gangs behandling hhv. 10. og 14. juni 2021. Fremmet av Barne- og familiedepartementet.</dd><dt class="refid">RefID</dt><dd class="refid">lov/2021-06-18-99</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om virksomheters åpenhet og arbeid med grunnleggende menneskerettigheter og anstendige arbeidsforhold (åpenhetsloven)</a><ul class="tocSubUl"><li><a href="#paragraf-1">§ 1. Lovens formål</a></li><li><a href="#paragraf-2">§ 2. Lovens virkeområde</a></li><li><a href="#paragraf-3">§ 3. Definisjoner</a></li><li><a href="#paragraf-4">§ 4. Plikt til å utføre aktsomhetsvurderinger</a></li><li><a href="#paragraf-5">§ 5. Plikt til å redegjøre for aktsomhetsvurderinger</a></li><li><a href="#paragraf-6">§ 6. Rett til informasjon</a></li><li><a href="#paragraf-7">§ 7. Virksomhetenes behandling av informasjonskrav</a></li><li><a href="#paragraf-8">§ 8. Veiledning</a></li><li><a href="#paragraf-9">§ 9. Kontroll og håndheving</a></li><li><a href="#paragraf-10">§ 10. Opplysningsplikt</a></li><li><a href="#paragraf-11">§ 11. Forbrukertilsynets og Markedsrådets vedtak</a></li><li><a href="#paragraf-12">§ 12. Forbuds- og påbudsvedtak</a></li><li><a href="#paragraf-13">§ 13. Vedtak om tvangsmulkt</a></li><li><a href="#paragraf-14">§ 14. Vedtak om overtredelsesgebyr</a></li><li><a href="#paragraf-15">§ 15. Ikrafttredelse</a></li></ul></li></ul></dd></dl></header><main class="documentBody" data-lovdata-URL="NL/lov/2021-06-18-99" id="dokument"><h1>Lov om virksomheters åpenhet og arbeid med grunnleggende menneskerettigheter og anstendige arbeidsforhold (åpenhetsloven)</h1><article class="legalArticle" data-lovdata-URL="NL/lov/2021-06-18-99/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Lovens formål</span></h2><article class="legalP" id="paragraf-1-ledd-1">Loven skal fremme virksomheters respekt for grunnleggende menneskerettigheter og anstendige arbeidsforhold i forbindelse med produksjon av varer og levering av tjenester, og sikre allmennheten tilgang til informasjon om hvordan virksomheter håndterer negative konsekvenser for grunnleggende menneskerettigheter og anstendige arbeidsforhold.</article></article><article class="legalArticle" data-lovdata-URL="NL/lov/2021-06-18-99/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Lovens virkeområde</span></h2><article class="legalP" id="paragraf-2-ledd-1">Loven gjelder for større virksomheter som er hjemmehørende i Norge, og som tilbyr varer og tjenester i eller utenfor Norge. Loven gjelder også for større utenlandske virksomheter som tilbyr varer og tjenester i Norge, og som er skattepliktige til Norge etter norsk intern lovgivning.</article><article class="legalP" id="paragraf-2-ledd-2">Kongen kan gi forskrift om at loven helt eller delvis skal gjelde for virksomheter på Svalbard, Jan Mayen og de norske bilandene.</article></article><article class="legalArticle" data-lovdata-URL="NL/lov/2021-06-18-99/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><ol class="defaultList" type="a"><li data-name="a." value="1"><article class="listArticle" id="paragraf-3-punkt-1"><article class="legalP" id="paragraf-3-punkt-1-ledd-1">Med større virksomheter menes virksomheter som er foretak av allmenn interesse etter <a href="lov/1998-07-17-56/§1-6">regnskapsloven § 1-6</a>, eller som på balansedagen overskrider minst to av følgende tre terskler: <ol class="defaultList" type="1"><li data-name="1." value="1"><article class="listArticle" id="paragraf-3-punkt-1-ledd-1-punkt-1"><article class="legalP" id="paragraf-3-punkt-1-ledd-1-punkt-1-ledd-1">salgsinntekt: 70 millioner kroner</article></article></li><li data-name="2." value="2"><article class="listArticle" id="paragraf-3-punkt-1-ledd-1-punkt-2"><article class="legalP" id="paragraf-3-punkt-1-ledd-1-punkt-2-ledd-1">balansesum: 35 millioner kroner</article></article></li><li data-name="3." value="3"><article class="listArticle" id="paragraf-3-punkt-1-ledd-1-punkt-3"><article class="legalP" id="paragraf-3-punkt-1-ledd-1-punkt-3-ledd-1">gjennomsnittlig antall ansatte i regnskapsåret: 50 årsverk.</article></article></li></ol></article><article class="legalP" id="paragraf-3-punkt-1-ledd-2">Morselskaper skal regnes som større virksomheter dersom vilkårene er oppfylt for mor- og datterselskaper sett som en enhet. Når et foretak på balansedagen overskrider eller ikke lenger overskrider grensene for minst to av de tre tersklene for balansesum, salgsinntekter og gjennomsnittlig antall ansatte, skal dette forholdet få virkning for om et foretak regnes som en større virksomhet først for det andre av to regnskapsår etter hverandre hvor forholdet har inntruffet.</article></article></li><li data-name="b." value="2"><article class="listArticle" id="paragraf-3-punkt-2"><article class="legalP" id="paragraf-3-punkt-2-ledd-1">Med grunnleggende menneskerettigheter menes de internasjonalt anerkjente menneskerettighetene som følger av blant annet FNs <a href="lov/1999-05-21-30/oskn">konvensjon om økonomiske, sosiale og kulturelle rettigheter</a> fra 1966, FNs <a href="lov/1999-05-21-30/spn">konvensjon om sivile og politiske rettigheter</a> fra 1966 og ILOs kjernekonvensjoner om grunnleggende rettigheter og prinsipper i arbeidslivet.</article></article></li><li data-name="c." value="3"><article class="listArticle" id="paragraf-3-punkt-3"><article class="legalP" id="paragraf-3-punkt-3-ledd-1">Med anstendige arbeidsforhold menes arbeid som ivaretar grunnleggende menneskerettigheter etter bokstav b og helse, miljø og sikkerhet på arbeidsplassen, og som gir en lønn å leve av.</article></article></li><li data-name="d." value="4"><article class="listArticle" id="paragraf-3-punkt-4"><article class="legalP" id="paragraf-3-punkt-4-ledd-1">Med leverandørkjede menes enhver i kjeden av leverandører og underleverandører som leverer eller produserer varer, tjenester eller andre innsatsfaktorer som inngår i en virksomhets levering av tjenester eller produksjon av varer fra råvarestadiet til ferdig produkt.</article></article></li><li data-name="e." value="5"><article class="listArticle" id="paragraf-3-punkt-5"><article class="legalP" id="paragraf-3-punkt-5-ledd-1">Med forretningspartner menes enhver som leverer varer eller tjenester direkte til virksomheten, men som ikke er en del av leverandørkjeden.</article></article></li></ol><article class="legalP" id="paragraf-3-ledd-1">Departementet kan gi forskrift om hva som anses som grunnleggende menneskerettigheter etter første ledd bokstav b og anstendige arbeidsforhold etter første ledd bokstav c. Departementet kan gi forskrift om unntak fra større virksomheter etter første ledd bokstav a.</article><article class="changesToParent">Endret ved lov <a href="lov/2024-06-21-42">21 juni 2024 nr. 42</a> (i kraft 1 nov 2024 iflg. <a href="forskrift/2024-10-11-2454">res. 11 okt 2024 nr. 2454</a>).</article></article><article class="legalArticle" data-lovdata-URL="NL/lov/2021-06-18-99/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Plikt til å utføre aktsomhetsvurderinger</span></h2><article class="legalP" id="paragraf-4-ledd-1">Virksomhetene skal utføre aktsomhetsvurderinger i tråd med OECDs retningslinjer for flernasjonale selskaper. Med aktsomhetsvurderinger menes å<ol class="defaultList" type="a"><li data-name="a." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">forankre ansvarlighet i virksomhetens retningslinjer</article></article></li><li data-name="b." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">kartlegge og vurdere faktiske og potensielle negative konsekvenser for grunnleggende menneskerettigheter og anstendige arbeidsforhold som virksomheten enten har forårsaket eller bidratt til, eller som er direkte knyttet til virksomhetens forretningsvirksomhet, produkter eller tjenester gjennom leverandørkjeder eller forretningspartnere</article></article></li><li data-name="c." value="3"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">iverksette egnede tiltak for å stanse, forebygge eller begrense negative konsekvenser basert på virksomhetens prioriteringer og vurderinger etter bokstav b</article></article></li><li data-name="d." value="4"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">følge med på gjennomføring og resultater av tiltak etter bokstav c</article></article></li><li data-name="e." value="5"><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">kommunisere med berørte interessenter og rettighetshavere om hvordan negative konsekvenser er håndtert etter bokstav c og d</article></article></li><li data-name="f." value="6"><article class="listArticle" id="paragraf-4-ledd-1-punkt-6"><article class="legalP" id="paragraf-4-ledd-1-punkt-6-ledd-1">sørge for eller samarbeide om gjenoppretting og erstatning der dette er påkrevd.</article></article></li></ol></article><article class="legalP" id="paragraf-4-ledd-2">Aktsomhetsvurderingene skal utføres regelmessig og stå i forhold til virksomhetens størrelse, virksomhetens art, konteksten virksomheten finner sted innenfor, og alvorlighetsgraden av og sannsynligheten for negative konsekvenser for grunnleggende menneskerettigheter og anstendige arbeidsforhold.</article><article class="legalP" id="paragraf-4-ledd-3">Departementet kan gi forskrift om plikten til å utføre aktsomhetsvurderinger.</article></article><article class="legalArticle" data-lovdata-URL="NL/lov/2021-06-18-99/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Plikt til å redegjøre for aktsomhetsvurderinger</span></h2><article class="legalP" id="paragraf-5-ledd-1">Virksomhetene skal offentliggjøre en redegjørelse for aktsomhetsvurderingene etter <a href="lov/2021-06-18-99/§4">§ 4</a>. Redegjørelsen skal minst inneholde<ol class="defaultList" type="a"><li data-name="a." value="1"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">en generell beskrivelse av virksomhetens organisering, driftsområde, retningslinjer og rutiner for å håndtere faktiske og potensielle negative konsekvenser for grunnleggende menneskerettigheter og anstendige arbeidsforhold</article></article></li><li data-name="b." value="2"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">opplysninger om faktiske negative konsekvenser og vesentlig risiko for negative konsekvenser som virksomheten har avdekket gjennom sine aktsomhetsvurderinger</article></article></li><li data-name="c." value="3"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">opplysninger om tiltak som virksomheten har iverksatt eller planlegger å iverksette for å stanse faktiske negative konsekvenser eller begrense vesentlig risiko for negative konsekvenser, og resultatet eller forventede resultater av disse tiltakene.</article></article></li></ol></article><article class="legalP" id="paragraf-5-ledd-2"><a href="lov/2021-06-18-99/§6">§ 6</a> annet ledd bokstav c og d, tredje og fjerde ledd gjelder tilsvarende for pliktene etter første ledd.</article><article class="legalP" id="paragraf-5-ledd-3">Redegjørelsen skal gjøres lett tilgjengelig på virksomhetens nettsider, og kan inngå i årsberetningen, jf. <a href="lov/1998-07-17-56">regnskapsloven</a>. Virksomhetene skal i årsberetningen opplyse om hvor redegjørelsen er tilgjengelig.</article><article class="legalP" id="paragraf-5-ledd-4">Redegjørelsen skal oppdateres og offentliggjøres innen 30. juni hvert år og ellers ved vesentlige endringer i virksomhetens risikovurderinger. Den skal underskrives i tråd med reglene i <a href="lov/1998-07-17-56/§3-5">regnskapsloven § 3-5</a>.</article><article class="legalP" id="paragraf-5-ledd-5">Departementet kan gi forskrift om plikten til å redegjøre for aktsomhetsvurderinger.</article><article class="changesToParent">Endret ved lov <a href="lov/2024-06-21-42">21 juni 2024 nr. 42</a> (i kraft 1 nov 2024 iflg. <a href="forskrift/2024-10-11-2454">res. 11 okt 2024 nr. 2454</a>).</article></article><article class="legalArticle" data-lovdata-URL="NL/lov/2021-06-18-99/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Rett til informasjon</span></h2><article class="legalP" id="paragraf-6-ledd-1">Enhver har ved skriftlig forespørsel rett på informasjon fra en virksomhet om hvordan virksomheten håndterer faktiske og potensielle negative konsekvenser etter <a href="lov/2021-06-18-99/§4">§ 4</a>. Dette omfatter både generell informasjon og informasjon knyttet til en særskilt vare eller tjeneste som virksomheten tilbyr.</article><article class="legalP" id="paragraf-6-ledd-2">Et krav om informasjon kan avslås dersom<ol class="defaultList" type="a"><li data-name="a." value="1"><article class="listArticle" id="paragraf-6-ledd-2-punkt-1"><article class="legalP" id="paragraf-6-ledd-2-punkt-1-ledd-1">kravet ikke gir tilstrekkelig grunnlag for å identifisere hva kravet gjelder</article></article></li><li data-name="b." value="2"><article class="listArticle" id="paragraf-6-ledd-2-punkt-2"><article class="legalP" id="paragraf-6-ledd-2-punkt-2-ledd-1">kravet er åpenbart urimelig</article></article></li><li data-name="c." value="3"><article class="listArticle" id="paragraf-6-ledd-2-punkt-3"><article class="legalP" id="paragraf-6-ledd-2-punkt-3-ledd-1">den etterspurte informasjonen gjelder opplysninger om noens personlige forhold</article></article></li><li data-name="d." value="4"><article class="listArticle" id="paragraf-6-ledd-2-punkt-4"><article class="legalP" id="paragraf-6-ledd-2-punkt-4-ledd-1">den etterspurte informasjonen gjelder opplysninger om tekniske innretninger og fremgangsmåter eller andre drifts- eller forretningsforhold som det vil være av konkurransemessig betydning å hemmeligholde av hensyn til den opplysningene angår.</article></article></li></ol></article><article class="legalP" id="paragraf-6-ledd-3">Retten til informasjon om faktiske negative konsekvenser for grunnleggende menneskerettigheter som virksomheten er kjent med, gjelder uavhengig av begrensningene i annet ledd.</article><article class="legalP" id="paragraf-6-ledd-4">Retten til informasjon omfatter ikke informasjon som er gradert etter <a href="lov/2018-06-01-24">sikkerhetsloven</a> eller beskyttet etter <a href="lov/2018-06-15-40">åndsverkloven</a>.</article><article class="legalP" id="paragraf-6-ledd-5">Departementet kan gi forskrift om retten til informasjon og virksomhetenes adgang til å avslå et informasjonskrav.</article></article><article class="legalArticle" data-lovdata-URL="NL/lov/2021-06-18-99/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Virksomhetenes behandling av informasjonskrav</span></h2><article class="legalP" id="paragraf-7-ledd-1">Informasjon etter <a href="lov/2021-06-18-99/§6">§ 6</a> skal gis skriftlig og være dekkende og forståelig.</article><article class="legalP" id="paragraf-7-ledd-2">Virksomheten skal gi informasjon innen rimelig tid og senest innen tre uker etter at informasjonskravet er mottatt. Dersom mengden eller typen informasjon som etterspørres, gjør det uforholdsmessig byrdefullt å besvare informasjonskravet innen tre uker, skal informasjonen gis innen to måneder etter at kravet er mottatt. Virksomheten skal da senest innen tre uker etter at informasjonskravet er mottatt, opplyse informasjonssøkeren skriftlig om forlengelsen av fristen, grunnene til forlengelsen, og når informasjonen kan ventes.</article><article class="legalP" id="paragraf-7-ledd-3">Dersom virksomheten avslår et informasjonskrav, skal den informere om det rettslige grunnlaget for avslaget, adgangen og fristen for å kreve nærmere begrunnelse for avslaget og om Forbrukertilsynet som tilsyns- og veiledningsorgan.</article><article class="legalP" id="paragraf-7-ledd-4">Den som får avslag på et informasjonskrav, kan innen tre uker fra avslaget ble mottatt, kreve å få en nærmere begrunnelse for avslaget. Begrunnelsen skal gis skriftlig, snarest mulig og senest innen tre uker etter at kravet om nærmere begrunnelse ble mottatt.</article><article class="legalP" id="paragraf-7-ledd-5">Departementet kan gi forskrift om virksomhetenes behandling av informasjonskrav.</article></article><article class="legalArticle" data-lovdata-URL="NL/lov/2021-06-18-99/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Veiledning</span></h2><article class="legalP" id="paragraf-8-ledd-1">Forbrukertilsynet skal gjennom generelle opplysninger, råd og veiledninger arbeide for at reglene i loven og vedtak i medhold av loven blir fulgt. For øvrig gjelder reglene om veiledningsplikt i <a href="lov/1967-02-10/§11">forvaltningsloven § 11</a>.</article></article><article class="legalArticle" data-lovdata-URL="NL/lov/2021-06-18-99/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Kontroll og håndheving</span></h2><article class="legalP" id="paragraf-9-ledd-1">Forbrukertilsynet fører tilsyn med at bestemmelsene i loven overholdes. Tilsynet skjer ut fra hensynet til å fremme virksomheters respekt for grunnleggende menneskerettigheter og anstendige arbeidsforhold.</article><article class="legalP" id="paragraf-9-ledd-2">Forbrukertilsynet skal av eget tiltak, eller etter henvendelse fra andre, søke å påvirke virksomhetene til å innrette seg etter loven, herunder ved å føre forhandlinger med virksomhetene eller deres organisasjoner.</article><article class="legalP" id="paragraf-9-ledd-3">Dersom Forbrukertilsynet finner at en virksomhet handler i strid med loven, kan Forbrukertilsynet innhente skriftlig bekreftelse på at det ulovlige forholdet skal opphøre, eller fatte vedtak. Markedsrådet behandler klager på Forbrukertilsynets vedtak.</article><article class="legalP" id="paragraf-9-ledd-4">For øvrig gjelder <a href="lov/2009-01-09-2/§32">markedsføringsloven § 32</a>, <a href="lov/2009-01-09-2/§33">§ 33</a>, <a href="lov/2009-01-09-2/§37">§ 37</a> og forskrift gitt i medhold av <a href="lov/2009-01-09-2/§38">§ 38</a> tilsvarende for kontroll og håndheving etter denne loven.</article></article><article class="legalArticle" data-lovdata-URL="NL/lov/2021-06-18-99/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Opplysningsplikt</span></h2><article class="legalP" id="paragraf-10-ledd-1">Enhver plikter å gi Forbrukertilsynet og Markedsrådet de opplysningene disse myndighetene krever for å kunne utføre sine gjøremål etter loven. Opplysningene kan kreves gitt skriftlig eller muntlig, innen en fastsatt frist. På samme vilkår som nevnt i første og annet punktum kan alle typer informasjon og bærere av slik informasjon kreves utlevert.</article><article class="legalP" id="paragraf-10-ledd-2">Opplysningsplikten etter første ledd gjelder uavhengig av taushetsplikt. Dette gjelder likevel ikke taushetsplikt som nevnt i <a href="lov/1981-05-22-25/§117">straffeprosessloven §§ 117</a> til <a href="lov/1981-05-22-25/§120">120</a>, med unntak av <a href="lov/1981-05-22-25/§118">§ 118</a> første ledd første punktum.</article></article><article class="legalArticle" data-lovdata-URL="NL/lov/2021-06-18-99/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Forbrukertilsynets og Markedsrådets vedtak</span></h2><article class="legalP" id="paragraf-11-ledd-1">Forbrukertilsynet og Markedsrådet kan, dersom de finner at inngrep tilsies av hensyn som nevnt i <a href="lov/2021-06-18-99/§9">§ 9</a> første ledd annet punktum, fatte enkeltvedtak om:<ol class="defaultList" type="a"><li data-name="a." value="1"><article class="listArticle" id="paragraf-11-ledd-1-punkt-1"><article class="legalP" id="paragraf-11-ledd-1-punkt-1-ledd-1">forbud eller påbud etter <a href="lov/2021-06-18-99/§12">§ 12</a></article></article></li><li data-name="b." value="2"><article class="listArticle" id="paragraf-11-ledd-1-punkt-2"><article class="legalP" id="paragraf-11-ledd-1-punkt-2-ledd-1">tvangsmulkt etter <a href="lov/2021-06-18-99/§13">§ 13</a></article></article></li><li data-name="c." value="3"><article class="listArticle" id="paragraf-11-ledd-1-punkt-3"><article class="legalP" id="paragraf-11-ledd-1-punkt-3-ledd-1">overtredelsesgebyr etter <a href="lov/2021-06-18-99/§14">§ 14</a>.</article></article></li></ol><p class="leddfortsettelse">Et vedtak etter bokstav a og b gjelder i fem år dersom ikke annet fremgår av vedtaket. Vedtaket kan maksimalt gjelde i ti år. Vedtaket kan fornyes.</p></article><article class="legalP" id="paragraf-11-ledd-2">Vedtak etter første ledd kan også rettes mot medvirkere.</article><article class="legalP" id="paragraf-11-ledd-3">Søksmål over Markedsrådets eller Forbrukertilsynets vedtak må reises innen seks måneder fra parten mottok underretning om vedtaket. Fristen beregnes etter reglene i <a href="lov/1915-08-13-5/§148">domstolloven §§ 148</a> og <a href="lov/1915-08-13-5/§149">149</a>. Det kan gis oppfriskning for oversittelse av fristen etter reglene i <a href="lov/2005-06-17-90/§16-12">tvisteloven §§ 16-12</a> til <a href="lov/2005-06-17-90/§16-14">16-14</a>.</article></article><article class="legalArticle" data-lovdata-URL="NL/lov/2021-06-18-99/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Forbuds- og påbudsvedtak</span></h2><article class="legalP" id="paragraf-12-ledd-1">Det kan nedlegges forbud og gis påbud for å sikre at <a href="lov/2021-06-18-99/§4">§§ 4</a> til <a href="lov/2021-06-18-99/§7">7</a> overholdes.</article></article><article class="legalArticle" data-lovdata-URL="NL/lov/2021-06-18-99/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Vedtak om tvangsmulkt</span></h2><article class="legalP" id="paragraf-13-ledd-1">For å sikre at bekreftelser eller vedtak etter <a href="lov/2021-06-18-99/§9">§ 9</a> tredje ledd og <a href="lov/2021-06-18-99/§12">§ 12</a> overholdes, kan det fastsettes en tvangsmulkt som må betales dersom bekreftelsen eller vedtaket ikke blir etterlevd.</article><article class="legalP" id="paragraf-13-ledd-2">Tvangsmulkten kan fastsettes som en løpende mulkt eller som et engangsbeløp. Ved fastsettelsen av tvangsmulkten skal det legges vekt på at det ikke skal lønne seg å overtre vedtaket.</article><article class="legalP" id="paragraf-13-ledd-3">For å sikre at pålegg etter <a href="lov/2021-06-18-99/§10">§ 10</a> etterkommes, kan det fastsettes en tvangsmulkt som skal betales dersom pålegget ikke etterkommes. Annet ledd første punktum gjelder tilsvarende.</article><article class="legalP" id="paragraf-13-ledd-4">Endelig vedtak om betaling av tvangsmulkt er tvangsgrunnlag for utlegg.</article><article class="legalP" id="paragraf-13-ledd-5">Departementet kan gi forskrift om ileggelse av tvangsmulkt.</article></article><article class="legalArticle" data-lovdata-URL="NL/lov/2021-06-18-99/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Vedtak om overtredelsesgebyr</span></h2><article class="legalP" id="paragraf-14-ledd-1">Ved gjentatte overtredelser av <a href="lov/2021-06-18-99/§5">§§ 5</a>, <a href="lov/2021-06-18-99/§6">6</a> eller <a href="lov/2021-06-18-99/§7">7</a>, kan det ilegges et overtredelsesgebyr som den som vedtaket retter seg mot, skal betale.</article><article class="legalP" id="paragraf-14-ledd-2">Et foretak kan ilegges overtredelsesgebyr når overtredelsen er begått av noen som har handlet på vegne av foretaket. Fysiske personer kan ilegges overtredelsesgebyr for forsettlige eller uaktsomme overtredelser.</article><article class="legalP" id="paragraf-14-ledd-3">Ved fastsettelse av gebyrets størrelse skal det legges vekt på overtredelsens grovhet, omfang og virkninger.</article><article class="legalP" id="paragraf-14-ledd-4">Overtredelsesgebyret forfaller til betaling fire uker etter at vedtaket er fattet. Endelig vedtak om overtredelsesgebyr er tvangsgrunnlag for utlegg.</article><article class="legalP" id="paragraf-14-ledd-5">Departementet kan gi forskrift om utmåling av overtredelsesgebyr.</article></article><article class="legalArticle" data-lovdata-URL="NL/lov/2021-06-18-99/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Ikrafttredelse</span></h2><article class="legalP" id="paragraf-15-ledd-1">Loven gjelder fra den tiden Kongen bestemmer.<sup class="footnotereference" data-footnotereferencevalue="1" data-unique-footnote-counter="1">1</sup> Kongen kan sette i kraft de enkelte bestemmelsene til forskjellig tid.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1 juli 2022 iflg. <a href="forskrift/2021-10-01-2919">res. 1 okt 2021 nr. 2919</a>.</article></footer></article></main></body></html>