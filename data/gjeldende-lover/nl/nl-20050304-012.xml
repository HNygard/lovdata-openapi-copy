<!DOCTYPE html><html lang="nb"><head><title>Lov om handheving av det frie varebyttet innan EØS</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2005-03-04-12</dd><dt class="dokid">DokumentID</dt><dd class="dokid">NL/lov/2005-03-04-12</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2005-03-04</dd><dt class="legalArea">Rettsområde</dt><dd class="legalArea"><ul><li><a href="legal-areas/06" title="EU/EØS-rett">EU/EØS-rett</a> &gt; <a href="legal-areas/06.06" title="Handelsforenklinger">Handelsforenklinger</a></li> <li><a href="legal-areas/10" title="Forbruker-, kjøps- og konkurranserett">Forbruker-, kjøps- og konkurranserett</a> &gt; <a href="legal-areas/10.03" title="Konkurranse">Konkurranse</a></li> <li><a href="legal-areas/23" title="Næringsrett">Næringsrett</a> &gt; <a href="legal-areas/23.02" title="Handel og tjenester">Handel og tjenester</a></li> <li><a href="legal-areas/23" title="Næringsrett">Næringsrett</a> &gt; <a href="legal-areas/23.06" title="Inn- og utførsel">Inn- og utførsel</a></li></ul></dd><dt class="dateOfPublication">Kunngjort</dt><dd class="dateOfPublication">2005-03-04</dd><dt class="lastupdated">Rettet</dt><dd class="lastupdated">2022-05-05 (tegnsetting i lister i forordning tilpasset universell utforming)</dd><dt class="eeaReferences">EØS-henvisning</dt><dd class="eeaReferences"><a href="avtale/avt-1992-05-02-1-v2/kapxx">EØS-avtalen vedlegg II kapittel XX</a> <br />nr. 1 (forordning <a href="eu/31998r2679">(EF) nr. 2679/98</a>).</dd><dt class="titleShort">Korttittel</dt><dd class="titleShort">Lov om det frie varebyttet innan EØS</dd><dt class="title">Tittel</dt><dd class="title">Lov om handheving av det frie varebyttet innan EØS</dd><dt class="refid">RefID</dt><dd class="refid">lov/2005-03-04-12</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om handheving av det frie varebyttet innan EØS</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#kapittel-1" data-child-interval="Art 1 – 5">Forordning</a><ul class="tocSubUl"><li><a href="#kapittel-1-kapittel-1" data-child-interval="Art 1 – 5">Rådsforordning (EF) nr. 2679/98 av 7. desember 1998 om det indre markeds virkemåte med hensyn til det frie varebytte innen EØS</a><ul class="tocSubUl"><li><a href="#kapittel-1-kapittel-1-paragraf-1">Art 1.</a></li><li><a href="#kapittel-1-kapittel-1-paragraf-2">Art 2.</a></li><li><a href="#kapittel-1-kapittel-1-paragraf-3">Art 3.</a></li><li><a href="#kapittel-1-kapittel-1-paragraf-4">Art 4.</a></li><li><a href="#kapittel-1-kapittel-1-paragraf-5">Art 5.</a></li></ul></li></ul></li></ul></li></ul></dd></dl></header><main class="documentBody" data-lovdata-URL="NL/lov/2005-03-04-12" id="dokument"><h1>Lov om handheving av det frie varebyttet innan EØS</h1><article class="legalArticle" data-lovdata-URL="NL/lov/2005-03-04-12/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Lova gjeld tiltak mot alvorlege faktiske hindringar av den frie rørsla av varer mellom Noreg og andre EØS-statar, til dømes blokadar og øydeleggingar, og utveksling av informasjon om slike hindringar.</article><article class="legalP" id="paragraf-1-ledd-2">Lova gjeld ikkje for Svalbard.</article></article><article class="legalArticle" data-lovdata-URL="NL/lov/2005-03-04-12/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1"><a href="avtale/avt-1992-05-02-1-v2">EØS-avtalen vedlegg II</a> kapittel XX punkt 1 (forordning <a href="eu/31998r2679">(EF) nr. 2679/98</a>) om verkemåten til den indre marknaden med omsyn til det frie varebyttet mellom EØS-statane gjeld som norsk lov med dei tilpassingane som følgjer av vedlegg II og protokoll 1 til avtalen og avtalen elles.</article></article><article class="legalArticle" data-lovdata-URL="NL/lov/2005-03-04-12/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Lova vert sett i verk straks.</article></article><section class="section" id="kapittel-1" data-lovdata-URL="NL/lov/2005-03-04-12/KAPITTEL_1"><h2>Forordning<sup class="footnotereference" data-footnotereferencevalue="1" data-unique-footnote-counter="1">1</sup></h2><article class="legalP" id="kapittel-1-ledd-1">Nedenfor gjengis <a href="avtale/avt-1992-05-02-1-v2">EØS-avtalen vedlegg II</a> kapittel XX punkt 1 (frd. <a href="eu/31998r2679">2679/98</a>) slik Justisdepartementet meiner at forordninga skal forståast med dei EØS-tilpassingane som følgjer av vedlegg II og protokoll 1 til avtalen og avtalen elles.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Overskrift tilføyd av Lovdata.</article></footer><section class="section" data-name="kapR" id="kapittel-1-kapittel-1" data-lovdata-URL="NL/lov/2005-03-04-12/KAPITTEL_1-1"><h3>Rådsforordning<sup class="footnotereference" data-footnotereferencevalue="1" data-unique-footnote-counter="1">1</sup> (EF) nr. 2679/98 av 7. desember 1998 om det indre markeds virkemåte med hensyn til det frie varebytte innen EØS</h3><article class="defaultP">[Rådet for Den europeiske union har</article><article class="defaultP">under henvisning til traktaten om opprettelse av Det europeiske fellesskap, særlig artikkel 235,</article><article class="defaultP">under henvisning til forslag fra Kommisjonen<sup class="footnotereference" data-footnotereferencevalue="2" data-unique-footnote-counter="3">2</sup></article><article class="defaultP">under henvisning til uttalelse fra Europaparlamentet<sup class="footnotereference" data-footnotereferencevalue="3" data-unique-footnote-counter="4">3</sup></article><article class="defaultP">under henvisning til uttalelse fra Den økonomiske og sosiale komité<sup class="footnotereference" data-footnotereferencevalue="4" data-unique-footnote-counter="5">4</sup></article><article class="defaultP">ut fra følgende betraktninger:<ol class="defaultList" type="1"><li data-name="1." value="1"><article class="listArticle" id="kapittel-1-kapittel-1-punkt-1"><article class="legalP" id="kapittel-1-kapittel-1-punkt-1-ledd-1">I henhold til traktatens artikkel 7 A utgjør det indre marked et område uten indre grenser, der særlig det frie varebytte er sikret i samsvar med bestemmelsene i traktatens artikkel 30-36.</article></article></li><li data-name="2." value="2"><article class="listArticle" id="kapittel-1-kapittel-1-punkt-2"><article class="legalP" id="kapittel-1-kapittel-1-punkt-2-ledd-1">Enhver krenkelse av dette prinsippet, for eksempel ved at privatpersoner hindrer det frie varebytte i en medlemsstat, kan i betydelig grad forstyrre det indre markeds virkemåte og medføre alvorlig skade for de privatpersoner som rammes.</article></article></li><li data-name="3." value="3"><article class="listArticle" id="kapittel-1-kapittel-1-punkt-3"><article class="legalP" id="kapittel-1-kapittel-1-punkt-3-ledd-1">For å oppfylle sine forpliktelser i henhold til traktaten, og særlig for å sikre det indre markeds virkemåte, bør medlemsstatene på den ene side ikke treffe tiltak eller utvise en atferd som kan hindre handelen, og på den annen side treffe alle nødvendige og hensiktsmessige tiltak for å lette det frie varebytte på sitt territorium.</article></article></li><li data-name="4." value="4"><article class="listArticle" id="kapittel-1-kapittel-1-punkt-4"><article class="legalP" id="kapittel-1-kapittel-1-punkt-4-ledd-1">Disse tiltakene må ikke påvirke utøvelsen av grunnleggende rettigheter, herunder retten eller friheten til å streike.</article></article></li><li data-name="5." value="5"><article class="listArticle" id="kapittel-1-kapittel-1-punkt-5"><article class="legalP" id="kapittel-1-kapittel-1-punkt-5-ledd-1">Denne forordning er ikke til hinder for tiltak som i visse tilfeller kan vise seg nødvendige på fellesskapsplan for å løse problemer knyttet til det indre markeds virkemåte, idet det eventuelt tas hensyn til anvendelsen av denne forordning.</article></article></li><li data-name="6." value="6"><article class="listArticle" id="kapittel-1-kapittel-1-punkt-6"><article class="legalP" id="kapittel-1-kapittel-1-punkt-6-ledd-1">Bare medlemsstatene har myndighet til å opprettholde offentlig orden og indre sikkerhet, samt til å avgjøre om og når tiltak er nødvendige og hensiktsmessige med tanke på å lette det frie varebytte på sitt territorium under gitte forhold, og hvilke tiltak som eventuelt bør treffes.</article></article></li><li data-name="7." value="7"><article class="listArticle" id="kapittel-1-kapittel-1-punkt-7"><article class="legalP" id="kapittel-1-kapittel-1-punkt-7-ledd-1">Informasjonsutvekslingen mellom medlemsstatene og Kommisjonen om hindringer for det frie varebytte bør være rask og hensiktsmessig.</article></article></li><li data-name="8." value="8"><article class="listArticle" id="kapittel-1-kapittel-1-punkt-8"><article class="legalP" id="kapittel-1-kapittel-1-punkt-8-ledd-1">Medlemsstater der det oppstår hindringer i det frie varebytte bør treffe alle nødvendige og hensiktsmessige tiltak for raskest mulig å gjenopprette det frie varebytte på sitt territorium, på en slik måte at enhver fare for at forstyrrelsen eller skaden vedvarer, brer seg eller forverres samt enhver fare for sammenbrudd i handelen og de underliggende avtalefestede ordninger, fjernes. Medlemsstaten bør underrette Kommisjonen og på forespørsel også de andre medlemsstatene om hvilke tiltak den har truffet eller vil treffe for dette formål.</article></article></li><li data-name="9." value="9"><article class="listArticle" id="kapittel-1-kapittel-1-punkt-9"><article class="legalP" id="kapittel-1-kapittel-1-punkt-9-ledd-1">For å oppfylle sine forpliktelser i henhold til traktaten bør Kommisjonen underrette den berørte medlemsstat om at den mener det foreligger brudd på reglene, og om at medlemsstaten bør reagere på Kommisjonens underretning.</article></article></li><li data-name="10." value="10"><article class="listArticle" id="kapittel-1-kapittel-1-punkt-10"><article class="legalP" id="kapittel-1-kapittel-1-punkt-10-ledd-1">Traktaten inneholder ikke annen fullmakt enn artikkel 235 for vedtakelsen av denne forordning.</article></article></li></ol></article><article class="defaultP">vedtatt denne forordning:]<sup class="footnotereference" data-footnotereferencevalue="5" data-unique-footnote-counter="6">5</sup></article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Forordning <a href="eu/31998r2679">(EF) nr. 2679/98</a> slik Justisdepartementet meiner at forordninga skal forståast med dei EØS-tilpassingane som følgjer av vedlegg II og protokoll 1 til avtalen og avtalen elles. Tilpassingane er innarbeida av informasjonsomsyn.</article><article class="footnote" data-name="2" data-unique-footnote-counter="3"><span class="footnoteLabel">2</span> EFT C 10 av 15.1.1998, s. 14.</article><article class="footnote" data-name="3" data-unique-footnote-counter="4"><span class="footnoteLabel">3</span> EFT C 359 av 23.11.1998.</article><article class="footnote" data-name="4" data-unique-footnote-counter="5"><span class="footnoteLabel">4</span> EFT C 214 av 10.7.1998, s. 90.</article><article class="footnote" data-name="5" data-unique-footnote-counter="6"><span class="footnoteLabel">5</span> Ordlyden i innleiinga (fortala) til dee rettsaktene som er innlemma i EØS-avtala, er ikkje tilpassa EØS, jf. EØS-avtala protokoll 1 nr. 1, der det heiter at innleiinga bare er relevant så langt den kan medverke til ei korrekt tolking av føresegnene i rettsaktene innafor ramma av EØS-avtala.</article></footer><article class="legalArticle" data-lovdata-URL="NL/lov/2005-03-04-12/a1" data-name="a1" id="kapittel-1-kapittel-1-paragraf-1"><h4 class="legalArticleHeader"><span class="legalArticleValue">Art 1</span>.</h4><article class="legalP" id="kapittel-1-kapittel-1-paragraf-1-ledd-1">I denne forordning menes med:<ol class="defaultList" type="1"><li data-name="1." value="1"><article class="listArticle" id="kapittel-1-kapittel-1-paragraf-1-ledd-1-punkt-1"><article class="legalP" id="kapittel-1-kapittel-1-paragraf-1-ledd-1-punkt-1-ledd-1">«hindring», en hindring av det frie varebytte mellom <i>EØS-statene</i> som skyldes en <i>EØS-stats</i> inngripen eller manglende inngripen og kan krenke traktatens artikkel 30-36, og som: <ol class="defaultList" type="a"><li data-name="a." value="1"><article class="listArticle" id="kapittel-1-kapittel-1-paragraf-1-ledd-1-punkt-1-ledd-1-punkt-1"><article class="legalP" id="kapittel-1-kapittel-1-paragraf-1-ledd-1-punkt-1-ledd-1-punkt-1-ledd-1">fører til alvorlig forstyrrelse av det frie varebytte gjennom fysisk eller på annen måte å hindre, forsinke eller omdirigere import til, eksport fra eller transitt gjennom en <i>EØS-stat</i>,</article></article></li><li data-name="b." value="2"><article class="listArticle" id="kapittel-1-kapittel-1-paragraf-1-ledd-1-punkt-1-ledd-1-punkt-2"><article class="legalP" id="kapittel-1-kapittel-1-paragraf-1-ledd-1-punkt-1-ledd-1-punkt-2-ledd-1">medfører alvorlig skade for de privatpersoner som rammes, og</article></article></li><li data-name="c." value="3"><article class="listArticle" id="kapittel-1-kapittel-1-paragraf-1-ledd-1-punkt-1-ledd-1-punkt-3"><article class="legalP" id="kapittel-1-kapittel-1-paragraf-1-ledd-1-punkt-1-ledd-1-punkt-3-ledd-1">nødvendiggjør øyeblikkelige tiltak for å unngå at forstyrrelsen eller skaden vedvarer, brer seg eller forverres,</article></article></li></ol></article></article></li><li data-name="2." value="2"><article class="listArticle" id="kapittel-1-kapittel-1-paragraf-1-ledd-1-punkt-2"><article class="legalP" id="kapittel-1-kapittel-1-paragraf-1-ledd-1-punkt-2-ledd-1">«manglende inngripen», det at vedkommende myndigheter i en <i>EØS-stat</i> når privatpersoner forårsaker en hindring unnlater å treffe alle nødvendige og hensiktsmessige tiltak som de har myndighet til å treffe for å fjerne hindringen og sikre det frie varebytte på denne <i>EØS-statens</i> territorium.</article></article></li></ol></article></article><article class="legalArticle" data-lovdata-URL="NL/lov/2005-03-04-12/a2" data-name="a2" id="kapittel-1-kapittel-1-paragraf-2"><h4 class="legalArticleHeader"><span class="legalArticleValue">Art 2</span>.</h4><article class="legalP" id="kapittel-1-kapittel-1-paragraf-2-ledd-1">Denne forordning kan ikke tolkes slik at den på noen måte berører utøvelsen av de grunnleggende rettigheter, slik de er anerkjent i <i>EØS-statene</i>, herunder retten eller friheten til å streike. Disse rettighetene kan også omfatte retten eller friheten til å treffe andre tiltak med bakgrunn i særlige arbeidsmarkedsforhold i den enkelte <i>EØS-stat</i>.</article></article><article class="legalArticle" data-lovdata-URL="NL/lov/2005-03-04-12/a3" data-name="a3" id="kapittel-1-kapittel-1-paragraf-3"><h4 class="legalArticleHeader"><span class="legalArticleValue">Art 3</span>.</h4><ol class="defaultList" type="1"><li data-name="1." value="1"><article class="listArticle" id="kapittel-1-kapittel-1-paragraf-3-punkt-1"><article class="legalP" id="kapittel-1-kapittel-1-paragraf-3-punkt-1-ledd-1">Når det oppstår eller er fare for at det skal oppstå en hindring, skal: <ol class="defaultList" type="a"><li data-name="a." value="1"><article class="listArticle" id="kapittel-1-kapittel-1-paragraf-3-punkt-1-ledd-1-punkt-1"><article class="legalP" id="kapittel-1-kapittel-1-paragraf-3-punkt-1-ledd-1-punkt-1-ledd-1">enhver <i>EØS-stat</i> (uansett om den selv er berørt) som har relevante opplysninger, umiddelbart oversende disse til Kommisjonen <i>eller EFTAs overvåkningsorgan</i>, og</article></article></li><li data-name="b." value="2"><article class="listArticle" id="kapittel-1-kapittel-1-paragraf-3-punkt-1-ledd-1-punkt-2"><article class="legalP" id="kapittel-1-kapittel-1-paragraf-3-punkt-1-ledd-1-punkt-2-ledd-1">Kommisjonen <i>og EFTAs overvåkningsorgan</i> umiddelbart oversende <i>EØS-statene</i> disse opplysningene samt enhver opplysning, uansett kilde, som den anser som relevant.</article></article></li></ol></article></article></li><li data-name="2." value="2"><article class="listArticle" id="kapittel-1-kapittel-1-paragraf-3-punkt-2"><article class="legalP" id="kapittel-1-kapittel-1-paragraf-3-punkt-2-ledd-1">Den berørte <i>EØS-stat</i> skal snarest mulig besvare Kommisjonens, <i>EFTAs overvåkningsorgans</i> og de øvrige <i>EØS-statenes</i> anmodninger om opplysninger vedrørende den eksisterende eller mulige hindringens art og de tiltak den har truffet eller vil treffe. Opplysninger som <i>EØS-statene</i> oversender hverandre, skal også oversendes Kommisjonen <i>eller EFTAs overvåkningsorgan</i>.</article></article></li></ol></article><article class="legalArticle" data-lovdata-URL="NL/lov/2005-03-04-12/a4" data-name="a4" id="kapittel-1-kapittel-1-paragraf-4"><h4 class="legalArticleHeader"><span class="legalArticleValue">Art 4</span>.</h4><ol class="defaultList" type="1"><li data-name="1." value="1"><article class="listArticle" id="kapittel-1-kapittel-1-paragraf-4-punkt-1"><article class="legalP" id="kapittel-1-kapittel-1-paragraf-4-punkt-1-ledd-1">Med forbehold for artikkel 2 skal den berørte <i>EØS-stat</i> når det oppstår en hindring: <ol class="defaultList" type="a"><li data-name="a." value="1"><article class="listArticle" id="kapittel-1-kapittel-1-paragraf-4-punkt-1-ledd-1-punkt-1"><article class="legalP" id="kapittel-1-kapittel-1-paragraf-4-punkt-1-ledd-1-punkt-1-ledd-1">treffe alle nødvendige og hensiktsmessige tiltak for å sikre det frie varebytte på sitt territorium i samsvar med traktaten, og</article></article></li><li data-name="b." value="2"><article class="listArticle" id="kapittel-1-kapittel-1-paragraf-4-punkt-1-ledd-1-punkt-2"><article class="legalP" id="kapittel-1-kapittel-1-paragraf-4-punkt-1-ledd-1-punkt-2-ledd-1">underrette Kommisjonen <i>eller EFTAs overvåkningsorgan</i> om de tiltak vedkommende myndigheter i <i>EØS-staten</i> har truffet eller vil treffe.</article></article></li></ol></article></article></li><li data-name="2." value="2"><article class="listArticle" id="kapittel-1-kapittel-1-paragraf-4-punkt-2"><article class="legalP" id="kapittel-1-kapittel-1-paragraf-4-punkt-2-ledd-1">Kommisjonen <i>og EFTAs overvåkningsorgan</i> skal umiddelbart oversende de øvrige <i>EØS-statene</i> opplysningene <i>de</i> har mottatt i henhold til nr. 1 bokstav b).</article></article></li></ol></article><article class="legalArticle" data-lovdata-URL="NL/lov/2005-03-04-12/a5" data-name="a5" id="kapittel-1-kapittel-1-paragraf-5"><h4 class="legalArticleHeader"><span class="legalArticleValue">Art 5</span>.</h4><ol class="defaultList" type="1"><li data-name="1." value="1"><article class="listArticle" id="kapittel-1-kapittel-1-paragraf-5-punkt-1"><article class="legalP" id="kapittel-1-kapittel-1-paragraf-5-punkt-1-ledd-1">Når Kommisjonen <i>eller EFTAs overvåkningsorgan</i> anser at det foreligger en hindring i en <i>EØS-stat</i>, skal <i>de</i> underrette den berørte <i>EØS-staten</i> om grunnen til at den har trukket denne konklusjonen, og anmode <i>EØS-staten</i> om å treffe alle nødvendige og hensiktsmessige tiltak for å fjerne hindringen innen en frist den fastsetter etter hvor mye saken haster.</article></article></li><li data-name="2." value="2"><article class="listArticle" id="kapittel-1-kapittel-1-paragraf-5-punkt-2"><article class="legalP" id="kapittel-1-kapittel-1-paragraf-5-punkt-2-ledd-1">Kommisjonen <i>og EFTAs overvåkningsorgan</i> skal ta hensyn til artikkel 2 når <i>de</i> trekker sin konklusjon.</article></article></li><li data-name="3." value="3"><article class="listArticle" id="kapittel-1-kapittel-1-paragraf-5-punkt-3"><article class="legalP" id="kapittel-1-kapittel-1-paragraf-5-punkt-3-ledd-1">Kommisjonen <i>eller EFTAs overvåkningsorgan</i> kan offentliggjøre teksten i underretningen den har oversendt den berørte <i>EØS-staten</i> i <i>De Europeiske Fellesskaps Tidende</i>, <i>eller EØS-tillegget til denne,</i> og skal umiddelbart oversende teksten til enhver part som ber om det.</article></article></li><li data-name="4." value="4"><article class="listArticle" id="kapittel-1-kapittel-1-paragraf-5-punkt-4"><article class="legalP" id="kapittel-1-kapittel-1-paragraf-5-punkt-4-ledd-1">Den berørte <i>EØS-stat</i> skal, innen en frist på fem virkedager etter at den har mottatt teksten: <ul class="defaultList"><li data-name="-" value=""><article class="listArticle" id="kapittel-1-kapittel-1-paragraf-5-punkt-4-ledd-1-punkt-1"><article class="legalP" id="kapittel-1-kapittel-1-paragraf-5-punkt-4-ledd-1-punkt-1-ledd-1">underrette Kommisjonen <i>eller EFTAs overvåkningsorgan</i> om de tiltak den har truffet eller vil treffe for å gjennomføre nr. 1, eller</article></article></li><li data-name="-" value=""><article class="listArticle" id="kapittel-1-kapittel-1-paragraf-5-punkt-4-ledd-1-punkt-2"><article class="legalP" id="kapittel-1-kapittel-1-paragraf-5-punkt-4-ledd-1-punkt-2-ledd-1">oversende en begrunnet redegjørelse for hvorfor den mener det ikke foreligger en hindring som krenker <i>EØS-avtalen artikkel 11 til 13</i>.</article></article></li></ul></article></article></li><li data-name="5." value="5"><article class="listArticle" id="kapittel-1-kapittel-1-paragraf-5-punkt-5"><article class="legalP" id="kapittel-1-kapittel-1-paragraf-5-punkt-5-ledd-1">Kommisjonen <i>eller EFTAs overvåkningsorgan</i> kan unntaksvis forlenge fristen nevnt i nr. 4 dersom <i>EØS-staten</i> framlegger en begrunnet anmodning om dette og begrunnelsen virker akseptabel.</article></article></li></ol><article class="legalP" id="kapittel-1-kapittel-1-paragraf-5-ledd-1">[Denne forordning er bindende i alle deler og kommer direkte til anvendelse i alle medlemsstater.]</article></article></section></section></main></body></html>