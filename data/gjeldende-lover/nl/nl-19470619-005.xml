<!DOCTYPE html><html lang="no"><head><title>Lov om immunitet og privilegier for internasjonale organisasjoner m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1947-06-19-5</dd><dt class="dokid">DokumentID</dt><dd class="dokid">NL/lov/1947-06-19-5</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">1947-06-19</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-06-06</dd><dt class="lastChangedBy">Sist endret ved</dt><dd class="lastChangedBy"><a href="lov/2025-06-06-22">lov/2025-06-06-22</a></dd><dt class="legalArea">Rettsområde</dt><dd class="legalArea"><ul><li><a href="legal-areas/17" title="Internasjonal rett">Internasjonal rett</a> &gt; <a href="legal-areas/17.03" title="Internasjonale organisasjoner">Internasjonale organisasjoner</a></li> <li><a href="legal-areas/29" title="Stats-, statsforfatnings- og statsborgerrett">Stats-, statsforfatnings- og statsborgerrett</a> &gt; <a href="legal-areas/29.08" title="Utenrikstjenesten">Utenrikstjenesten</a></li></ul></dd><dt class="lastupdated">Rettet</dt><dd class="lastupdated">2021-08-30 (faglige fotnoter fjernet, struktur)</dd><dt class="titleShort">Korttittel</dt><dd class="titleShort">Lov om internasjonale organisasjoner m.v.</dd><dt class="title">Tittel</dt><dd class="title">Lov om immunitet og privilegier for internasjonale organisasjoner m.v.</dd><dt class="refid">RefID</dt><dd class="refid">lov/1947-06-19-5</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om immunitet og privilegier for internasjonale organisasjoner m.v.</a><ul class="tocSubUl"><li><a href="#kapittel-1" data-child-interval="§§ 1 – 3">I.</a><ul class="tocSubUl"><li><a href="#kapittel-1-paragraf-1">§ 1.</a></li><li><a href="#kapittel-1-paragraf-2">§ 2.</a></li><li><a href="#kapittel-1-paragraf-3">§ 3.</a></li></ul></li><li><a href="#kapittel-2">II.</a></li></ul></li></ul></dd></dl></header><main class="documentBody" data-lovdata-URL="NL/lov/1947-06-19-5" id="dokument"><h1>Lov om immunitet og privilegier for internasjonale organisasjoner m.v.</h1><section class="section" data-name="kapI" id="kapittel-1" data-lovdata-URL="NL/lov/1947-06-19-5/KAPITTEL_1"><h2>I.</h2><article class="legalArticle" data-lovdata-URL="NL/lov/1947-06-19-5/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-1-paragraf-1-ledd-1">Ved mellomfolkelig overenskomst som tiltres av Norge, kan en internasjonal organisasjon eller institusjon, dens tjenestepersoner og andre personer som opptrer på organisasjonens eller institusjonens vegne, medlemsstatenes representanter og utsendinger samt personer som deltar i rettergang ved internasjonale organer, innrømmes immunitet og privilegier uten hinder av norsk lov.</article><article class="legalP" id="kapittel-1-paragraf-1-ledd-2">Kongen kan gi nærmere regler til gjennomføring av bestemmelser om immunitet og privilegier i slik overenskomst.</article><article class="legalP" id="kapittel-1-paragraf-1-ledd-3">Når særlige og tungtveiende utenrikspolitiske hensyn tilsier det, kan Kongen i statsråd uten hinder av norsk lov og uavhengig av mellomfolkelig overenskomst innrømme immunitet og privilegier til en fremmed eller internasjonal organisasjon eller institusjon e.l., dens tjenestepersoner og andre personer som opptrer på dens vegne, samt til representasjoner, representanter og utsendinger som tar del i dens virksomhet.</article><article class="changesToParent">Endret ved lover 27 feb 1970 nr. 2, <a href="lov/1994-06-03-13">3 juni 1994 nr. 13</a>, <a href="lov/2025-06-06-22">6 juni 2025 nr. 22</a>.</article></article><article class="legalArticle" data-lovdata-URL="NL/lov/1947-06-19-5/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue" data-legalArea="32.04">§ 2</span>.</h3><article class="legalP" id="kapittel-1-paragraf-2-ledd-1">Kongen i statsråd kan uten hinder av norsk lov gi midlertidig forskrift til gjennomføring av vertsstatsavtale om kortvarig arrangement som Norge har inngått med De forente nasjoner, for å ivareta sikkerheten ved arrangementet. Det kan blant annet gis bestemmelser om bruk av utpekte områder og bestemmelser om ansvaret for og håndhevingen av nødvendige sikkerhets- og kontrolltiltak i og i umiddelbar tilknytning til området, herunder adgangs- og utstyrsbegrensninger, generelle ordenstiltak og bevæpning av De forente nasjoners sikkerhetspersonell. Bestemmelser om sikkerhets- og kontrolltiltak kan ikke gå lenger enn det som er nødvendig og forholdsmessig.</article><article class="legalP" id="kapittel-1-paragraf-2-ledd-2">Til gjennomføring av vertsstatsavtale om kortvarig FN-arrangement kan Kongen i statsråd uten hinder av norsk lov også gi midlertidig forskrift om immunitet og privilegier for personell og deltakere som ikke omfattes av personkretsen i <a href="lov/1947-06-19-5/§1">§ 1</a>, i den utstrekning det er nødvendig for å sikre ivaretakelsen av deres funksjoner under arrangementet. Slik forskrift kan inneholde særskilte saksbehandlingsregler på utlendingsfeltet som er nødvendige for tilretteleggingen for arrangementet.</article><article class="changesToParent">Tilføyd ved lov <a href="lov/2025-06-06-22">6 juni 2025 nr. 22</a>.</article></article><article class="legalArticle" data-lovdata-URL="NL/lov/1947-06-19-5/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue" data-legalArea="32.04">§ 3</span>.</h3><article class="legalP" id="kapittel-1-paragraf-3-ledd-1">Loven gjelder også for Svalbard, Jan Mayen, Bouvet-øya, Peter I's øy og Dronning Maud Land.</article><article class="changesToParent">Tilføyd ved lov 27 feb 1970 nr. 2, endret ved lov <a href="lov/2025-06-06-22">6 juni 2025 nr. 22</a> (tidligere § 2).</article></article></section><section class="section" data-name="kapII" id="kapittel-2" data-lovdata-URL="NL/lov/1947-06-19-5/KAPITTEL_2"><h2>II.</h2><article class="legalP" id="kapittel-2-ledd-1">Denne lov trer i kraft straks.</article></section></main></body></html>