<!DOCTYPE html><html lang="no"><head><title>Lov om Norges Krigsskaderåd</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1951-07-06-4</dd><dt class="dokid">DokumentID</dt><dd class="dokid">NL/lov/1951-07-06-4</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="dateInForce">I kraft fra</dt><dd class="dateInForce">1951-07-06</dd><dt class="lastChangeInForce">Ikrafttredelse av siste endring</dt><dd class="lastChangeInForce">2019-01-01</dd><dt class="lastChangedBy">Sist endret ved</dt><dd class="lastChangedBy"><a href="lov/2018-12-20-98">lov/2018-12-20-98</a> fra 2019-01-01</dd><dt class="legalArea">Rettsområde</dt><dd class="legalArea"><ul><li><a href="legal-areas/13" title="HMS og beredskaps- og sikkerhetsrett">HMS og beredskaps- og sikkerhetsrett</a> &gt; <a href="legal-areas/13.01" title="Beredskap">Beredskap</a></li> <li><a href="legal-areas/29" title="Stats-, statsforfatnings- og statsborgerrett">Stats-, statsforfatnings- og statsborgerrett</a> &gt; <a href="legal-areas/29.01" title="Forsvaret">Forsvaret</a></li></ul></dd><dt class="lastupdated">Rettet</dt><dd class="lastupdated">2021-09-27 (faglige fotnoter fjernet, struktur)</dd><dt class="titleShort">Korttittel</dt><dd class="titleShort">Lov om Norges Krigsskaderåd</dd><dt class="title">Tittel</dt><dd class="title">Lov om Norges Krigsskaderåd</dd><dt class="refid">RefID</dt><dd class="refid">lov/1951-07-06-4</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om Norges Krigsskaderåd</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li><li><a href="#paragraf-5">§ 5.</a></li><li><a href="#paragraf-6">§ 6.</a></li><li><a href="#paragraf-7">§ 7.</a></li><li><a href="#paragraf-8">§ 8.</a></li></ul></li></ul></dd></dl></header><main class="documentBody" data-lovdata-URL="NL/lov/1951-07-06-4" id="dokument"><h1>Lov om Norges Krigsskaderåd</h1><article class="legalArticle" data-lovdata-URL="NL/lov/1951-07-06-4/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Norges Krigsskaderåd skal overvåke og samordne landets beredskap når det gjelder krigsskader og krigsskadeerstatning og påse at offentlige og private krigsskadeinstitusjoner fyller sin oppgave på best mulig måte. Herunder påligger det særlig rådet:<ol class="defaultList" type="a"><li data-name="a." value="1"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">å være rådgiver for Staten og offentlige og private krigsskadeinstitusjoner i spørsmål om krigsskade og krigsskadeerstatning;</article></article></li><li data-name="b." value="2"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">å fremme forslag om slike tiltak som rådet anser påkrevd til avverging og avhjelp av skader og tap som følge av krig og krigsforhold;</article></article></li><li data-name="c." value="3"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">å føre tilsyn med offentlige og private krigsskadeinstitusjoner, og</article></article></li><li data-name="d." value="4"><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">å avgjøre anke over avgjørelser av krigsskadeinstitusjoner i den utstrekning det blir bestemt at de kan innbringes for rådet.</article></article></li></ol></article></article><article class="legalArticle" data-lovdata-URL="NL/lov/1951-07-06-4/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Krigsskaderådet oppnevnes av Kongen og skal ha så mange medlemmer og varamenn som han til enhver tid bestemmer. Kongen bestemmer hvem som skal være formann og varaformann i rådet.</article><article class="legalP" id="paragraf-2-ledd-2">Blant rådets medlemmer oppnevner Kongen et arbeidsutvalg på minst 3 og høyst 5 medlemmer, deriblant rådets formann. Arbeidsutvalget utøver rådets funksjoner når dette ikke er samlet.</article><article class="legalP" id="paragraf-2-ledd-3">Minst 2 medlemmer av rådet og minst 1 medlem av arbeidsutvalget skal fylle vilkårene for å være høyesterettsdommer.</article><article class="legalP" id="paragraf-2-ledd-4">Kongen kan blant rådets medlemmer oppnevne ett eller flere klageutvalg som avgjør klagesaker som er innbrakt for Rådet, jfr. <a href="lov/1951-07-06-4/§1">§ 1</a>, litr. d.</article><article class="legalP" id="paragraf-2-ledd-5">For medlemmene av klageutvalgene kan oppnevnes varamenn. Kongen kan gi nærmere regler om utvalgenes sammensetning og virksomhet.</article><article class="legalP" id="paragraf-2-ledd-6">Medlemmenes funksjonstid og deres godtgjørelse fastsettes av Kongen.</article><article class="legalP" id="paragraf-2-ledd-7">Kongen kan bestemme at Krigsskaderådet midlertidig skal tre ut av funksjon hvis han finner at forholdene ikke lenger krever at det er i virksomhet. Når Krigsskaderådet ikke er i funksjon, bestemmer departementet hvem som skal utføre de oppgaver rådet er tillagt, herunder også oppgaver som rådets arbeidsutvalg er tillagt etter <a href="lov/1953-07-17-2">lov av 17. juli 1953 nr. 2</a> om erstatning for krigsskade på eiendom og interesse.</article><article class="changesToParent">Endret ved lover 17 juli 1953 nr. 3, <a href="lov/1988-12-23-109">23 des 1988 nr. 109</a>, <a href="lov/2018-12-20-98">20 des 2018 nr. 98</a> (ikr. 1 jan 2019).</article></article><article class="legalArticle" data-lovdata-URL="NL/lov/1951-07-06-4/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Krigsskaderådet holder møte så ofte formannen finner det nødvendig og når minst tre av medlemmene eller departementet krever det. Rådet er vedtaksført når minst halvparten av medlemmene er til stede.</article><article class="legalP" id="paragraf-3-ledd-2">Arbeidsutvalget er vedtaksført når minst 3 medlemmer er til stede.</article></article><article class="legalArticle" data-lovdata-URL="NL/lov/1951-07-06-4/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Offentlige og private krigsskadeinstitusjoner som er i virksomhet her i landet skal innen 3 måneder etter regnskapsårets utløp sende Krigsskaderådet årsregnskap og melding om sin virksomhet. For øvrig kan rådet kreve de opplysninger fra krigsskadeinstitusjoner, vanlige trygdelag og offentlige myndigheter og institusjoner som det anser påkrevd for løsningen av sine oppgaver.</article><article class="legalP" id="paragraf-4-ledd-2">Får rådet opplysninger om drifts- eller forretningshemmeligheter eller andre forhold som ikke er alminnelig kjent, plikter medlemmene og i tilfelle rådets personale, med de begrensninger som følger av deres gjøremål etter loven, å bevare taushet om det opplyste.</article></article><article class="legalArticle" data-lovdata-URL="NL/lov/1951-07-06-4/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Krigsskaderådet skal en gang om året gi melding til Kongen om sin virksomhet.</article><article class="changesToParent">Endret ved <a href="lov/1986-07-11-51">lov 11 juli 1986 nr. 51</a>.</article></article><article class="legalArticle" data-lovdata-URL="NL/lov/1951-07-06-4/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Kongen fastsetter instruks for Krigsskaderådet og arbeidsutvalget og gir nærmere regler om deres virksomhet.</article><article class="legalP" id="paragraf-6-ledd-2">Hvilke innretninger som er å anse som krigsskadeinstitusjoner i forhold til bestemmelsene i denne lov, fastsettes av Kongen.</article></article><article class="legalArticle" data-lovdata-URL="NL/lov/1951-07-06-4/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">For krigsskadeinstitusjoner som er under avvikling når denne lov trer i kraft, gjelder – – –.</article></article><article class="legalArticle" data-lovdata-URL="NL/lov/1951-07-06-4/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" id="paragraf-8-ledd-1">Denne lov trer i kraft straks.</article></article></main></body></html>