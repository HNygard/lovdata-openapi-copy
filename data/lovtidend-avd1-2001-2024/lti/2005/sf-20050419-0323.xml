<!DOCTYPE html><html lang="no"><head><title>Forskrift om endring i forskrift om valg til Stortinget, fylkesting og kommunestyrer (valgforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-04-19-323</dd><dt class="dokid">DokumentID</dt><dd class="dokid">LTI/forskrift/2005-04-19-323</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 6 s 775</dd><dt class="dateInForce">I kraft fra</dt><dd class="dateInForce">2005-04-19</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-01-02-5</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2002-06-28-57/§5-8</li><li>lov/2002-06-28-57/§6-9</li><li>lov/2002-06-28-57/§7-3</li><li>lov/2002-06-28-57/§9-10</li></ul></dd><dt class="dateOfPublication">Kunngjort</dt><dd class="dateOfPublication">2005-04-19</dd><dt class="journalNumber">Journalnummer</dt><dd class="journalNumber">2005-0307</dd><dt class="titleShort">Korttittel</dt><dd class="titleShort">Forskrift om endring i valgforskriften</dd><dt class="title">Tittel</dt><dd class="title">Forskrift om endring i forskrift om valg til Stortinget, fylkesting og kommunestyrer (valgforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Kommunal- og regionaldepartementet 19. april 2005 med hjemmel i lov 28. juni 2002 nr. 57 om valg til Stortinget, fylkesting og kommunestyrer (valgloven) § 5-8, § 6-9, § 7-3 og § 9-10.</dd><dt class="refid">RefID</dt><dd class="refid">forskrift/2005-04-19-323</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om valg til Stortinget, fylkesting og kommunestyrer (valgforskriften).<ul class="tocSubUl"><li>I<ul class="tocSubUl"><li>§ 5. Opplysninger som skal registreres i Partiregisteret. Offentlighet</li><li>§ 6. Partiets utøvende organ – melding om endringer</li><li>§ 7. Underretning om registrerte endringer</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-04-19-323" id="dokument"><h1>Forskrift om endring i forskrift om valg til Stortinget, fylkesting og kommunestyrer (valgforskriften).</h1><section class="section" data-name="kapI" id="kapittel-1" data-lovdata-URL="LTI/forskrift/2005-04-19-323/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 2. januar 2003 nr. 5 om valg til Stortinget, fylkesting og kommunestyrer (valgforskriften) gjøres følgende endringer:</article> <article class="defaultP" margin-top="true">§ 5, § 6 og § 7 skal lyde:</article><article class="futureLegalArticle" data-name="§5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Opplysninger som skal registreres i Partiregisteret. Offentlighet</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Partiregisteret skal inneholde opplysninger om partiets navn, organisasjonsnummer, adresse og kontaktperson registrert i Enhetsregisteret samt hvem som er medlemmer av partiets utøvende organ. For personer som registreres som medlem av det utøvende organ og kontaktperson, skal registeret inneholde opplysning om navn, bostedsadresse og fødselsnummer eller D-nummer.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Alle opplysninger i Partiregisteret er offentlige med unntak av opplysninger om fødselsnummer og D-nummer og bostedsadressene til medlemmene av partiets utøvende organ.</article></article><article class="futureLegalArticle" data-name="§6" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Partiets utøvende organ – melding om endringer</span></span><article class="legalP" id="kapittel-1-foreslåttparagraf-2-ledd-1">Når det skjer endringer i sammensetningen av partiets utøvende organ, skal det sendes melding om dette til registerfører. Som dokumentasjon skal det skal legges ved protokoll fra det møtet der valg av nytt utøvende organ ble avholdt.</article></article><article class="futureLegalArticle" data-name="§7" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Underretning om registrerte endringer</span></span><article class="legalP" id="kapittel-1-foreslåttparagraf-3-ledd-1">Innsender skal ha underretning om opplysninger som registreres på enheten i Partiregisteret. Underretning om vedtak knyttet til partiets navn eller endringer i sammensetningen av partiets utøvende organ skal også sendes til dem som var registrert som medlemmer av partiets utøvende organ på det tidspunkt søknad eller melding om endring ble journalført hos registerfører.</article></article> <article class="defaultP" margin-top="true">§ 8 første ledd skal lyde:</article><article class="numberedLegalP" data-numerator="1" id="kapittel-1-nummer-1">(1) Innen 15. oktober i året før valgåret skal registerfører sende melding til partiene og informere om hvilke opplysninger som står registrert om partiet i Partiregisteret. Partiene skal samtidig underrettes om at fristen for å melde inn nye opplysninger om sammensetningen av partiets utøvende organ med virkning for valget, er 2. januar i valgåret. Melding om endringer i partiets utøvende organ som mottas etter 2. januar i valgåret, kan legges til grunn for oppdatering av Partiregisteret med virkning for valget, dersom klagefristen etter valgloven § 5-7 er utløpt innen 31. mars og vedtaket ikke er påklaget.</article> <article class="defaultP" margin-top="true">§ 16 skal lyde:</article><article class="legalP" id="kapittel-1-ledd-2">Dersom det er uklart hvem som har rett til å representere et registrert politisk parti på lokalt nivå og til å stille liste, skal valgmyndighetene innhente og legge til grunn uttalelse fra partiets utøvende organ, jf. valgloven § 5-2 (2) bokstav b.</article> <article class="defaultP" margin-top="true">§ 19 niende ledd skal lyde:</article><article class="numberedLegalP" data-numerator="9" id="kapittel-1-nummer-2">(9) På stemmesedler til stortingsvalg skal det trykkes en kolonne med ruter til bruk for å endre rekkefølgen på kandidatene. Kolonnen skal plasseres til venstre for kandidatnavnene og ha overskriften «Nr.» Til høyre for kandidatnavnene skal det trykkes en kolonne til bruk for å stryke kandidatnavn. Kolonnen skal ha overskriften «Stryk». I veiledningen skal det fremgå a) hvordan velgeren endrer rekkefølgen på kandidatene og b) at dersom velgeren ønsker å stryke ett eller flere kandidatnavn, så må det skje ved å sette et merke i ruten til høyre for kandidatnavnet(ene).</article> <article class="defaultP" margin-top="true">§ 32 tredje ledd skal lyde:</article><article class="numberedLegalP" data-numerator="3" id="kapittel-1-nummer-3">(3) Velgeren bretter selv sammen stemmeseddelen, eventuelt med assistanse i henhold til valgloven § 9-5 (5), og legger den i urnen etter at den er stemplet av en av stemmemottakerne. Stemmemottakerne bringer deretter urnen inn i valglokalet. Stemmemottakerne må ikke ta tilbake noen av de utleverte stemmesedlene.</article></section><section class="section" data-name="kapII" id="kapittel-2" data-lovdata-URL="LTI/forskrift/2005-04-19-323/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>