<!DOCTYPE html><html lang="no"><head><title>Forskrift om endring i forskrift om legemidler (legemiddelforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-10-06-1189</dd><dt class="dokid">DokumentID</dt><dd class="dokid">LTI/forskrift/2005-10-06-1189</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 12 s 1918</dd><dt class="dateInForce">I kraft fra</dt><dd class="dateInForce">2005-11-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-12-22-1559</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-12-04-132/§8</li><li>forskrift/1995-06-08-521</li></ul></dd><dt class="dateOfPublication">Kunngjort</dt><dd class="dateOfPublication">2005-10-14</dd><dt class="journalNumber">Journalnummer</dt><dd class="journalNumber">2005-0947</dd><dt class="titleShort">Korttittel</dt><dd class="titleShort">Endr. i legemiddelforskriften</dd><dt class="title">Tittel</dt><dd class="title">Forskrift om endring i forskrift om legemidler (legemiddelforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Helse- og omsorgsdepartementet 6. oktober 2005 med hjemmel i lov 4. desember 1992 nr. 132 om legemidler m.v. (legemiddelloven) § 8 og delegeringsvedtak 8. juni 1995 nr. 521. Jf. EØS-avtalen vedlegg II kap. XIII nr. 15q (direktiv 2001/83/EF).</dd><dt class="refid">RefID</dt><dd class="refid">forskrift/2005-10-06-1189</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om legemidler (legemiddelforskriften).<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-10-06-1189" id="dokument"><h1>Forskrift om endring i forskrift om legemidler (legemiddelforskriften).</h1><section class="section" data-name="kapI" id="kapittel-1" data-lovdata-URL="LTI/forskrift/2005-10-06-1189/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. desember 1999 nr. 1559 om legemidler (legemiddelforskriften) gjøres følgende endring:</article> <article class="defaultP" margin-top="true">§ 4-8 skal lyde:</article><article class="legalP" id="kapittel-1-ledd-2">Toksikologisk, farmakologisk og klinisk dokumentasjon, jf. § 4-5 første ledd bokstavene c og d, kreves ikke hvis søkeren kan dokumentere enten:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">at legemidlet i det alt vesentlige tilsvarer et legemiddel med norsk markedsføringstillatelse og innehaveren av markedsføringstillatelsen for legemidlet det refereres til har samtykket i at den farmakologiske, toksikologiske og kliniske dokumentasjon for legemidlet brukes ved behandlingen av den aktuelle søknaden eller</article></article></li><li data-li-identifier="b)" data-name="b)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">at det ved detaljert henvisning til offentliggjort faglitteratur, fremlagt i samsvar med kravene i § 4-4 til § 4-6, kan dokumenteres at legemidlets innholdsstoffer har en veletablert medisinsk bruk, har anerkjent virkning og er tilstrekkelig sikre eller</article></article></li><li data-li-identifier="c)" data-name="c)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">at legemidlet i det alt vesentlige tilsvarer et legemiddel som har hatt markedsføringstillatelse i EØS-området i samsvar med gjeldende rett i minst seks år og har markedsføringstillatelse i Norge. Dette tidsrommet utvides til ti år for legemiddel godkjent etter § 7-2. Er søknad om markedsføringstillatelse første gang innsendt innen EØS-området etter 30. oktober 2005, skal perioden på seks år i første punktum forlenges til ti år.</article></article></li></ul></article><article class="legalP" id="kapittel-1-ledd-3">Første ledd begrenser ikke plikten til å fremlegge resultater av relevante farmakologiske, toksikologiske og/eller kliniske undersøkelser av legemidlet når det skal ha en annen terapeutisk bruk eller skal tilføres på andre måter eller i andre doser.</article><article class="legalP" id="kapittel-1-ledd-4">For nye legemidler med kjente innholdsstoffer som hittil ikke har vært kombinert for terapeutiske formål, skal det legges fram resultater av farmakologiske, toksikologiske og kliniske undersøkelser av den nye kombinasjonen, men ikke av hver enkelt bestanddel.</article></section><section class="section" data-name="kapII" id="kapittel-2" data-lovdata-URL="LTI/forskrift/2005-10-06-1189/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft 1. november 2005.</article></section></main></body></html>