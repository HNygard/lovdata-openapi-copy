<!DOCTYPE html><html lang="no"><head><title>Forskrift om eksamen for Betanien diakonale høgskole.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-11-24-1370</dd><dt class="dokid">DokumentID</dt><dd class="dokid">LTI/forskrift/2005-11-24-1370</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 14 s 2189</dd><dt class="dateInForce">I kraft fra</dt><dd class="dateInForce">2006-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-9</li></ul></dd><dt class="dateOfPublication">Kunngjort</dt><dd class="dateOfPublication">2005-12-08</dd><dt class="journalNumber">Journalnummer</dt><dd class="journalNumber">2005-1065</dd><dt class="titleShort">Korttittel</dt><dd class="titleShort">Forskrift om eksamen for Betanien diakonhøgskole</dd><dt class="title">Tittel</dt><dd class="title">Forskrift om eksamen for Betanien diakonale høgskole.</dd><dt class="miscInformation">Annet om dokumentet</dt><dd class="miscInformation">Fastsatt av styret for Betanien diakonale høgskole 24. november 2005 med hjemmel i lov 1. april 2005 nr. 15 om universiteter og høyskoler § 3-9 nr. 7.</dd><dt class="refid">RefID</dt><dd class="refid">forskrift/2005-11-24-1370</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om eksamen for Betanien diakonale høgskole.<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Studierett og rett til å gå opp til eksamen</li><li>§ 4. Oppmelding til og trekk fra eksamen</li><li>§ 5. Eksamen under særlige vilkår</li><li>§ 6. Bruk av hjelpemidler ved eksamen med tilsyn</li><li>§ 7. Fusk og forsøk på fusk</li><li>§ 8. Vurderingsuttrykk/karakter</li><li>§ 9. Sensur</li><li>§ 10. Begrunnelse for og klage over karakterfastsetting</li><li>§ 11. Godkjenning av tidligere eksamen, fritak for eksamen</li><li>§ 12. Vitnemål</li><li>§ 13. Utfyllende bestemmelser til eksamensforskriften</li><li>§ 14. Ikrafttredelse.</li></ul></li></ul></dd></dl></header><main class="documentBody" data-lovdata-URL="LTI/forskrift/2005-11-24-1370" id="dokument"><h1>Forskrift om eksamen for Betanien diakonale høgskole.</h1><article class="legalArticle" data-lovdata-URL="LTI/forskrift/2005-11-24-1370/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for alle studenter ved Betanien diakonale høgskole. Bestemmelser om eksamen og sensur, fastsatt av departementet i nasjonale rammeplaner for et studium, skal i tilfelle konflikt gå foran denne forskriften.</article></article><article class="legalArticle" data-lovdata-URL="LTI/forskrift/2005-11-24-1370/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I forskriften gjelder følgende definisjoner: <table><tbody><tr><td data-text-align="left" data-vertical-align="top"><i>Student</i></td><td data-text-align="left" data-vertical-align="top">Som student regnes den som er tatt opp til studier ved høgskolen i henhold til lov om universiteter og høyskoler § 3-6 og § 3-7, og har betalt semesteravgift, jf. lov om studentsamskipnader § 12.</td></tr><tr><td data-text-align="left" data-vertical-align="top"><i>Privatist</i></td><td data-text-align="left" data-vertical-align="top">Som privatist regnes den som fremstiller seg til eksamen ved høgskolen etter lov om universiteter og høyskoler § 3-10, uten å være tatt opp som student.</td></tr><tr><td data-text-align="left" data-vertical-align="top"><i>Rammeplan</i></td><td data-text-align="left" data-vertical-align="top">Rammeplan er betegnelsen for en nasjonal plan som beskriver mål, innhold og organisering i enkelte yrkesrettede utdanninger. Rammeplanene fastsettes av departementet, jf. lov om universiteter og høyskoler § 3-2 nr. 2.</td></tr><tr><td data-text-align="left" data-vertical-align="top"><i>Fagplan</i></td><td data-text-align="left" data-vertical-align="top">Fagplan brukes som betegnelse for en plan som gir en nærmere beskrivelse av mål, innhold, vurdering og organisering av studier som er regulert av nasjonale rammeplaner.</td></tr><tr><td data-text-align="left" data-vertical-align="top"><i>Fag/kurs/modul</i></td><td data-text-align="left" data-vertical-align="top">Beskrivelse som gis av innhold, omfang, mål, vurderingsformer o.l. av et fag, emne eller kurs, som inngår på vitnemål eller karakterutskrift.</td></tr><tr><td data-text-align="left" data-vertical-align="top"><i>Studieplan</i></td><td data-text-align="left" data-vertical-align="top">Plan for det faglige innholdet i studier som ikke er regulert av rammeplan.</td></tr><tr><td data-text-align="left" data-vertical-align="top"><i>Studiepoeng</i></td><td data-text-align="left" data-vertical-align="top">Omfanget av et fag, emne eller kurs i høgskolens fag- og studieplaner måles i studiepoeng. 60 studiepoeng tilsvarer ett fullt studieår for heltidsstudenter.</td></tr><tr><td data-text-align="left" data-vertical-align="top"><i>Eksamen</i></td><td data-text-align="left" data-vertical-align="top">Eksamen er skriftlig, muntlig eller praktisk prøving av kunnskaper og ferdigheter der resultatet inngår på vitnemålet eller regnes inn i en karakter på vitnemålet eller endelig karakterutskrift.</td></tr></tbody></table></article> <article class="defaultP" margin-top="true"><i>Ordinær eksamen</i></article><article class="legalP" id="paragraf-2-ledd-2">Den første eksamen som holdes i et fag for et studentkull eller en gruppe studenter.</article> <article class="defaultP" margin-top="true"><i>Utsatt eksamen</i></article><article class="legalP" id="paragraf-2-ledd-3">Eksamen som arrangeres for studenter som har vært sykemeldte eller hatt annet gyldig fravær ved ordinær eksamen. Ved utsatt eksamen gjelder pensum for den siste ordinære eksamen.</article> <article class="defaultP" margin-top="true"><i>Ny eksamen</i></article><article class="legalP" id="paragraf-2-ledd-4">Eksamen som arrangeres for studenter som ikke har bestått ordinær eksamen. Ved ny eksamen gjelder pensum for den siste ordinære eksamen.</article> <article class="defaultP" margin-top="true"><i>Eksamensformer</i></article><article class="legalP" id="paragraf-2-ledd-5">Som eksamen kan regnes:<ul class="defaultList"><li data-li-identifier="-" data-name="-"><article class="listArticle" id="paragraf-2-ledd-5-punkt-1"><article class="legalP" id="paragraf-2-ledd-5-punkt-1-ledd-1"><i>Skriftlig</i> og/eller <i>muntlig</i> prøve i et fag, emne eller kurs</article></article></li><li data-li-identifier="-" data-name="-"><article class="listArticle" id="paragraf-2-ledd-5-punkt-2"><article class="legalP" id="paragraf-2-ledd-5-punkt-2-ledd-1">Praktiske prøver og arbeider</article></article></li><li data-li-identifier="-" data-name="-"><article class="listArticle" id="paragraf-2-ledd-5-punkt-3"><article class="legalP" id="paragraf-2-ledd-5-punkt-3-ledd-1">Vurdering av veiledet praksis</article></article></li><li data-li-identifier="-" data-name="-"><article class="listArticle" id="paragraf-2-ledd-5-punkt-4"><article class="legalP" id="paragraf-2-ledd-5-punkt-4-ledd-1">Framvisninger og framføringer</article></article></li><li data-li-identifier="-" data-name="-"><article class="listArticle" id="paragraf-2-ledd-5-punkt-5"><article class="legalP" id="paragraf-2-ledd-5-punkt-5-ledd-1">Mappevurdering – vurdering av en samling med arbeider som er produsert over en gitt periode. Nærmere forklaring skal være gitt i fagplan.</article></article></li><li data-li-identifier="-" data-name="-"><article class="listArticle" id="paragraf-2-ledd-5-punkt-6"><article class="legalP" id="paragraf-2-ledd-5-punkt-6-ledd-1">Bedømmelse av utført laboratoriearbeid, prosjektarbeid, praksisrapport, seminararbeid, rapporter</article></article></li><li data-li-identifier="-" data-name="-"><article class="listArticle" id="paragraf-2-ledd-5-punkt-7"><article class="legalP" id="paragraf-2-ledd-5-punkt-7-ledd-1">Annen dokumentasjon som inngår i sluttevalueringen for et fag, emne, kurs og/eller som gir grunnlag for fastsettelse av selvstendig karakter på vitnemål eller karakterutskrift.</article></article></li></ul></article><article class="legalP" id="paragraf-2-ledd-6">Med <i>skriftlig</i> menes individuell, skriftlig prøving av kunnskaper i et fag eller deler av fag, der eksamen finner sted under tilsyn i anvist lokale, eller hjemmeeksamen i gruppe eller individuelt.</article><article class="legalP" id="paragraf-2-ledd-7">Med <i>muntlig</i> menes muntlig, individuell prøving av kunnskaper og ferdigheter.</article></article><article class="legalArticle" data-lovdata-URL="LTI/forskrift/2005-11-24-1370/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Studierett og rett til å gå opp til eksamen</span></h2><ul class="defaultList"><li data-li-identifier="1." data-name="1."><article class="listArticle" id="paragraf-3-punkt-1"><article class="legalP" id="paragraf-3-punkt-1-ledd-1">Studenter som er tatt opp til et studium ved høgskolen og som har betalt semesteravgift, har rett til å gå opp til de eksamener og prøver som inngår i studiet eller faget. Studierett forutsetter at studenten betaler semesteravgift hvert semester. Den som ikke betaler slik avgift, nektes adgang til eksamen, jf. lov om studentsamskipnader § 12.</article></article></li><li data-li-identifier="2." data-name="2."><article class="listArticle" id="paragraf-3-punkt-2"><article class="legalP" id="paragraf-3-punkt-2-ledd-1">Privatister som oppfyller de generelle og eventuelt spesielle opptakskrav og andre krav for å gå opp til eksamen, har rett til å gå opp til eksamen etter nærmere regler. Høgskolen avgjør om vilkår for å avlegge eksamen er innfridd. Styret kan bestemme at eksamenskandidater som ikke er tatt opp til et studium ved høgskolen, skal betale vederlag som dekker institusjonens merutgifter ved å avholde eksamen for denne gruppen, jf. lov om universitet og høyskoler § 3-10.</article></article></li><li data-li-identifier="3." data-name="3."><article class="listArticle" id="paragraf-3-punkt-3"><article class="legalP" id="paragraf-3-punkt-3-ledd-1">Høgskolen kan fastsette særskilte arbeidskrav, krav om bestemte eksamener eller prøver, eller krav om obligatorisk undervisning og praksis som må være fullført før eksamen i bestemte fag kan avlegges. Opplysninger om dette tas inn i fag-/studieplan og fag- og kursbeskrivelser.</article></article></li><li data-li-identifier="4." data-name="4."><article class="listArticle" id="paragraf-3-punkt-4"><article class="legalP" id="paragraf-3-punkt-4-ledd-1">En student kan ikke framstille seg til eksamen ved høgskolen i samme fag/emne mer enn tre ganger. En student anses for å ha framstilt seg til eksamen dersom han/hun trekker seg etter avmeldingsfristens utløp, ikke møter på eksamen, ikke leverer besvarelse, eller møter på eksamen og trekker seg under eksamen. Etter søknad til styret, kan en student i spesielle tilfeller få avlegge eksamen for fjerde gang.</article></article></li><li data-li-identifier="5." data-name="5."><article class="listArticle" id="paragraf-3-punkt-5"><article class="legalP" id="paragraf-3-punkt-5-ledd-1">Når en student har avlagt eksamen på nytt, gjelder den beste karakteren.</article></article></li><li data-li-identifier="6." data-name="6."><article class="listArticle" id="paragraf-3-punkt-6"><article class="legalP" id="paragraf-3-punkt-6-ledd-1">For ikke bestått praksis gis det adgang til å ta praksisperioden en gang til, med mindre annet er bestemt i rammeplan. Dersom studenten får vurdert samme praksisperiode til ikke bestått to ganger, må studiet avbrytes. Hvis det foreligger særskilte grunner, kan studenten søke styret for høgskolen om å få tilrettelagt en tredje periode.</article></article></li><li data-li-identifier="7." data-name="7."><article class="listArticle" id="paragraf-3-punkt-7"><article class="legalP" id="paragraf-3-punkt-7-ledd-1">Det kan innvilges permisjon i inntil to år. Det skal i forbindelse med søknad om permisjon gjøres avtale om videre studieprogresjon. For svangerskapspermisjon vises det til lov om universiteter og høyskoler § 4-5. En student som har fødselspermisjon, vil ha rett til å fullføre sine studier på tilsvarende nivå som før permisjonen.</article></article></li><li data-li-identifier="8." data-name="8."><article class="listArticle" id="paragraf-3-punkt-8"><article class="legalP" id="paragraf-3-punkt-8-ledd-1">En student som ikke har avlagt eksamen i løpet av de siste to studieår, mister studieretten dersom det ikke er søkt skriftlig om permisjon som nevnt over, og må eventuelt søke nytt opptak til studiet, med mindre annet er bestemt i forskrift.</article></article></li></ul></article><article class="legalArticle" data-lovdata-URL="LTI/forskrift/2005-11-24-1370/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Oppmelding til og trekk fra eksamen</span></h2><ul class="defaultList"><li data-li-identifier="1." data-name="1."><article class="listArticle" id="paragraf-4-punkt-1"><article class="legalP" id="paragraf-4-punkt-1-ledd-1">Oppmelding til eksamen skal skje senest innen 14 dager før eksamen finner sted, hvis ikke høgskolen har fastsatt andre frister.</article></article></li><li data-li-identifier="2." data-name="2."><article class="listArticle" id="paragraf-4-punkt-2"><article class="legalP" id="paragraf-4-punkt-2-ledd-1">Studenten blir automatisk oppmeldt til ordinær eksamen.</article></article></li><li data-li-identifier="3." data-name="3."><article class="listArticle" id="paragraf-4-punkt-3"><article class="legalP" id="paragraf-4-punkt-3-ledd-1">Studenten må selv melde seg opp til utsatt og ny eksamen. Den enkelte student er ansvarlig for at han/hun er oppmeldt til eksamen innen de angitte frister. Høgskolen kan i særlige tilfeller etter søknad fravike oppmeldingsfristene. Dispensasjon kan gis i de tilfelle der en student har vært syk eller det er andre uforutsette hindringer som har gjort det umulig for studenten å melde seg innen fristen, og dette blir dokumentert. Oppmelding gjøres skriftlig eller elektronisk til studieadministrasjon.</article></article></li><li data-li-identifier="4." data-name="4."><article class="listArticle" id="paragraf-4-punkt-4"><article class="legalP" id="paragraf-4-punkt-4-ledd-1">En student har anledning til å trekke seg fra eksamen. Skriftlig avmelding skal være høgskolen i hende senest 2 uker før eksamensdagen. Studenten kan da ikke framstille seg til ny eksamen før ved neste ordinære eksamen.</article></article></li><li data-li-identifier="5." data-name="5."><article class="listArticle" id="paragraf-4-punkt-5"><article class="legalP" id="paragraf-4-punkt-5-ledd-1">En student som avbryter skoleeksamen etter at eksamen er begynt, skal melde dette skriftlig til vakten. En student anses for å ha strøket når studenten avbryter eksamen uten at avbrytelsen skyldes sykdom.</article></article></li><li data-li-identifier="6." data-name="6."><article class="listArticle" id="paragraf-4-punkt-6"><article class="legalP" id="paragraf-4-punkt-6-ledd-1">Ved uteblivelse eller trekk fra eksamen som skyldes sykdom eller andre forhold som studenten ikke rår over, må legeattest eller annen dokumentasjon være innlevert til høgskolen senest 48 timer etter eksamensstart. Studenter som trekker seg etter angitt frist og som ikke har gyldig grunn, regnes for å ha fremstilt seg til eksamen. Godkjent forfallsgrunn gir rett til utsatt eksamen.</article></article></li><li data-li-identifier="7." data-name="7."><article class="listArticle" id="paragraf-4-punkt-7"><article class="legalP" id="paragraf-4-punkt-7-ledd-1">Legeattesten skal inneholde opplysninger om hvilket tidsrom den gjelder for. Det skal framgå av attesten at sykdommen er vurdert i forhold til kandidatens mulighet til å gjennomføre eksamen.</article></article></li><li data-li-identifier="8." data-name="8."><article class="listArticle" id="paragraf-4-punkt-8"><article class="legalP" id="paragraf-4-punkt-8-ledd-1">Studenten kan få innvilget utsettelse på gjennomføring av studiekrav (omfatter ikke eksamen under tilsyn) etter søknad på standardskjema til modulansvarlig, jf. § 4-6 gyldig grunn.</article></article></li><li data-li-identifier="9." data-name="9."><article class="listArticle" id="paragraf-4-punkt-9"><article class="legalP" id="paragraf-4-punkt-9-ledd-1">Studenter som ønsker å forbedre karakter, kan kun melde seg opp til neste ordinære eksamen.</article></article></li><li data-li-identifier="10." data-name="10."><article class="listArticle" id="paragraf-4-punkt-10"><article class="legalP" id="paragraf-4-punkt-10-ledd-1">En student som har levert besvarelse, kan ikke unndra seg sensur.</article></article></li></ul></article><article class="legalArticle" data-lovdata-URL="LTI/forskrift/2005-11-24-1370/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Eksamen under særlige vilkår</span></h2><ul class="defaultList"><li data-li-identifier="1." data-name="1."><article class="listArticle" id="paragraf-5-punkt-1"><article class="legalP" id="paragraf-5-punkt-1-ledd-1">Studenter som av medisinske eller andre grunner har behov for spesiell tilrettelegging ved den praktiske gjennomføringen av eksamen, må framsette søknad om dette seinest 6 uker før eksamen. Dersom det oppstår akutte behov, kan det gjøres unntak fra søknadsfristen. Søknaden må inneholde dokumentasjon fra sakkyndig instans (f.eks. lege, logoped, psykolog) og beskrivelse av behovet for særordning i eksamenssituasjonen. Det skal normalt søkes for hver eksamensperiode, men dersom grunnlaget for særordningen er av permanent karakter, kan det gjøres unntak for dette.</article></article></li><li data-li-identifier="2." data-name="2."><article class="listArticle" id="paragraf-5-punkt-2"><article class="legalP" id="paragraf-5-punkt-2-ledd-1">Særordninger kan være spesiell fysisk tilrettelegging, bruk av særskilte hjelpemidler og/eller utvidet tid til eksamen, eller i spesielle tilfeller alternativ eksamensform. (Særordninger kan f.eks. være eget eksamenslokale, bruk av PC, skrivehjelp, muntlig eksamen i stedet for skriftlig, høytlesing av oppgaven, høytlesing av besvarelsen for korrektur, innlesing av besvarelsen på kassett, spesialstol, spesialbord, ekstra pauser med mulighet for å hvile, ammepauser.)</article></article></li><li data-li-identifier="3." data-name="3."><article class="listArticle" id="paragraf-5-punkt-3"><article class="legalP" id="paragraf-5-punkt-3-ledd-1">Ved skriftlig eksamen med tilsyn kan det gis utvidet tid med inntil 25% av normal eksamenstid, maksimalt 1 time. Eksamen uten tilsyn vurderes særskilt, dog maksimalt 48 timer tillegg i tid, inklusive lørdag og søndag.</article></article></li><li data-li-identifier="4." data-name="4."><article class="listArticle" id="paragraf-5-punkt-4"><article class="legalP" id="paragraf-5-punkt-4-ledd-1">Studenter med annet morsmål enn norsk, som har kvalifisert seg til opptak ved å tilfredsstille et av norskkravene til fremmedspråklige søkere, gis ikke utvidet eksamenstid grunnet språkvansker alene.</article></article></li><li data-li-identifier="5." data-name="5."><article class="listArticle" id="paragraf-5-punkt-5"><article class="legalP" id="paragraf-5-punkt-5-ledd-1">Studenter med dysleksi eller andre lese-/skrivevansker, eller studenter med annet morsmål enn norsk, kan etter eget ønske få lagt ved eksamensbesvarelsen en anonymisert attest som stadfester dette.</article></article></li><li data-li-identifier="6." data-name="6."><article class="listArticle" id="paragraf-5-punkt-6"><article class="legalP" id="paragraf-5-punkt-6-ledd-1">Særordninger skal være slik at eksamensprestasjonen vurderes etter vanlige faglige kriterier.</article></article></li></ul></article><article class="legalArticle" data-lovdata-URL="LTI/forskrift/2005-11-24-1370/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Bruk av hjelpemidler ved eksamen med tilsyn</span></h2><article class="legalP" id="paragraf-6-ledd-1">Høgskolen fastsetter hvilke hjelpemidler som kan benyttes ved eksamen. Oversikt over tillatte hjelpemidler skal framgå av fag- og kursbeskrivelser og i eksamensoppgavene.</article></article><article class="legalArticle" data-lovdata-URL="LTI/forskrift/2005-11-24-1370/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Fusk og forsøk på fusk</span></h2><ul class="defaultList"><li data-li-identifier="1." data-name="1."><article class="listArticle" id="paragraf-7-punkt-1"><article class="legalP" id="paragraf-7-punkt-1-ledd-1">Det anses som fusk når en student har ulovlige hjelpemidler tilgjengelig under eksamen eller på andre måter handler i strid med eksamensregelverket eller regler om kildebruk.</article></article></li><li data-li-identifier="2." data-name="2."><article class="listArticle" id="paragraf-7-punkt-2"><article class="legalP" id="paragraf-7-punkt-2-ledd-1">Dersom det under avleggelse av eksamen med tilsyn oppstår situasjoner som gjør at en student kan mistenkes for fusk, skal studenten straks gjøres oppmerksom på at forholdet vil bli rapportert til administrasjonen for videre forføyning. Studenten gis da mulighet til å velge om han/hun vil avbryte eller fortsette eksamen. Det samme gjelder for studenter som har medvirket til fusk hos andre.</article></article></li><li data-li-identifier="3." data-name="3."><article class="listArticle" id="paragraf-7-punkt-3"><article class="legalP" id="paragraf-7-punkt-3-ledd-1">Dersom fusk eller forsøk på fusk oppdages under sensurering eller senere, kan eksamen annulleres, og høgskolen vil kunne vurdere bortvisning og utestenging av studenten.</article></article></li><li data-li-identifier="4." data-name="4."><article class="listArticle" id="paragraf-7-punkt-4"><article class="legalP" id="paragraf-7-punkt-4-ledd-1">Paragrafen gjelder også for annen type vurdering ved høgskolen. Konsekvenser for studenten ved fusk/forsøk på fusk fremgår av lov om universiteter og høyskoler § 4-7 og § 4-8 nr. 3.</article></article></li></ul></article><article class="legalArticle" data-lovdata-URL="LTI/forskrift/2005-11-24-1370/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Vurderingsuttrykk/karakter</span></h2><article class="legalP" id="paragraf-8-ledd-1">Bestemmelsene fremgår av lov om universiteter og høyskoler § 3-9.<ul class="defaultList"><li data-li-identifier="1." data-name="1."><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1">Karakterene fastsettes slik: <ul class="defaultList"><li data-li-identifier="a." data-name="a."><article class="listArticle" id="paragraf-8-ledd-1-punkt-1-ledd-1-punkt-1"><article class="legalP" id="paragraf-8-ledd-1-punkt-1-ledd-1-punkt-1-ledd-1">Bokstavkarakter fra A-F, der A er beste karakter og E dårligste ståkarakter, mens F gis ved stryk.</article></article></li><li data-li-identifier="b." data-name="b."><article class="listArticle" id="paragraf-8-ledd-1-punkt-1-ledd-1-punkt-2"><article class="legalP" id="paragraf-8-ledd-1-punkt-1-ledd-1-punkt-2-ledd-1">Karakteren bestått/ikke bestått.</article></article></li></ul></article></article></li><li data-li-identifier="2." data-name="2."><article class="listArticle" id="paragraf-8-ledd-1-punkt-2"><article class="legalP" id="paragraf-8-ledd-1-punkt-2-ledd-1">Styret avgjør ved hvilke eksamener det skal benyttes bestått/ikke bestått og ved hvilke eksamener det skal benyttes gradert skala.</article></article></li><li data-li-identifier="3." data-name="3."><article class="listArticle" id="paragraf-8-ledd-1-punkt-3"><article class="legalP" id="paragraf-8-ledd-1-punkt-3-ledd-1">Ved kliniske studier brukes vurderingsformen bestått/ikke bestått.</article></article></li><li data-li-identifier="4." data-name="4."><article class="listArticle" id="paragraf-8-ledd-1-punkt-4"><article class="legalP" id="paragraf-8-ledd-1-punkt-4-ledd-1">Regler for beregning av endelig karakter i et fag eller kurs som består av flere deleksamener, fastsettes av høgskolens styre, og skal fremgå av fagplan.</article></article></li></ul></article></article><article class="legalArticle" data-lovdata-URL="LTI/forskrift/2005-11-24-1370/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Sensur</span></h2><article class="legalP" id="paragraf-9-ledd-1">Bestemmelsene fremgår av lov om universiteter og høyskoler § 3-9.<ul class="defaultList"><li data-li-identifier="1." data-name="1."><article class="listArticle" id="paragraf-9-ledd-1-punkt-1"><article class="legalP" id="paragraf-9-ledd-1-punkt-1-ledd-1">Høgskolens styre oppnevner sensorer. Faglærer kan oppnevnes som intern sensor. Ekstern sensor skal ikke være ansatt ved institusjonen.</article></article></li><li data-li-identifier="2." data-name="2."><article class="listArticle" id="paragraf-9-ledd-1-punkt-2"><article class="legalP" id="paragraf-9-ledd-1-punkt-2-ledd-1">Ekstern deltakelse i vurderingen kan f.eks. være følgende: <ul class="defaultList"><li data-li-identifier="a)" data-name="a)"><article class="listArticle" id="paragraf-9-ledd-1-punkt-2-ledd-1-punkt-1"><article class="legalP" id="paragraf-9-ledd-1-punkt-2-ledd-1-punkt-1-ledd-1">Bruk av ekstern sensor for å vurdere eksamensbesvarelser i et fag for alle eller et utvalg av studentene.</article></article></li><li data-li-identifier="b)" data-name="b)"><article class="listArticle" id="paragraf-9-ledd-1-punkt-2-ledd-1-punkt-2"><article class="legalP" id="paragraf-9-ledd-1-punkt-2-ledd-1-punkt-2-ledd-1">Bruk av ekstern sensor for å kontrollere og godkjenne eksamensoppgaver og de generelle prinsipper for karakterfastsettelse i et fag.</article></article></li><li data-li-identifier="c)" data-name="c)"><article class="listArticle" id="paragraf-9-ledd-1-punkt-2-ledd-1-punkt-3"><article class="legalP" id="paragraf-9-ledd-1-punkt-2-ledd-1-punkt-3-ledd-1">Bruk av ekstern sensor for å vurdere deler av sensurarbeidet til intern sensor.</article></article></li><li data-li-identifier="d)" data-name="d)"><article class="listArticle" id="paragraf-9-ledd-1-punkt-2-ledd-1-punkt-4"><article class="legalP" id="paragraf-9-ledd-1-punkt-2-ledd-1-punkt-4-ledd-1">Bruk av ekstern sensor for å vurdere studie-/fagplaner, undervisningsopplegget og/eller vurderingsordningen.</article></article></li></ul></article></article></li><li data-li-identifier="3." data-name="3."><article class="listArticle" id="paragraf-9-ledd-1-punkt-3"><article class="legalP" id="paragraf-9-ledd-1-punkt-3-ledd-1">Høgskolen fastsetter årlig hvordan ekstern sensor skal brukes i vurderingsarbeidet. Det må sikres en variert anvendelse av de ulike måter en bruker ekstern sensor på. Ekstern sensor skal være med på å sensurere eksamensbesvarelsene for et utvalg av studentene minimum hvert 3. år i hvert studium.</article></article></li><li data-li-identifier="4." data-name="4."><article class="listArticle" id="paragraf-9-ledd-1-punkt-4"><article class="legalP" id="paragraf-9-ledd-1-punkt-4-ledd-1">Ved muntlig eksamen som eneste eksamensform og som omfatter 30 studiepoeng eller mer, skal det alltid være en ekstern sensor.</article></article></li><li data-li-identifier="5." data-name="5."><article class="listArticle" id="paragraf-9-ledd-1-punkt-5"><article class="legalP" id="paragraf-9-ledd-1-punkt-5-ledd-1">Dersom intern og ekstern sensor ikke blir enige om vurderingen av en besvarelse, skal det ved vurderingen trekkes inn en tredje sensor som skal være ekstern. Ved uenighet mellom faglærer og veileder/øvingslærer på praksisstedet ved vurdering av praksisstudier, tiltrer den faglig ansvarlige (instituttleder) som tredje sensor.</article></article></li><li data-li-identifier="6." data-name="6."><article class="listArticle" id="paragraf-9-ledd-1-punkt-6"><article class="legalP" id="paragraf-9-ledd-1-punkt-6-ledd-1">Sensur for skriftlig eksamen kunngjøres ved oppslag eller via høgskolens web-baserte studieadministrative system. Studentene er selv ansvarlige for å gjøre seg kjent med sensuren. Samtidig med kunngjøringen skal det opplyses om bestemmelsene om begrunnelse og klage i lov om universiteter og høyskoler § 5-1 og § 5-4.</article></article></li></ul></article></article><article class="legalArticle" data-lovdata-URL="LTI/forskrift/2005-11-24-1370/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Begrunnelse for og klage over karakterfastsetting</span></h2><article class="legalP" id="paragraf-10-ledd-1">Bestemmelsene fremgår av lov om universiteter og høyskoler kapittel 5.<ul class="defaultList"><li data-li-identifier="1." data-name="1."><article class="listArticle" id="paragraf-10-ledd-1-punkt-1"><article class="legalP" id="paragraf-10-ledd-1-punkt-1-ledd-1">Det er klagerett på karakterfastsettelse som etter sin art lar seg etterprøve. Klage over karakterfastsetting må framsettes skriftlig innen tre uker etter at eksamensresultatet er kunngjort.</article></article></li><li data-li-identifier="2." data-name="2."><article class="listArticle" id="paragraf-10-ledd-1-punkt-2"><article class="legalP" id="paragraf-10-ledd-1-punkt-2-ledd-1">Har studenten framsatt krav om begrunnelse for karakterfastsetting eller har klaget over formelle feil, løper klagefristen fra studenten har mottatt begrunnelse eller avgjørelse på klagen over formelle feil.</article></article></li><li data-li-identifier="3." data-name="3."><article class="listArticle" id="paragraf-10-ledd-1-punkt-3"><article class="legalP" id="paragraf-10-ledd-1-punkt-3-ledd-1">Den skriftlige klagen skal inneholde: <ul class="defaultList"><li data-li-identifier="-" data-name="-"><article class="listArticle" id="paragraf-10-ledd-1-punkt-3-ledd-1-punkt-1"><article class="legalP" id="paragraf-10-ledd-1-punkt-3-ledd-1-punkt-1-ledd-1">hvem som klager (navn, adresse og studentnummer)</article></article></li><li data-li-identifier="-" data-name="-"><article class="listArticle" id="paragraf-10-ledd-1-punkt-3-ledd-1-punkt-2"><article class="legalP" id="paragraf-10-ledd-1-punkt-3-ledd-1-punkt-2-ledd-1">det vedtak det klages over (fag, eksamensdato, karakter)</article></article></li><li data-li-identifier="-" data-name="-"><article class="listArticle" id="paragraf-10-ledd-1-punkt-3-ledd-1-punkt-3"><article class="legalP" id="paragraf-10-ledd-1-punkt-3-ledd-1-punkt-3-ledd-1">en begrunnelse for klage</article></article></li><li data-li-identifier="-" data-name="-"><article class="listArticle" id="paragraf-10-ledd-1-punkt-3-ledd-1-punkt-4"><article class="legalP" id="paragraf-10-ledd-1-punkt-3-ledd-1-punkt-4-ledd-1">dato og underskrift</article></article></li><li data-li-identifier="-" data-name="-"><article class="listArticle" id="paragraf-10-ledd-1-punkt-3-ledd-1-punkt-5"><article class="legalP" id="paragraf-10-ledd-1-punkt-3-ledd-1-punkt-5-ledd-1">signatur av alle gruppens medlemmer ved krav om klage over karakterfastsettingen på gruppeeksamen.</article></article></li></ul></article></article></li><li data-li-identifier="4." data-name="4."><article class="listArticle" id="paragraf-10-ledd-1-punkt-4"><article class="legalP" id="paragraf-10-ledd-1-punkt-4-ledd-1">Krav om begrunnelse og klage over karakterfastsettelse stiles og sendes til studieadministrasjonen. Klage over formelle feil stiles til Klagenemda ved Betanien diakonale høgskole og sendes til studieadministrasjonen.</article></article></li></ul></article></article><article class="legalArticle" data-lovdata-URL="LTI/forskrift/2005-11-24-1370/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Godkjenning av tidligere eksamen, fritak for eksamen</span></h2><article class="legalP" id="paragraf-11-ledd-1">Bestemmelsene fremgår i lov om universiteter og høyskoler § 3-4 og § 3-5.<ul class="defaultList"><li data-li-identifier="1." data-name="1."><article class="listArticle" id="paragraf-11-ledd-1-punkt-1"><article class="legalP" id="paragraf-11-ledd-1-punkt-1-ledd-1">Søknad om fritak for eksamen må framsettes skriftlig innen en måned etter oppstart av faget/kurset, og må inneholde nødvendig dokumentasjon av omfang og innhold i eksamen som ønskes godskrevet. Det gis ikke fritak for deleksamener hvor det er en avsluttende sammensatt vurdering.</article></article></li><li data-li-identifier="2." data-name="2."><article class="listArticle" id="paragraf-11-ledd-1-punkt-2"><article class="legalP" id="paragraf-11-ledd-1-punkt-2-ledd-1">Fritak for eksamen i fag/kurs må framgå på vitnemål og karakterutskrift med merknad om grunnlaget for fritaket.</article></article></li></ul></article></article><article class="legalArticle" data-lovdata-URL="LTI/forskrift/2005-11-24-1370/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Vitnemål</span></h2><article class="legalP" id="paragraf-12-ledd-1">Bestemmelsene fremgår i lov om universiteter og høyskoler § 3-11.<ul class="defaultList"><li data-li-identifier="1." data-name="1."><article class="listArticle" id="paragraf-12-ledd-1-punkt-1"><article class="legalP" id="paragraf-12-ledd-1-punkt-1-ledd-1">Studenter som fullfører en yrkesrettet utdanning eller oppnår en grad, skal få utstedt vitnemål og et vitnemålstillegg (Diploma Supplement).</article></article></li><li data-li-identifier="2." data-name="2."><article class="listArticle" id="paragraf-12-ledd-1-punkt-2"><article class="legalP" id="paragraf-12-ledd-1-punkt-2-ledd-1">Studenter som har avlagt eksamen i fag eller kurs som ikke samlet gir grunnlag for å utstede vitnemål, skal få karakterutskrift for dette.</article></article></li></ul></article></article><article class="legalArticle" data-lovdata-URL="LTI/forskrift/2005-11-24-1370/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Utfyllende bestemmelser til eksamensforskriften</span></h2><article class="legalP" id="paragraf-13-ledd-1">Høgskolestyret kan gi utfyllende retningslinjer innenfor rammen av denne forskriften.</article></article><article class="legalArticle" data-lovdata-URL="LTI/forskrift/2005-11-24-1370/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse.</span></h2><article class="legalP" id="paragraf-14-ledd-1">Denne forskrift trer i kraft fra 1. januar 2006.</article><article class="legalP" id="paragraf-14-ledd-2">Eksamensforskriften erstatter tidligere eksamensreglement fastsatt i høgskolestyret den 19. mai 2003.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Ikke kunngjort i Norsk Lovtidend.</article></footer></article></main></body></html>