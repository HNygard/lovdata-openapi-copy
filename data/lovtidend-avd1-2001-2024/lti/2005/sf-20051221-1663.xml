<!DOCTYPE html><html lang="no"><head><title>Forskrift om regulering av fisket etter norsk vårgytende sild i 2006.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-21-1663</dd><dt class="dokid">DokumentID</dt><dd class="dokid">LTI/forskrift/2005-12-21-1663</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 16 s 2631</dd><dt class="dateInForce">I kraft fra</dt><dd class="dateInForce">2006-01-01 – 2006-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§9</li><li>lov/1983-06-03-40/§11</li><li>lov/1983-06-03-40/§25</li><li>lov/1999-03-26-15/§21</li><li>forskrift/2000-02-11-99</li></ul></dd><dt class="dateOfPublication">Kunngjort</dt><dd class="dateOfPublication">2005-12-30</dd><dt class="journalNumber">Journalnummer</dt><dd class="journalNumber">2005-1396</dd><dt class="titleShort">Korttittel</dt><dd class="titleShort">Forskrift om regulering av sildefisket i 2006</dd><dt class="title">Tittel</dt><dd class="title">Forskrift om regulering av fisket etter norsk vårgytende sild i 2006.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeri- og kystdepartementet 21. desember 2005 med hjemmel i lov 3. juni 1983 nr. 40 om saltvannsfiske m.v. § 4, § 5, § 9, § 11 og § 25 og lov 26. mars 1999 nr. 15 om retten til å delta i fiske og fangst (deltakerloven) § 21, jf. delegeringsvedtak 11. februar 2000 nr. 99.</dd><dt class="refid">RefID</dt><dd class="refid">forskrift/2005-12-21-1663</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter norsk vårgytende sild i 2006.<ul class="tocSubUl"><li>Kapittel 1. Fiskeforbud og kvoter<ul class="tocSubUl"><li>§ 1. Generelt forbud</li><li>§ 2. Totalkvote</li><li>§ 3. Gruppekvote for ringnotfartøy</li><li>§ 4. Gruppekvote for trålfartøy</li><li>§ 5. Gruppekvote for fartøy i kystfartøygruppen</li><li>§ 6. Definisjoner</li></ul></li><li>Kapittel 2. Fiske i ringnotgruppen<ul class="tocSubUl"><li>§ 7. Fartøykvoter</li></ul></li><li>Kapittel 3. Fiske i trålgruppen<ul class="tocSubUl"><li>§ 8. Fartøykvoter</li><li>§ 9. Partråling</li></ul></li><li>Kapittel 4. Fiske i kystfartøygruppen<ul class="tocSubUl"><li>§ 10. Fartøykvoter</li><li>§ 11. Særskilt turkvoteregulering</li><li>§ 12. Beregning av kvote ved utskifting og ombygging</li><li>§ 13. Samfiske i forbindelse med låssetting</li><li>§ 14. Landing til førings- eller kjøperfartøy</li></ul></li><li>Kapittel 5. Stengte områder<ul class="tocSubUl"><li>§ 15. Stengte områder i Nordland</li><li>§ 16. Stengte områder i Nordland for fiske med fartøy over 27,50 meter største lengde</li><li>§ 17. Områdefastsettelser</li><li>§ 18. Fiske sør for 62° N</li></ul></li><li>Kapittel 6. Fellesbestemmelser<ul class="tocSubUl"><li>§ 19. Kvoteutnyttelse</li><li>§ 20. Midlertidig tillatelse til å benytte annet fartøy (leiefartøy)</li><li>§ 21. Overføring av fangst</li><li>§ 22. Bifangst</li><li>§ 23. Avkortning av kvote ved dumping og neddreping</li><li>§ 24. Bruk av ringnotfartøy og trålere som føringsfartøy</li><li>§ 25. Omregningsfaktorer for ombordprodusert sild</li><li>§ 26. Agnfisket</li><li>§ 27. Bemyndigelse</li></ul></li><li>Kapittel 7. Straff og ikrafttredelse<ul class="tocSubUl"><li>§ 28. Straff</li><li>§ 29. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-21-1663" id="dokument"><h1>Forskrift om regulering av fisket etter norsk vårgytende sild i 2006.</h1><section class="section" data-name="kap1" id="kapittel-1" data-lovdata-URL="LTI/forskrift/2005-12-21-1663/KAPITTEL_1"><h2>Kapittel 1. Fiskeforbud og kvoter</h2><article class="legalArticle" data-lovdata-URL="LTI/forskrift/2005-12-21-1663/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Generelt forbud</span></h3><article class="legalP" id="kapittel-1-paragraf-1-ledd-1">Det er forbudt for norske fartøy å fiske og lande norsk vårgytende sild.</article></article><article class="legalArticle" data-lovdata-URL="LTI/forskrift/2005-12-21-1663/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Totalkvote</span></h3><article class="legalP" id="kapittel-1-paragraf-2-ledd-1">Uten hinder av forbudet i § 1 kan norske fartøy som omfattes av bestemmelsene i denne forskrift fiske og lande inntil 564.200 tonn norsk vårgytende sild i Norges indre farvann, sjøterritorium og økonomiske sone nord for 62° N, i internasjonalt farvann og i fiskerisonen ved Jan Mayen. Av dette kvantum avsettes 3.000 tonn til forsknings- og undervisningskvoter, samt 750 tonn til agn.</article></article><article class="legalArticle" data-lovdata-URL="LTI/forskrift/2005-12-21-1663/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Gruppekvote for ringnotfartøy</span></h3><article class="legalP" id="kapittel-1-paragraf-3-ledd-1">Fartøy med ringnottillatelse kan fiske og lande inntil 290.844 tonn norsk vårgytende sild.</article></article><article class="legalArticle" data-lovdata-URL="LTI/forskrift/2005-12-21-1663/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Gruppekvote for trålfartøy</span></h3><article class="legalP" id="kapittel-1-paragraf-4-ledd-1">Fartøy med adgang til å fiske med trål kan fiske og lande inntil 57.400 tonn norsk vårgytende sild.</article></article><article class="legalArticle" data-lovdata-URL="LTI/forskrift/2005-12-21-1663/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Gruppekvote for fartøy i kystfartøygruppen</span></h3><article class="legalP" id="kapittel-1-paragraf-5-ledd-1">Fartøy med adgang til å delta i kystfartøygruppen kan fiske og lande inntil 212.206 tonn. Av dette kvantum avsettes 2.000 tonn til fartøy som har adgang til å delta med landnot eller garn i medhold av § 7 i forskrift 24. november 2005 nr. 1322 om adgang til å delta i kystfartøygruppens fiske etter norsk vårgytende sild i 2006.</article></article><article class="legalArticle" data-lovdata-URL="LTI/forskrift/2005-12-21-1663/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-6-ledd-1">Med «fiske og lande» forstås i denne forskrift at vedkommende fartøy som har adgang til å delta, tar utseiling til feltet, fisker med eget redskap og fører selv fangsten til fiskemottaket eller til førings- eller kjøperfartøy når slik adgang følger i medhold av § 14 og § 24. Landing omfatter lossing og utstedelse av pliktig landings- eller sluttseddel.</article><article class="legalP" id="kapittel-1-paragraf-6-ledd-2">For fartøy som ikke selv kan føre fangst, for fartøy som må låssette eller som deltar i et eventuelt låssettingsfiske, skjer landing ved opptak fra lås/pose i sjøen til førings-/kjøperfartøy. Ved opptak veies kvantumet, og førings-/kjøperfartøy og fisker utsteder pliktig landings- eller sluttseddel.</article><article class="legalP" id="kapittel-1-paragraf-6-ledd-3">Med «lastekapasitet» forstås i denne forskrift fartøyets samlede lastekapasitet regnet ut fra de rom og tanker som kan nyttes til føring av løsført fangst. Fryserom som også kan nyttes til løsført råstoff regnes med i fartøyets lastekapasitet for løsført fangst. 10 hl svarer til 1 m<sup>3</sup> lasteromvolum etter denne forskrift.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2005-12-21-1663/KAPITTEL_2"><h2>Kapittel 2. Fiske i ringnotgruppen</h2><article class="legalArticle" data-lovdata-URL="LTI/forskrift/2005-12-21-1663/§7" data-name="§7" id="kapittel-2-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Fartøykvoter</span></h3><article class="legalP" id="kapittel-2-paragraf-1-ledd-1">Fartøy i ringnotgruppen som har adgang til å delta tildeles fartøykvoter på grunnlag av følgende basiskvoter: <table><tbody><tr><td data-text-align="left" data-vertical-align="top">1.500 hl +</td><td data-text-align="left" data-vertical-align="top">40% av konsesjonskapasiteten fra</td><td data-text-align="right" data-vertical-align="top">0 –</td><td data-text-align="right" data-vertical-align="top">4.000 hl</td></tr><tr><td data-text-align="left" data-vertical-align="top" /><td data-text-align="left" data-vertical-align="top">30% av konsesjonskapasiteten fra</td><td data-text-align="right" data-vertical-align="top">4.000 –</td><td data-text-align="right" data-vertical-align="top">6.000 hl</td></tr><tr><td data-text-align="left" data-vertical-align="top" /><td data-text-align="left" data-vertical-align="top">20% av konsesjonskapasiteten fra</td><td data-text-align="right" data-vertical-align="top">6.000 –</td><td data-text-align="right" data-vertical-align="top">10.000 hl</td></tr><tr><td data-text-align="left" data-vertical-align="top" /><td data-text-align="left" data-vertical-align="top">10% av konsesjonskapasiteten</td><td data-text-align="right" data-vertical-align="top">over</td><td data-text-align="right" data-vertical-align="top">10.000 hl</td></tr></tbody></table></article><article class="legalP" id="kapittel-2-paragraf-1-ledd-2">Basiskvoten blir omregnet til tonn ved at 1 hektoliter = 0,1 tonn (100 kilo).</article><article class="legalP" id="kapittel-2-paragraf-1-ledd-3">Kvotene til det enkelte fartøy fremkommer ved å multiplisere basiskvoten for fartøyet med den faktoren en får ved å dividere de respektive gruppekvotene med summen av basiskvotene. Fiskeridirektoratet fastsetter faktoren og kan endre denne.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2005-12-21-1663/KAPITTEL_3"><h2>Kapittel 3. Fiske i trålgruppen</h2><article class="legalArticle" data-lovdata-URL="LTI/forskrift/2005-12-21-1663/§8" data-name="§8" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Fartøykvoter</span></h3><article class="legalP" id="kapittel-3-paragraf-1-ledd-1">Fartøy med adgang til å fiske norsk vårgytende sild med trål, tildeles fartøykvoter på grunnlag av følgende basiskvoter: <table><tbody><tr><td data-text-align="left" data-vertical-align="top">50 tonn +</td><td data-text-align="left" data-vertical-align="top">50% av bruttotonnasje fra</td><td data-text-align="right" data-vertical-align="top">0 –</td><td data-text-align="right" data-vertical-align="top">100</td></tr><tr><td data-text-align="left" data-vertical-align="top" /><td data-text-align="left" data-vertical-align="top">40% av bruttotonnasje fra</td><td data-text-align="right" data-vertical-align="top">101 –</td><td data-text-align="right" data-vertical-align="top">200</td></tr><tr><td data-text-align="left" data-vertical-align="top" /><td data-text-align="left" data-vertical-align="top">30% av bruttotonnasje fra</td><td data-text-align="right" data-vertical-align="top">201 –</td><td data-text-align="right" data-vertical-align="top">300</td></tr><tr><td data-text-align="left" data-vertical-align="top" /><td data-text-align="left" data-vertical-align="top">20% av bruttotonnasje fra</td><td data-text-align="right" data-vertical-align="top">301 –</td><td data-text-align="right" data-vertical-align="top">400</td></tr><tr><td data-text-align="left" data-vertical-align="top" /><td data-text-align="left" data-vertical-align="top">10% av bruttotonnasje fra</td><td data-text-align="right" data-vertical-align="top">401 –</td><td data-text-align="right" data-vertical-align="top">600</td></tr></tbody></table></article><article class="legalP" id="kapittel-3-paragraf-1-ledd-2">Kvotene til det enkelte fartøy fremkommer ved å multiplisere basiskvoten for fartøyet med den faktoren en får ved å dividere de respektive gruppekvotene med summen av basiskvotene. Fiskeridirektoratet fastsetter faktoren og kan endre denne.</article><article class="legalP" id="kapittel-3-paragraf-1-ledd-3">Ved beregning av fartøyets basiskvote gjelder tonnasje i henhold til Skipskontrollens målebrev/identitetsbevis utstedt senest 31. desember 1998. Ved eierskifte nyttes bruttotonnasje per nevnte tidspunkt for det fartøy reder hadde konsesjon på ved årets begynnelse eller tidligere.</article></article><article class="legalArticle" data-lovdata-URL="LTI/forskrift/2005-12-21-1663/§9" data-name="§9" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Partråling</span></h3><article class="legalP" id="kapittel-3-paragraf-2-ledd-1">To fartøy som partråler kan på følgende vilkår fordele kvantumet på de samme to fartøyene ved landing, uavhengig av hvilket av de to fartøy som fører fangsten:<ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">Fartøyene må være skriftlig påmeldt som partrållag til Norges Sildesalgslag før fisket tar til.</article></article></li><li data-li-identifier="2." data-name="2."><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">Fartøyene i partrållag må fiske med samme redskap, og dra med inntil 2 wirer i hver sin vinge av trålredskapet. Det er ikke tillatt å nytte tråldører under partråling.</article></article></li><li data-li-identifier="3." data-name="3."><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">Fangst som tas i forbindelse med partråling skal deles med minimum 20% av fangsten per landing til det ene fartøyet.</article></article></li><li data-li-identifier="4." data-name="4."><article class="listArticle" id="kapittel-3-paragraf-2-ledd-1-punkt-4"><article class="legalP" id="kapittel-3-paragraf-2-ledd-1-punkt-4-ledd-1">Ved innmelding av fangst til Norges Sildesalgslag og ved landing skal det gis oppgave over at fangsten er tatt som partrållag.</article></article></li><li data-li-identifier="5." data-name="5."><article class="listArticle" id="kapittel-3-paragraf-2-ledd-1-punkt-5"><article class="legalP" id="kapittel-3-paragraf-2-ledd-1-punkt-5-ledd-1">Et fartøy kan ikke dele fangst med mer enn ett annet fartøy i løpet av 2006.</article></article></li><li data-li-identifier="6." data-name="6."><article class="listArticle" id="kapittel-3-paragraf-2-ledd-1-punkt-6"><article class="legalP" id="kapittel-3-paragraf-2-ledd-1-punkt-6-ledd-1">Et fartøy kan likevel dele fangst med nytt fartøy dersom tidligere fartøy i partrållaget er utgått av merkeregisteret som følge av en strukturordning.</article></article></li></ul></article><article class="legalP" id="kapittel-3-paragraf-2-ledd-2">Fiskeridirektoratets regionkontor kan kreve at fartøy som meldes som partrållag fremstiller seg for godkjenning. Fiskeridirektoratet er klageinstans.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2005-12-21-1663/KAPITTEL_4"><h2>Kapittel 4. Fiske i kystfartøygruppen</h2><article class="legalArticle" data-lovdata-URL="LTI/forskrift/2005-12-21-1663/§10" data-name="§10" id="kapittel-4-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Fartøykvoter</span></h3><article class="legalP" id="kapittel-4-paragraf-1-ledd-1">Fartøy som har adgang til å delta i kystfartøygruppens fiske etter norsk vårgytende sild i 2006 kan fiske og lande følgende kvanta: <table><thead><tr><th data-text-align="left" data-vertical-align="top"><i>Fartøyets hjemmelslengde</i></th><th data-text-align="left" data-vertical-align="top"><i>Kvotefaktor</i></th><th data-text-align="left" data-vertical-align="top"><i>Fartøykvote (tonn)</i></th></tr></thead><tbody><tr><td data-text-align="left" data-vertical-align="top">under 7,00 m</td><td data-text-align="center" data-vertical-align="top">1,0</td><td data-text-align="center" data-vertical-align="top">35,50</td></tr><tr><td data-text-align="left" data-vertical-align="top">7,0 – 7,99 m</td><td data-text-align="center" data-vertical-align="top">1,5</td><td data-text-align="center" data-vertical-align="top">53,25</td></tr><tr><td data-text-align="left" data-vertical-align="top">8,0 – 8,99 m</td><td data-text-align="center" data-vertical-align="top">2,0</td><td data-text-align="center" data-vertical-align="top">71,00</td></tr><tr><td data-text-align="left" data-vertical-align="top">9,0 – 9,99 m</td><td data-text-align="center" data-vertical-align="top">3,0</td><td data-text-align="center" data-vertical-align="top">106,50</td></tr><tr><td data-text-align="left" data-vertical-align="top">10,0 – 10,99 m</td><td data-text-align="center" data-vertical-align="top">3,5</td><td data-text-align="center" data-vertical-align="top">124,25</td></tr><tr><td data-text-align="left" data-vertical-align="top">11,0 – 11,99 m</td><td data-text-align="center" data-vertical-align="top">4,0</td><td data-text-align="center" data-vertical-align="top">142,00</td></tr><tr><td data-text-align="left" data-vertical-align="top">12,0 – 12,99 m</td><td data-text-align="center" data-vertical-align="top">4,5</td><td data-text-align="center" data-vertical-align="top">159,75</td></tr><tr><td data-text-align="left" data-vertical-align="top">13,0 – 13,99 m</td><td data-text-align="center" data-vertical-align="top">5,0</td><td data-text-align="center" data-vertical-align="top">177,50</td></tr><tr><td data-text-align="left" data-vertical-align="top">14,0 – 14,99 m</td><td data-text-align="center" data-vertical-align="top">6,0</td><td data-text-align="center" data-vertical-align="top">213,00</td></tr><tr><td data-text-align="left" data-vertical-align="top">15,0 – 15,99 m</td><td data-text-align="center" data-vertical-align="top">7,0</td><td data-text-align="center" data-vertical-align="top">248,50</td></tr><tr><td data-text-align="left" data-vertical-align="top">16,0 – 16,99 m</td><td data-text-align="center" data-vertical-align="top">8,0</td><td data-text-align="center" data-vertical-align="top">284,00</td></tr><tr><td data-text-align="left" data-vertical-align="top">17,0 – 17,99 m</td><td data-text-align="center" data-vertical-align="top">9,0</td><td data-text-align="center" data-vertical-align="top">319,50</td></tr><tr><td data-text-align="left" data-vertical-align="top">18,0 – 18,99 m</td><td data-text-align="center" data-vertical-align="top">10,0</td><td data-text-align="center" data-vertical-align="top">355,00</td></tr><tr><td data-text-align="left" data-vertical-align="top">19,0 – 19,99 m</td><td data-text-align="center" data-vertical-align="top">11,0</td><td data-text-align="center" data-vertical-align="top">390,50</td></tr><tr><td data-text-align="left" data-vertical-align="top">20,0 – 20,99 m</td><td data-text-align="center" data-vertical-align="top">12,0</td><td data-text-align="center" data-vertical-align="top">426,00</td></tr><tr><td data-text-align="left" data-vertical-align="top">21,0 – 21,99 m</td><td data-text-align="center" data-vertical-align="top">13,5</td><td data-text-align="center" data-vertical-align="top">479,25</td></tr><tr><td data-text-align="left" data-vertical-align="top">22,0 – 22,99 m</td><td data-text-align="center" data-vertical-align="top">15,0</td><td data-text-align="center" data-vertical-align="top">532,50</td></tr><tr><td data-text-align="left" data-vertical-align="top">23,0 – 23,99 m</td><td data-text-align="center" data-vertical-align="top">16,5</td><td data-text-align="center" data-vertical-align="top">585,75</td></tr><tr><td data-text-align="left" data-vertical-align="top">24,0 – 24,99 m</td><td data-text-align="center" data-vertical-align="top">18,0</td><td data-text-align="center" data-vertical-align="top">639,00</td></tr><tr><td data-text-align="left" data-vertical-align="top">25,0 – 25,99 m</td><td data-text-align="center" data-vertical-align="top">19,5</td><td data-text-align="center" data-vertical-align="top">692,25</td></tr><tr><td data-text-align="left" data-vertical-align="top">26,0 m og over</td><td data-text-align="center" data-vertical-align="top">21,0</td><td data-text-align="center" data-vertical-align="top">745,50</td></tr></tbody></table></article><article class="legalP" id="kapittel-4-paragraf-1-ledd-2">Fartøy som har adgang til å delta med landnot og garn i medhold av § 7 i forskrift 24. november 2005 nr. 1322 om adgang til å delta i kystfartøygruppens fiske etter norsk vårgytende sild i 2006, kan ikke ha en høyere kvote enn tilsvarende 6 kvotefaktorer. Faktoren beregnes etter fartøyets faktiske lengde.</article></article><article class="legalArticle" data-lovdata-URL="LTI/forskrift/2005-12-21-1663/§11" data-name="§11" id="kapittel-4-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Særskilt turkvoteregulering</span></h3><article class="legalP" id="kapittel-4-paragraf-2-ledd-1">Fartøy i kystfartøygruppen er begrenset av en kvote på 150 tonn losset kvantum per tur for fartøy som fører egen fangst.</article><article class="legalP" id="kapittel-4-paragraf-2-ledd-2">Leveringer over 150 tonn losset kvantum per tur vil bli inndratt og belastet fartøyets eventuelt gjenstående kvote.</article></article><article class="legalArticle" data-lovdata-URL="LTI/forskrift/2005-12-21-1663/§12" data-name="§12" id="kapittel-4-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Beregning av kvote ved utskifting og ombygging</span></h3><article class="legalP" id="kapittel-4-paragraf-3-ledd-1">Fartøy som ved utskifting eller ombygging får endret sin faktiske lengde, får sin kvote beregnet etter lengde ført i merkeregisteret senest 31. desember 2001, eller godkjent målebrev datert senest samme dato.</article></article><article class="legalArticle" data-lovdata-URL="LTI/forskrift/2005-12-21-1663/§13" data-name="§13" id="kapittel-4-paragraf-4"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Samfiske i forbindelse med låssetting</span></h3><article class="legalP" id="kapittel-4-paragraf-4-ledd-1">To notfartøy i kystfartøygruppen som er skriftlig påmeldt kan gå sammen om kast og fiske for låssetting inntil en kvote tilsvarende summen av 2 x 12 kvotefaktorer. Kvantum utover dette må det enkelte fartøy fiske og lande alene.</article><article class="legalP" id="kapittel-4-paragraf-4-ledd-2">For øvrig gjelder følgende vilkår:<ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-4-ledd-2-punkt-1"><article class="legalP" id="kapittel-4-paragraf-4-ledd-2-punkt-1-ledd-1">Ingen kan gå sammen om kast uten på forhånd å være skriftlig påmeldt til Norges Sildesalgslag for samfiske til låssetting. Ved påmelding må samfiskerne utpeke en av deltakerne som ansvarshavende. Fiskere som har gått sammen om kast plikter å oppgi alle nødvendige opplysninger om deltakende fartøyer, eiere, registreringsmerke, ansvarshavende, nøyaktig fangststed osv. til salgslaget.</article></article></li><li data-li-identifier="2." data-name="2."><article class="listArticle" id="kapittel-4-paragraf-4-ledd-2-punkt-2"><article class="legalP" id="kapittel-4-paragraf-4-ledd-2-punkt-2-ledd-1">Fartøy kan bare delta i ett samfiskelag i 2006. Et fartøy kan likevel delta i ett nytt samfiskelag dersom tidligere fartøy i samfiskelaget er utgått av merkeregisteret som følge av en strukturordning.</article></article></li><li data-li-identifier="3." data-name="3."><article class="listArticle" id="kapittel-4-paragraf-4-ledd-2-punkt-3"><article class="legalP" id="kapittel-4-paragraf-4-ledd-2-punkt-3-ledd-1">Fartøy som har deltatt i direktehåvingsfiske kan ikke delta i samfiske i samme kalenderår, med mindre fartøyet har minst 20% igjen av egen kvote.</article></article></li><li data-li-identifier="4." data-name="4."><article class="listArticle" id="kapittel-4-paragraf-4-ledd-2-punkt-4"><article class="legalP" id="kapittel-4-paragraf-4-ledd-2-punkt-4-ledd-1">Samfiskere plikter å føre daglig tilsyn med låset frem til fangsten er levert. Bruket skal merkes på forsvarlig måte med minimum en blåse fra hver enkelt deltaker.</article></article></li><li data-li-identifier="5." data-name="5."><article class="listArticle" id="kapittel-4-paragraf-4-ledd-2-punkt-5"><article class="legalP" id="kapittel-4-paragraf-4-ledd-2-punkt-5-ledd-1">Landing av fangst som er låssatt kan bare skje ved opptak fra lås/pose i sjøen til godkjent førings-/kjøperfarøy.</article></article></li></ul></article><article class="legalP" id="kapittel-4-paragraf-4-ledd-3">Adgangen til å gå sammen om kast gjelder ikke i sperrede områder med puljevis innseiling. Fiskeridirektoratets regionkontor avgjør om samfiske kan utøves og hvordan samfiske kan utøves i sperrede områder med puljevis innseiling.</article><article class="legalP" id="kapittel-4-paragraf-4-ledd-4">Fiskeridirektoratet er klageinstans.</article></article><article class="legalArticle" data-lovdata-URL="LTI/forskrift/2005-12-21-1663/§14" data-name="§14" id="kapittel-4-paragraf-5"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Landing til førings- eller kjøperfartøy</span></h3><article class="legalP" id="kapittel-4-paragraf-5-ledd-1">Kystfartøy som selv fører fangsten, kan lande den til førings- eller kjøperfartøy. Slik landing kan bare skje ved kai i havner med fiskemottak som tar i mot norsk vårgytende sild.</article><article class="legalP" id="kapittel-4-paragraf-5-ledd-2">Fiskeridirektoratets regionkontor kan tillate landing andre steder enn det som følger av første ledd. Fiskeridirektoratet er klageinstans.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2005-12-21-1663/KAPITTEL_5"><h2>Kapittel 5. Stengte områder</h2><article class="legalArticle" data-lovdata-URL="LTI/forskrift/2005-12-21-1663/§15" data-name="§15" id="kapittel-5-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Stengte områder i Nordland</span></h3><article class="legalP" id="kapittel-5-paragraf-1-ledd-1">Det er forbudt å fiske i Vestfjorden, Ofotfjorden, Tysfjord mv. nord og østenfor rette linjer trukket fra fastlandet langs 67° 50′ N til Lofotodden, fra treffpunktet på Lofotodden videre til Balstad lykt 68° 03′ N 13° 33′ Ø, videre i en rett linje til Lødingen 68° 26′ N 16° Ø. I nord er området avgrenset av en rett linje langs 68° 40′ N tvers av Tjeldsundet.</article><article class="legalP" id="kapittel-5-paragraf-1-ledd-2">Det er forbudt å fiske med not (unntatt landnot) i fjordsystemet sørøst for en linje trukket mellom punktene 68° 5,26′ N 16° 6,94′ Ø og 68° 7,10′ N 16° 17,07′ Ø (Bjerkeneset/Fredagsvikneset – rett nord for Hulløya ved innløpet til Hellemofjorden).</article><article class="legalP" id="kapittel-5-paragraf-1-ledd-3">Det er forbudt å fiske med trål i Tysfjorden og innenforliggende fjordsystemer, innenfor en linje trukket mellom punktene 68° 15,23′ N 16° 03,88′ Ø og 68° 17,17′ N 16° 08,63′ Ø (Korsneset lykt/Bremneset).</article></article><article class="legalArticle" data-lovdata-URL="LTI/forskrift/2005-12-21-1663/§16" data-name="§16" id="kapittel-5-paragraf-2"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Stengte områder i Nordland for fiske med fartøy over 27,50 meter største lengde</span></h3><article class="legalP" id="kapittel-5-paragraf-2-ledd-1">Det er forbudt å fiske med fartøy over 27,5 meter største lengde i følgende områder i Nordland:<ul class="defaultList"><li data-li-identifier="1." data-name="1."><article class="listArticle" id="kapittel-5-paragraf-2-ledd-1-punkt-1"><article class="legalP" id="kapittel-5-paragraf-2-ledd-1-punkt-1-ledd-1">Fra NV pynten Åmøya 66° 47,2′ N 13° 21′ Ø. Derfra i nordvestlig retning til Karlsholmen fyr, 66° 54,7′ N 13° 05,6′ Ø. Fra Karlsholmen i nordøstlig retning på vestsiden av Fugløyvær til Hernesskagen lykt SV av Bodø 67° 15,5′ N 14° 16,8′ Ø.</article></article></li><li data-li-identifier="2." data-name="2."><article class="listArticle" id="kapittel-5-paragraf-2-ledd-1-punkt-2"><article class="legalP" id="kapittel-5-paragraf-2-ledd-1-punkt-2-ledd-1">Mistfjorden – Karlsøyfjorden – Folla. Sperringen går i en rett linje fra 67° 26,5′ N 14° 44′ Ø til 67° 40′ N 14° 44′ Ø.</article></article></li><li data-li-identifier="3." data-name="3."><article class="listArticle" id="kapittel-5-paragraf-2-ledd-1-punkt-3"><article class="legalP" id="kapittel-5-paragraf-2-ledd-1-punkt-3-ledd-1">Indre Vestfjorden – Tysfjorden – Ofotfjorden – Tjeldsundet. Sperrelinjen går i en rett linje fra Hamnvikodden 67° 55′ N 15° 20′ Ø til Storvikklubben 67° 56′ N 15° 19′ Ø og videre nordover fra Engeløy 67° 58′ N 15° Ø langs 15° Ø til 68° 13′ N og i nord 68° 40′ N tvers over Tjeldsundet.</article></article></li><li data-li-identifier="4." data-name="4."><article class="listArticle" id="kapittel-5-paragraf-2-ledd-1-punkt-4"><article class="legalP" id="kapittel-5-paragraf-2-ledd-1-punkt-4-ledd-1">Øst-Lofoten – fra Ingjeldsøy til Skomvær. Det sperrede området er på nord og vestsiden av følgende linjer: Fra 68° 13′ N 15° Ø til Skrova fyr 68° 09′ N 14° 39′ Ø derfra til Balstad lykt 68° 03′ N 13° 33′ Ø, videre til Værøy fyr 67° 39′ N 12° 44′ Ø.</article></article></li><li data-li-identifier="5." data-name="5."><article class="listArticle" id="kapittel-5-paragraf-2-ledd-1-punkt-5"><article class="legalP" id="kapittel-5-paragraf-2-ledd-1-punkt-5-ledd-1">Fra Værøy til Tørrfallen ved Skomvær fyr 67° 24′ N 11° 52′ Ø. På nordsiden av Austvågøy og Vestvågøy går sperrelinjen fra Nipa 68° 30′ N 15° 13′ Ø til grunnlinjemerke utenfor Eggum 68° 19′ N 13° 40′ Ø. Derfra langs grunnlinjene til Skomvær.</article></article></li><li data-li-identifier="6." data-name="6."><article class="listArticle" id="kapittel-5-paragraf-2-ledd-1-punkt-6"><article class="legalP" id="kapittel-5-paragraf-2-ledd-1-punkt-6-ledd-1">Vestfjorden nord for en rett linje trukket fra fastlandet langs 67° 50′ N til Lofotodden.</article></article></li></ul></article></article><article class="legalArticle" data-lovdata-URL="LTI/forskrift/2005-12-21-1663/§17" data-name="§17" id="kapittel-5-paragraf-3"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Områdefastsettelser</span></h3><article class="legalP" id="kapittel-5-paragraf-3-ledd-1">Uten hinder av bestemmelsene i § 15 første ledd og § 16, kan fartøy som har fått tillatelse fra Fiskeridirektoratets regionkontor fiske norsk vårgytende sild innenfor områdene nevnt i disse bestemmelsene etter puljevis innseiling. Det kan settes vilkår om inspektør om bord.</article><article class="legalP" id="kapittel-5-paragraf-3-ledd-2">Fiskeridirektoratet kan forby fiske med fartøy over 27,5 meter største lengde dersom det oppstår fare for redskapskollisjoner eller fare for neddreping av norsk vårgytende sild.</article><article class="legalP" id="kapittel-5-paragraf-3-ledd-3">Fiskeridirektoratets regionkontor kan videre ut fra faren for neddreping, innblanding av norsk vårgytende sild under minstemål eller innblanding av torsk, sei og uer, i tillegg forby fiske i bestemte områder, og kan sette nærmere vilkår, herunder forby omsetning direkte fra notkast og anvise fiske til andre områder.</article><article class="legalP" id="kapittel-5-paragraf-3-ledd-4">Fiskeridirektoratet er klageinstans for vedtak truffet av Fiskeridirektoratets regionkontor.</article></article><article class="legalArticle" data-lovdata-URL="LTI/forskrift/2005-12-21-1663/§18" data-name="§18" id="kapittel-5-paragraf-4"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Fiske sør for 62° N</span></h3><article class="legalP" id="kapittel-5-paragraf-4-ledd-1">Det er forbudt å fiske norsk vårgytende sild sør for 62° N i statistikkområde IV og i statistikkområde IIIa.</article><article class="legalP" id="kapittel-5-paragraf-4-ledd-2">I området mellom 62° 00′ N og 60° 30′ N er det hele året forbudt å fiske sild fra grunnlinjene og ut til 12 nautiske mil.</article><article class="legalP" id="kapittel-5-paragraf-4-ledd-3">I perioden fra og med 15. februar til og med 30. april er det forbudt å fiske sild i området mellom 62° N og en rett linje mellom Lindesnes fyr og Hanstholm fyr innenfor 12 nautiske mil regnet fra grunnlinjene.</article><article class="legalP" id="kapittel-5-paragraf-4-ledd-4">Uten hensyn til forbudet i første, annet og tredje ledd er det i perioden fra og med 1. januar til og med 30. april likevel tillatt for alle fartøygrupper å fiske norsk vårgytende sild innenfor en linje regnet fra 6 nautiske mil av grunnlinjene i området fra 62° N til 61° N.</article><article class="legalP" id="kapittel-5-paragraf-4-ledd-5">Uten hensyn til forbudet i første, annet og tredje ledd er det i perioden fra og med 16. februar til og med 30. april tillatt for fartøy i kystfartøygruppen å fiske norsk vårgytende sild innenfor 4 nautiske mil fra grunnlinjene mellom 61° N og en rett linje mellom Lindesnes fyr og Hanstholm fyr. Fangstene belastes det enkelte fartøys kvote av norsk vårgytende sild.</article><article class="legalP" id="kapittel-5-paragraf-4-ledd-6">Fiskeridirektoratet kan endre og oppheve bestemmelsene i denne paragrafen, herunder begrense deltakelsen eller sperre områder.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2005-12-21-1663/KAPITTEL_6"><h2>Kapittel 6. Fellesbestemmelser</h2><article class="legalArticle" data-lovdata-URL="LTI/forskrift/2005-12-21-1663/§19" data-name="§19" id="kapittel-6-paragraf-1"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Kvoteutnyttelse</span></h3><article class="legalP" id="kapittel-6-paragraf-1-ledd-1">Hvert fartøy kan bare fiske og lande en kvote. Uten hinder av dette kan hvert fartøy fiske og lande kvote utvekslet eller tildelt i medhold av bestemmelser om enhetskvoter, rederikvoter eller andre spesielle kvoteordninger.</article><article class="legalP" id="kapittel-6-paragraf-1-ledd-2">Ved salg og utskifting av fartøy innenfor reguleringsåret skal kvoten beregnes etter bestemmelsene i tredje til femte ledd.</article><article class="legalP" id="kapittel-6-paragraf-1-ledd-3">Ved kjøp av fartøy kan ny eier ikke fiske og lande mer enn det som gjenstår av den nye eiers kvote etter fradrag for det som fartøyet totalt har fisket og levert i reguleringsåret. Dette gjelder også når fartøyet erverves til utskiftning av et annet fartøy.</article><article class="legalP" id="kapittel-6-paragraf-1-ledd-4">Ved utskifting av fartøy kan erstatningsfartøyet heller ikke fiske og lande mer enn det som gjenstår av den nye eiers kvote etter fradrag for det som han selv har fisket og landet med annet fartøy i vedkommendes eie i reguleringsåret.</article><article class="legalP" id="kapittel-6-paragraf-1-ledd-5">Når det ved utskifting gjøres fradrag etter tredje ledd eller fjerde ledd, skal det fangstkvantum som er størst av de to alternativene trekkes fra.</article></article><article class="legalArticle" data-lovdata-URL="LTI/forskrift/2005-12-21-1663/§20" data-name="§20" id="kapittel-6-paragraf-2"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Midlertidig tillatelse til å benytte annet fartøy (leiefartøy)</span></h3><article class="legalP" id="kapittel-6-paragraf-2-ledd-1">Fiskeridirektoratets regionkontor kan ved forlis og havari som medfører vesentlig driftsavbrudd gi midlertidig tillatelse til å benytte annet fartøy i fisket. Fiskeridirektoratets regionkontor kan fastsette nærmere vilkår for en slik tillatelse, herunder at høvedsmannen samt hele eller deler av mannskapet skal delta i fisket med leiefartøyet. Det må nyttes leiefartøy fra samme fartøygruppe.</article><article class="legalP" id="kapittel-6-paragraf-2-ledd-2">Fiskeridirektoratet er klageinstans.</article></article><article class="legalArticle" data-lovdata-URL="LTI/forskrift/2005-12-21-1663/§21" data-name="§21" id="kapittel-6-paragraf-3"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Overføring av fangst</span></h3><article class="legalP" id="kapittel-6-paragraf-3-ledd-1">Det kvantumet som kan fiskes med det enkelte fartøy kan ikke overføres til annet fartøy. Det er også forbudt å motta og å lande fangst som er fisket av et annet fartøy.</article><article class="legalP" id="kapittel-6-paragraf-3-ledd-2">Fiskeridirektoratets regionkontor kan gi tillatelse til overføring av fangst som ikke er tatt om bord dersom fartøyet befinner seg på feltet på opptakstidspunktet og er utrustet og bemannet for fiske.</article><article class="legalP" id="kapittel-6-paragraf-3-ledd-3">Utenfor sperrede områder kan fartøy i ringnotgruppen og trålgruppen overføre fangst som ikke er tatt om bord fra notkast/slep seg i mellom. Det er ikke tillatt å overføre fangst som er tatt om bord.</article><article class="legalP" id="kapittel-6-paragraf-3-ledd-4">Fiskeridirektoratet er klageinstans.</article></article><article class="legalArticle" data-lovdata-URL="LTI/forskrift/2005-12-21-1663/§22" data-name="§22" id="kapittel-6-paragraf-4"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Bifangst</span></h3><article class="legalP" id="kapittel-6-paragraf-4-ledd-1">Fiskeridirektoratet kan fastsette hvilken bifangst av sild som kan tas i andre fiskerier og gi tillatelse på nærmere vilkår for omsetning av sild tatt som bifangst.</article><article class="legalP" id="kapittel-6-paragraf-4-ledd-2">Uten hinder av forbudet i § 1 kan det i forbindelse med brislingfisket tas inntil 50% sild som bifangst regnet etter rommål.</article><article class="legalP" id="kapittel-6-paragraf-4-ledd-3">Ved fiske etter sild med trål, snurrevad eller not er det forbudt å ha bifangst av torsk, hyse og sei.</article></article><article class="legalArticle" data-lovdata-URL="LTI/forskrift/2005-12-21-1663/§23" data-name="§23" id="kapittel-6-paragraf-5"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Avkortning av kvote ved dumping og neddreping</span></h3><article class="legalP" id="kapittel-6-paragraf-5-ledd-1">Er fangst forsettlig dumpet eller på annen måte drept ned, kan Fiskeridirektoratets regionkontor fatte vedtak om en forholdsmessig avkortning av kvoten.</article><article class="legalP" id="kapittel-6-paragraf-5-ledd-2">Fiskeridirektoratet er klageinstans.</article></article><article class="legalArticle" data-lovdata-URL="LTI/forskrift/2005-12-21-1663/§24" data-name="§24" id="kapittel-6-paragraf-6"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Bruk av ringnotfartøy og trålere som føringsfartøy</span></h3><article class="legalP" id="kapittel-6-paragraf-6-ledd-1">Fiskeridirektoratets regionkontor kan gi tillatelse til at ringnotfartøy eller trålere nyttes som føringsfartøy i fisket etter norsk vårgytende sild. Ringnotfartøy eller trålere som nyttes som føringsfartøy kan ikke samtidig drive fiske på egen kvote. Redskap og eventuelt produksjonsutstyr skal være plombert av Fiskeridirektoratets regionkontor.</article><article class="legalP" id="kapittel-6-paragraf-6-ledd-2">Fiskeridirektoratet er klageinstans.</article></article><article class="legalArticle" data-lovdata-URL="LTI/forskrift/2005-12-21-1663/§25" data-name="§25" id="kapittel-6-paragraf-7"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Omregningsfaktorer for ombordprodusert sild</span></h3><article class="legalP" id="kapittel-6-paragraf-7-ledd-1">Ved sildefiletproduksjon er omregningsfaktoren 2,0 slik at 1 tonn sildefilet blir avregnet med 2 tonn rund sild på fartøykvoten.</article><article class="legalP" id="kapittel-6-paragraf-7-ledd-2">Ved silderognproduksjon er omregningsfaktoren 9,0 slik av 1 tonn silderogn blir avregnet med 9 tonn rund sild på fartøykvoten.</article><article class="legalP" id="kapittel-6-paragraf-7-ledd-3">Ved produksjon av hel, saltet sild er omregningsfaktoren 1,0 slik at 1 tonn hel, saltet sild blir avregnet med 1 tonn rund sild på fartøykvoten.</article><article class="legalP" id="kapittel-6-paragraf-7-ledd-4">Ved produksjon av hodekappet, saltet sild er omregningsfaktoren 1,2 slik at 1 tonn hodekappet, saltet sild blir avregnet med 1,2 tonn rund sild på fartøykvoten.</article><article class="legalP" id="kapittel-6-paragraf-7-ledd-5">Summen av alle leverte produkter, inklusive avfall/avskjær og hel sild som er utsortert fra ombordproduksjon av silderogn (biprodukter), må ikke overstige fartøykvoten.</article><article class="legalP" id="kapittel-6-paragraf-7-ledd-6">Levering av biprodukt må kontrolleres av Fiskeridirektoratets regionkontor, og føres særskilt på sluttseddelen.</article></article><article class="legalArticle" data-lovdata-URL="LTI/forskrift/2005-12-21-1663/§26" data-name="§26" id="kapittel-6-paragraf-8"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Agnfisket</span></h3><article class="legalP" id="kapittel-6-paragraf-8-ledd-1">Innenfor grunnlinjene nord for 62° N er det tillatt å fiske norsk vårgytende sild til eget forbruk av agn. Slikt fiske kan bare drives av fiskere som er ført i fiskermanntallet og bare med ett merkeregistrert fartøy. Omsetning av fangsten er forbudt.</article><article class="legalP" id="kapittel-6-paragraf-8-ledd-2">Fra og med 1. januar til og med 30. april er det også tillatt å fiske norsk vårgytende sild til eget forbruk av agn innenfor 6 nautiske mil fra grunnlinjene mellom 61° N og 62° N.</article></article><article class="legalArticle" data-lovdata-URL="LTI/forskrift/2005-12-21-1663/§27" data-name="§27" id="kapittel-6-paragraf-9"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Bemyndigelse</span></h3><article class="legalP" id="kapittel-6-paragraf-9-ledd-1">Fiskeridirektoratet kan stoppe fisket når totalkvotene eller gruppekvotene er beregnet oppfisket, samt innføre konsumpåbud.</article><article class="legalP" id="kapittel-6-paragraf-9-ledd-2">Fiskeridirektoratet kan stoppe fisket første halvår når oppfisket kvantum overstiger den tradisjonelle andelen som er fisket 1. halvår.</article><article class="legalP" id="kapittel-6-paragraf-9-ledd-3">Fiskeridirektoratet kan endre denne forskriften og fastsette nærmere bestemmelser som er nødvendige for å oppnå en rasjonell og hensiktsmessig utøvelse eller gjennomføring av fisket.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2005-12-21-1663/KAPITTEL_7"><h2>Kapittel 7. Straff og ikrafttredelse</h2><article class="legalArticle" data-lovdata-URL="LTI/forskrift/2005-12-21-1663/§28" data-name="§28" id="kapittel-7-paragraf-1"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Straff</span></h3><article class="legalP" id="kapittel-7-paragraf-1-ledd-1">Den som forsettlig eller uaktsomt overtrer bestemmelser gitt i eller i medhold av denne forskrift straffes i henhold til lov 3. juni 1983 nr. 40 om saltvannsfiske m.v. § 53 og lov 26. mars 1999 nr. 15 om retten til å delta i fiske og fangst § 29. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2005-12-21-1663/§29" data-name="§29" id="kapittel-7-paragraf-2"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Ikrafttredelse</span></h3><article class="legalP" id="kapittel-7-paragraf-2-ledd-1">Denne forskrift trer i kraft 1. januar 2006 og gjelder til og med 31. desember 2006.</article></article></section></main></body></html>