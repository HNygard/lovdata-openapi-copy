<!DOCTYPE html><html lang="no"><head><title>Lov om endringer i lov 13. juni 1980 nr. 35 om fri rettshjelp m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2005-04-15-17</dd><dt class="dokid">DokumentID</dt><dd class="dokid">LTI/lov/2005-04-15-17</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 4 s 502</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1980-06-13-35</li><li>lov/1898-11-28</li><li>lov/1916-07-21-2</li><li>lov/1917-06-01-1</li><li>lov/1975-03-21-9</li><li>lov/1980-06-13-35</li><li>lov/1981-04-08-7</li><li>lov/1981-05-22-25</li><li>lov/1982-12-17-86</li><li>lov/1994-06-24-39</li></ul></dd><dt class="dateOfPublication">Kunngjort</dt><dd class="dateOfPublication">2005-04-15</dd><dt class="journalNumber">Journalnummer</dt><dd class="journalNumber">2005-0167</dd><dt class="titleShort">Korttittel</dt><dd class="titleShort">Endringslov til lov om fri rettshjelp</dd><dt class="title">Tittel</dt><dd class="title">Lov om endringer i lov 13. juni 1980 nr. 35 om fri rettshjelp m.m.</dd><dt class="miscInformation">Annet om dokumentet</dt><dd class="miscInformation">Ot.prp.nr.91 (2003–2004), Innst.O.nr.43 (2004–2005) og Besl.O.nr.41 (2004–2005). Odels- og lagtingsvedtak hhv. 1. og 17. februar 2005. Fremmet av Justis- og politidepartementet.</dd><dt class="refid">RefID</dt><dd class="refid">lov/2005-04-15-17</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 13. juni 1980 nr. 35 om fri rettshjelp m.m.<ul class="tocSubUl"><li>I.</li><li>II.</li><li>III.</li><li>IV.</li><li>V.<ul class="tocSubUl"><li>§ 1. Lovens formål.</li><li>§ 4. Hvem kan få fri rettshjelp. Hvilken bistand kan dekkes.</li><li>§ 5. Lovens subsidiære karakter.</li><li>§ 8. Refusjon av det offentliges utgifter.</li><li>§ 9. Adgang til å trekke tilbake bevilling til fri rettshjelp.</li><li>§ 10. Reglenes virkeområde.</li><li>§ 11. Vilkår for fritt rettsråd.</li><li>§ 12. Fritt rettsråd ved utenlandsk domstol eller forvaltningsorgan.</li><li>§ 13. Hvem avgjør søknad om fritt rettsråd.</li><li>§ 14. Hva et fritt rettsråd kan omfatte.</li><li>§ 15. Reglenes virkeområde.</li><li>§ 16. Vilkår for fri sakførsel.</li><li>§ 17. Fri sakførsel for visse forvaltningsorganer.</li><li>§ 18. Utvidet myndighet for Høyesterett til å innvilge fri sakførsel.</li><li>§ 19. Hvem kan innvilge fri sakførsel.</li><li>§ 20. Oppnevning av prosessfullmektig i ekteskaps- og familiesaker.</li><li>§ 21. Oppnevning av prosessfullmektig.</li><li>§ 22. Hva fri sakførsel omfatter.</li><li>§ 23. Saksomkostninger til det offentlige.</li><li>§ 25. Vilkår for fritak mv.</li><li>§ 26. Klage.</li><li>§ 27. Kjæremål i saker behandlet av domstolene og Trygderetten.</li></ul></li><li>VI.</li><li>VII.</li><li>VIII.</li><li>IX.</li><li>X.</li></ul></li></ul></dd></dl></header><main class="documentBody" data-lovdata-URL="LTI/lov/2005-04-15-17" id="dokument"><h1>Lov om endringer i lov 13. juni 1980 nr. 35 om fri rettshjelp m.m.</h1><article class="defaultP" data-text-size="small">Endringer i følgende andre lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 28. november 1898 om Umyndiggjørelse.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 21. juli 1916 nr. 2 om vidners og sakkyndiges godtgjørelse m.v.</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 1. juni 1917 nr. 1 om skjønn og ekspropriasjonssaker.</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 21. mars 1975 nr. 9 om nordisk vitneplikt.</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 8. april 1981 nr. 7 om barn og foreldre (barenlova).</article></article></li><li data-li-identifier="6" data-name="6"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov 22. mai 1981 nr. 25 om rettergangsmåten i straffesaker (Straffeprosessloven).</article></article></li><li data-li-identifier="7" data-name="7"><article class="listArticle" data-text-size="small" id="punkt-7"><article class="legalP" id="punkt-7-ledd-1">Lov 17. desember 1982 nr. 86 om rettsgebyr.</article></article></li><li data-li-identifier="8" data-name="8"><article class="listArticle" data-text-size="small" id="punkt-8"><article class="legalP" id="punkt-8-ledd-1">Lov 24. juni 1994 nr. 39 om sjøfarten (sjøloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2005-04-15-17/KAPITTEL_1"><h2 data-text-align="center">I.</h2><article class="legalP" id="kapittel-1-ledd-1">I lov 28. november 1898 om umyndiggjørelse gjøres følgende endring:</article> <article class="defaultP" margin-top="true">§ 2 tredje ledd tredje punktum skal lyde:</article><article class="legalP" id="kapittel-1-ledd-2">Fastsettingen kan påkjæres til lagmannsretten etter reglene i rettshjelpsloven § 27.</article></section><section class="section" data-name="kapII" id="kapittel-2" data-lovdata-URL="LTI/lov/2005-04-15-17/KAPITTEL_2"><h2 data-text-align="center">II.</h2><article class="legalP" id="kapittel-2-ledd-1">I lov 21. juli 1916 nr. 2 om vidners og sakkyndiges godtgjørelse m.v. gjøres følgende endringer:</article> <article class="defaultP" margin-top="true">§ 12 første ledd nr. 1 første punktum skal lyde:</article><article class="legalP" id="kapittel-2-ledd-2">Avgjørelser truffet av en domstol kan påkjæres til overordnet domstol etter reglene i rettshjelpsloven § 27.</article> <article class="defaultP" margin-top="true">§ 12 første ledd nr. 2 skal lyde:</article><article class="legalP" id="kapittel-2-ledd-3">Avgjørelser truffet av Trygderetten kan påkjæres til Borgarting lagmannsrett etter reglene i rettshjelpsloven § 27.</article></section><section class="section" data-name="kapIII" id="kapittel-3" data-lovdata-URL="LTI/lov/2005-04-15-17/KAPITTEL_3"><h2 data-text-align="center">III.</h2><article class="legalP" id="kapittel-3-ledd-1">I lov 1. juni 1917 nr. 1 om skjønn og ekspropriasjonssaker gjøres følgende endring:</article> <article class="defaultP" margin-top="true">§ 20a første ledd tredje punktum skal lyde:</article><article class="legalP" id="kapittel-3-ledd-2">Ved skjønn som holdes av en domstol kan fastsettingen påkjæres etter reglene i rettshjelpsloven § 27.</article></section><section class="section" data-name="kapIV" id="kapittel-4" data-lovdata-URL="LTI/lov/2005-04-15-17/KAPITTEL_4"><h2 data-text-align="center">IV.</h2><article class="legalP" id="kapittel-4-ledd-1">I lov 21. mars 1975 nr. 9 om nordisk vitneplikt gjøres følgende endring:</article> <article class="defaultP" margin-top="true">§ 7 femte ledd skal lyde:</article><article class="legalP" id="kapittel-4-ledd-2">Fastsetting av godtgjersle etter denne lova kan påkjærast til høgare domstol etter reglane i rettshjelpsloven § 27.</article></section><section class="section" data-name="kapV" id="kapittel-5" data-lovdata-URL="LTI/lov/2005-04-15-17/KAPITTEL_5"><h2 data-text-align="center">V.</h2><article class="legalP" id="kapittel-5-ledd-1">I lov 13. juni 1980 nr. 35 om fri rettshjelp gjøres følgende endringer:</article> <article class="defaultP" margin-top="true">Overskriften til kapittel I skal lyde:</article><article class="defaultP"><i>Kapittel I. Alminnelige bestemmelser</i></article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-5-foreslåttparagraf-1"><span class="futureLegalArticleHeader">§ 1. <span class="legalArticleTitle">Lovens formål.</span></span><article class="legalP" id="kapittel-5-foreslåttparagraf-1-ledd-1">Fri rettshjelp etter denne lov er en sosial støtteordning med formål å sikre nødvendig juridisk bistand til personer som ikke selv har økonomiske forutsetninger for å kunne ivareta et rettshjelpsbehov av stor personlig og velferdsmessig betydning.</article><article class="legalP" id="kapittel-5-foreslåttparagraf-1-ledd-2">Fri rettshjelp etter denne lov betales helt eller delvis av staten og gis som fritt rettsråd, fri sakførsel eller fritak for rettsgebyr, jf. kapittel II, III og IV.</article></article> <article class="defaultP" margin-top="true">§ 2 annet ledd skal lyde:</article><article class="legalP" id="kapittel-5-ledd-2">Praktiserende advokat og andre som kan yte fri rettshjelp etter denne lov, har plikt til å orientere klientene om muligheten for å søke fri rettshjelp i tilfelle hvor de kan tenkes å ha rett til slik bistand.</article> <article class="defaultP" margin-top="true">§ 3 nytt tredje og fjerde ledd skal lyde:</article><article class="legalP" id="kapittel-5-ledd-3">I saker for domstolene betaler ikke det offentlige merutgifter som følge av at det er valgt advokat med kontor utenfor rettskretsen. I andre saker betaler ikke det offentlige merutgifter som følge av at det er valgt advokat eller rettshjelper utenfor rimelig nærhet av rettshjelpsmottagerens bosted eller oppholdssted.</article><article class="legalP" id="kapittel-5-ledd-4">Departementet kan i forskrift gi regler om unntak fra tredje ledd.</article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-5-foreslåttparagraf-2"><span class="futureLegalArticleHeader">§ 4. <span class="legalArticleTitle">Hvem kan få fri rettshjelp. Hvilken bistand kan dekkes.</span></span><article class="legalP" id="kapittel-5-foreslåttparagraf-2-ledd-1">Fri rettshjelp gis til fysiske personer. Når særlige grunner taler for det, kan fri rettshjelp også gis til ideelle sammenslutninger.</article><article class="legalP" id="kapittel-5-foreslåttparagraf-2-ledd-2">Rettshjelpen må gjelde oppdrag som det er naturlig at advokat her i riket utfører. Rettshjelp som nevnt i kapittel III Fri sakførsel, kan likevel bare gis for saker som behandles av norsk domstol eller forvaltningsorgan. Unntaksvis kan det innvilges fritt rettsråd til bistand ved utenlandsk domstol eller forvaltningsorgan etter reglene i § 12.</article></article> <article class="defaultP" margin-top="true">Nåværende § 5 blir § 6.</article> <article class="defaultP" margin-top="true">Ny § 5 skal lyde:</article><article class="futureLegalArticle" data-name="§5" id="kapittel-5-foreslåttparagraf-3"><span class="futureLegalArticleHeader">§ 5. <span class="legalArticleTitle">Lovens subsidiære karakter.</span></span><article class="legalP" id="kapittel-5-foreslåttparagraf-3-ledd-1">Fri rettshjelp omfatter ikke bistand som dekkes av andre ordninger eller som kan erstattes på annen måte, herunder gjennom:<ul class="defaultList"><li data-li-identifier="-" data-name="-"><article class="listArticle" id="kapittel-5-foreslåttparagraf-3-ledd-1-punkt-1"><article class="legalP" id="kapittel-5-foreslåttparagraf-3-ledd-1-punkt-1-ledd-1">oppnevning av forsvarer eller bistandsadvokat i straffesaker etter straffeprosessloven,</article></article></li><li data-li-identifier="-" data-name="-"><article class="listArticle" id="kapittel-5-foreslåttparagraf-3-ledd-1-punkt-2"><article class="legalP" id="kapittel-5-foreslåttparagraf-3-ledd-1-punkt-2-ledd-1">private forsikringer som omfatter rettshjelp,</article></article></li><li data-li-identifier="-" data-name="-"><article class="listArticle" id="kapittel-5-foreslåttparagraf-3-ledd-1-punkt-3"><article class="legalP" id="kapittel-5-foreslåttparagraf-3-ledd-1-punkt-3-ledd-1">forvaltningsloven § 36 om dekning av saksomkostninger,</article></article></li><li data-li-identifier="-" data-name="-"><article class="listArticle" id="kapittel-5-foreslåttparagraf-3-ledd-1-punkt-4"><article class="legalP" id="kapittel-5-foreslåttparagraf-3-ledd-1-punkt-4-ledd-1">etablerte offentlige service- og rådgivningskontorer,</article></article></li><li data-li-identifier="-" data-name="-"><article class="listArticle" id="kapittel-5-foreslåttparagraf-3-ledd-1-punkt-5"><article class="legalP" id="kapittel-5-foreslåttparagraf-3-ledd-1-punkt-5-ledd-1">det offentliges opplysnings- og veiledningsplikt, jf. bl.a. forvaltningsloven § 11,</article></article></li><li data-li-identifier="-" data-name="-"><article class="listArticle" id="kapittel-5-foreslåttparagraf-3-ledd-1-punkt-6"><article class="legalP" id="kapittel-5-foreslåttparagraf-3-ledd-1-punkt-6-ledd-1">medlemskap i foreninger og lag,</article></article></li><li data-li-identifier="-" data-name="-"><article class="listArticle" id="kapittel-5-foreslåttparagraf-3-ledd-1-punkt-7"><article class="legalP" id="kapittel-5-foreslåttparagraf-3-ledd-1-punkt-7-ledd-1">private eller offentlige rettshjelpsordninger i andre land.</article></article></li></ul></article><article class="legalP" id="kapittel-5-foreslåttparagraf-3-ledd-2">Utgifter utover det som kan dekkes eller erstattes av andre ordninger, kan søkes dekket etter denne lov.</article></article> <article class="defaultP" margin-top="true">Nåværende § 6 første ledd oppheves.</article> <article class="defaultP" margin-top="true">Nåværende § 6 annet ledd blir § 7 nytt tredje ledd.</article> <article class="defaultP" margin-top="true">Nåværende § 8 oppheves.</article> <article class="defaultP" margin-top="true">Nåværende § 10 oppheves.</article> <article class="defaultP" margin-top="true">Nåværende § 11 blir § 8 som skal lyde:</article><article class="futureLegalArticle" data-name="§8" id="kapittel-5-foreslåttparagraf-4"><span class="futureLegalArticleHeader">§ 8. <span class="legalArticleTitle">Refusjon av det offentliges utgifter.</span></span><article class="legalP" id="kapittel-5-foreslåttparagraf-4-ledd-1">Får noen sin økonomiske stilling vesentlig bedret gjennom bistand gitt etter denne lov, skal den offentlige instans som har innvilget fri rettshjelp, kreve det offentliges utgifter i forbindelse med rettshjelpen refundert, dersom ikke særlige forhold gjør det urimelig. Har en advokat eller rettshjelper innvilget fri rettshjelp, skal departementet kreve refusjon. Kravet er tvangsgrunnlag for utlegg.</article><article class="legalP" id="kapittel-5-foreslåttparagraf-4-ledd-2">Krav som nevnt i første ledd innkreves av Statens Innkrevingssentral. Innkrevingssentralen kan inndrive kravet ved trekk i lønn eller andre lignende ytelser etter reglene i dekningsloven § 2-7. Innkrevingssentralen kan også inndrive kravet ved å stifte utleggspant for kravet dersom panteretten kan gis rettsvern ved registrering i et register eller ved underretning til en tredjeperson, jf. panteloven kapittel 5, og utleggsforretningen kan holdes på Innkrevingssentralens kontor etter tvangsfullbyrdelsesloven § 7-9 første ledd.</article></article> <article class="defaultP" margin-top="true">Nåværende § 11a blir § 9 som skal lyde:</article><article class="futureLegalArticle" data-name="§9" id="kapittel-5-foreslåttparagraf-5"><span class="futureLegalArticleHeader">§ 9. <span class="legalArticleTitle">Adgang til å trekke tilbake bevilling til fri rettshjelp.</span></span><article class="legalP" id="kapittel-5-foreslåttparagraf-5-ledd-1">Bevilling til bistand etter denne lov som innvilges etter økonomisk behovsprøving kan trekkes tilbake dersom det er gitt ufullstendige eller uriktige opplysninger om søkerens økonomiske situasjon, eller dersom søkerens økonomiske situasjon er vesentlig bedret før rettshjelpen er avsluttet.</article><article class="legalP" id="kapittel-5-foreslåttparagraf-5-ledd-2">Utbetalt salær som etter vedtak i henhold til denne paragraf kreves refundert, er tvangsgrunnlag for utlegg. § 8 annet ledd gjelder tilsvarende.</article></article> <article class="defaultP" margin-top="true">Nåværende kapittel III blir kapittel II og skal ha overskriften:</article><article class="defaultP"><i>Kapittel II. Fritt rettsråd.</i></article> <article class="defaultP" margin-top="true">Nåværende § 12 blir § 10 som skal lyde:</article><article class="futureLegalArticle" data-name="§10" id="kapittel-5-foreslåttparagraf-6"><span class="futureLegalArticleHeader">§ 10. <span class="legalArticleTitle">Reglenes virkeområde.</span></span><article class="legalP" id="kapittel-5-foreslåttparagraf-6-ledd-1">Fri rettshjelp som ikke omfattes av § 15, gis som fritt rettsråd, herunder behandling for forliksrådet, skjønn som styres av lensmann og voldgiftsaker.</article></article> <article class="defaultP" margin-top="true">Nåværende § 13 blir § 11 som skal lyde</article><article class="futureLegalArticle" data-name="§11" id="kapittel-5-foreslåttparagraf-7"><span class="futureLegalArticleHeader">§ 11. <span class="legalArticleTitle">Vilkår for fritt rettsråd.</span></span><article class="legalP" id="kapittel-5-foreslåttparagraf-7-ledd-1">Søknad om fritt rettsråd kan innvilges uten behovsprøving i følgende tilfeller:<ul class="defaultList"><li data-li-identifier="1" data-name="1"><article class="listArticle" id="kapittel-5-foreslåttparagraf-7-ledd-1-punkt-1"><article class="legalP" id="kapittel-5-foreslåttparagraf-7-ledd-1-punkt-1-ledd-1">for utlending som har rett til fri rettshjelp etter utlendingsloven § 42 tredje ledd og fjerde ledd.</article></article></li><li data-li-identifier="2" data-name="2"><article class="listArticle" id="kapittel-5-foreslåttparagraf-7-ledd-1-punkt-2"><article class="legalP" id="kapittel-5-foreslåttparagraf-7-ledd-1-punkt-2-ledd-1"><ul class="defaultList"><li data-li-identifier="a)" data-name="a)"><article class="listArticle" id="kapittel-5-foreslåttparagraf-7-ledd-1-punkt-2-ledd-1-punkt-1"><article class="legalP" id="kapittel-5-foreslåttparagraf-7-ledd-1-punkt-2-ledd-1-punkt-1-ledd-1">for den som er part i sak hvor barnevernet har fattet vedtak som nevnt i lov om barneverntjenester § 7-2 bokstav g), men hvor vedtaket ikke blir etterfulgt av at barnevernet starter forberedelse til sak som skal behandles av fylkesnemnda etter kapittel 7 i lov om barneverntjenester.</article></article></li><li data-li-identifier="b)" data-name="b)"><article class="listArticle" id="kapittel-5-foreslåttparagraf-7-ledd-1-punkt-2-ledd-1-punkt-2"><article class="legalP" id="kapittel-5-foreslåttparagraf-7-ledd-1-punkt-2-ledd-1-punkt-2-ledd-1">for den som er part i sak hvor barnevernet har startet forberedelse til sak som skal behandles av fylkesnemnda etter kapittel 7 i lov om barneverntjenester, men hvor saken likevel ikke blir oversendt fylkesnemnda.</article></article></li></ul></article></article></li><li data-li-identifier="3" data-name="3"><article class="listArticle" id="kapittel-5-foreslåttparagraf-7-ledd-1-punkt-3"><article class="legalP" id="kapittel-5-foreslåttparagraf-7-ledd-1-punkt-3-ledd-1">for siktede som reiser krav om erstatning for urettmessig straffeforfølgning etter straffeprosessloven kapittel 31.</article></article></li><li data-li-identifier="4" data-name="4"><article class="listArticle" id="kapittel-5-foreslåttparagraf-7-ledd-1-punkt-4"><article class="legalP" id="kapittel-5-foreslåttparagraf-7-ledd-1-punkt-4-ledd-1">til voldsofre i erstatningssak mot gjerningspersonen.</article></article></li><li data-li-identifier="5" data-name="5"><article class="listArticle" id="kapittel-5-foreslåttparagraf-7-ledd-1-punkt-5"><article class="legalP" id="kapittel-5-foreslåttparagraf-7-ledd-1-punkt-5-ledd-1">til vernepliktige i førstegangstjeneste i saker som nevnt i annet ledd.</article></article></li><li data-li-identifier="6" data-name="6"><article class="listArticle" id="kapittel-5-foreslåttparagraf-7-ledd-1-punkt-6"><article class="legalP" id="kapittel-5-foreslåttparagraf-7-ledd-1-punkt-6-ledd-1">til kvinner som har vært utsatt for mishandling fra nærstående, i forbindelse med straffesak mot gjerningspersonen.</article></article></li><li data-li-identifier="7" data-name="7"><article class="listArticle" id="kapittel-5-foreslåttparagraf-7-ledd-1-punkt-7"><article class="legalP" id="kapittel-5-foreslåttparagraf-7-ledd-1-punkt-7-ledd-1">til den som er utsatt for tvangsekteskap eller forsøk på sådan som nevnt i straffeloven § 222 annet ledd, jf. straffeloven § 49, men hvor saken ikke er anmeldt og den nødvendige bistand er av samme art som nevnt i straffeprosessloven § 107c eller annen relevant bistand.</article></article></li></ul></article><article class="legalP" id="kapittel-5-foreslåttparagraf-7-ledd-2">Søknad om fritt rettsråd kan innvilges til den som har inntekt og formue under bestemte grenser fastsatt av departementet, i følgende tilfeller:<ul class="defaultList"><li data-li-identifier="1" data-name="1"><article class="listArticle" id="kapittel-5-foreslåttparagraf-7-ledd-2-punkt-1"><article class="legalP" id="kapittel-5-foreslåttparagraf-7-ledd-2-punkt-1-ledd-1">i saker etter ekteskapsloven, skifteloven annen del, jf. kap. 4 eller barneloven kap. 5, 6 og 7, herunder saker om tvangsfullbyrdelse og midlertidig sikring.</article></article></li><li data-li-identifier="2" data-name="2"><article class="listArticle" id="kapittel-5-foreslåttparagraf-7-ledd-2-punkt-2"><article class="legalP" id="kapittel-5-foreslåttparagraf-7-ledd-2-punkt-2-ledd-1">i saker etter lov 4. juli 1991 nr. 45 om rett til felles bolig og innbo når husstandsfellesskap opphører.</article></article></li><li data-li-identifier="3" data-name="3"><article class="listArticle" id="kapittel-5-foreslåttparagraf-7-ledd-2-punkt-3"><article class="legalP" id="kapittel-5-foreslåttparagraf-7-ledd-2-punkt-3-ledd-1">for den skadede eller etterlatte i sak om erstatning for personskade eller tap av forsørger.</article></article></li><li data-li-identifier="4" data-name="4"><article class="listArticle" id="kapittel-5-foreslåttparagraf-7-ledd-2-punkt-4"><article class="legalP" id="kapittel-5-foreslåttparagraf-7-ledd-2-punkt-4-ledd-1">for leietaker i sak etter husleieloven § 9-8 og tvangsfullbyrdelsesloven § 13-2 tredje ledd bokstav c når saken gjelder bolig som leietaker bebor.</article></article></li><li data-li-identifier="5" data-name="5"><article class="listArticle" id="kapittel-5-foreslåttparagraf-7-ledd-2-punkt-5"><article class="legalP" id="kapittel-5-foreslåttparagraf-7-ledd-2-punkt-5-ledd-1">for arbeidstaker i sak etter arbeidsmiljøloven §§ 61-66.</article></article></li><li data-li-identifier="6" data-name="6"><article class="listArticle" id="kapittel-5-foreslåttparagraf-7-ledd-2-punkt-6"><article class="legalP" id="kapittel-5-foreslåttparagraf-7-ledd-2-punkt-6-ledd-1">for den skadede ved søknad eller klage i sak om voldsoffererstatning.</article></article></li><li data-li-identifier="7" data-name="7"><article class="listArticle" id="kapittel-5-foreslåttparagraf-7-ledd-2-punkt-7"><article class="legalP" id="kapittel-5-foreslåttparagraf-7-ledd-2-punkt-7-ledd-1">i klagesaker til fylkestrygdekontoret eller Rikstrygdeverket etter folketrygdloven § 21-12.</article></article></li><li data-li-identifier="8" data-name="8"><article class="listArticle" id="kapittel-5-foreslåttparagraf-7-ledd-2-punkt-8"><article class="legalP" id="kapittel-5-foreslåttparagraf-7-ledd-2-punkt-8-ledd-1">i klagesaker til Aetat Arbeidsdirektoratet etter folketrygdloven kapittel 4 og 11 og etter sysselsettingsloven §§ 35 og 36 om stønad etter folketrygdloven.</article></article></li></ul></article><article class="legalP" id="kapittel-5-foreslåttparagraf-7-ledd-3">I andre saker kan det unntaksvis innvilges fritt rettsråd dersom det økonomiske vilkåret etter annet ledd er oppfylt og saken objektivt sett berører søker i særlig sterk grad. Ved vurderingen skal det legges vekt på om saken har likhetstrekk med saksfeltene i første og annet ledd.</article><article class="legalP" id="kapittel-5-foreslåttparagraf-7-ledd-4">I saker som nevnt i annet og tredje ledd, kan det innvilges fritt rettsråd selv om de økonomiske vilkår i annet ledd ikke er oppfylt dersom utgiftene til juridisk bistand blir betydelige i forhold til søkerens økonomiske situasjon.</article></article> <article class="defaultP" margin-top="true">Ny § 12 skal lyde:</article><article class="futureLegalArticle" data-name="§12" id="kapittel-5-foreslåttparagraf-8"><span class="futureLegalArticleHeader">§ 12. <span class="legalArticleTitle">Fritt rettsråd ved utenlandsk domstol eller forvaltningsorgan.</span></span><article class="legalP" id="kapittel-5-foreslåttparagraf-8-ledd-1">Søknad om fritt rettsråd kan innvilges helt eller delvis til den som har inntekt og formue under bestemte grenser fastsatt av departementet, i følgende tilfeller:<ul class="defaultList"><li data-li-identifier="1" data-name="1"><article class="listArticle" id="kapittel-5-foreslåttparagraf-8-ledd-1-punkt-1"><article class="legalP" id="kapittel-5-foreslåttparagraf-8-ledd-1-punkt-1-ledd-1">for den som er part i sak som er tatt til behandling av Den europeiske menneskerettighetsdomstol,</article></article></li><li data-li-identifier="2" data-name="2"><article class="listArticle" id="kapittel-5-foreslåttparagraf-8-ledd-1-punkt-2"><article class="legalP" id="kapittel-5-foreslåttparagraf-8-ledd-1-punkt-2-ledd-1">for den som har fått sitt barn ulovlig bortført fra Norge, jf. barnebortføringskonvensjonen av 25. oktober 1980 art 3.</article></article></li></ul></article><article class="legalP" id="kapittel-5-foreslåttparagraf-8-ledd-2">I andre saker for utenlandsk domstol eller forvaltningsorgan kan det unntaksvis innvilges helt eller delvis fritt rettsråd dersom de økonomiske vilkår i første ledd er oppfylt og særlige grunner taler for det.</article><article class="legalP" id="kapittel-5-foreslåttparagraf-8-ledd-3">I saker som nevnt i første og annet ledd, kan det innvilges fritt rettsråd selv om de økonomiske vilkår i første ledd ikke er oppfylt dersom utgiftene til juridisk bistand blir betydelige i forhold til søkerens økonomiske situasjon.</article><article class="legalP" id="kapittel-5-foreslåttparagraf-8-ledd-4">Det innvilges ikke fritt rettsråd etter første til tredje ledd dersom det er urimelig at det offentlige betaler for bistanden.</article></article> <article class="defaultP" margin-top="true">Nåværende § 14 blir § 13 som skal lyde:</article><article class="futureLegalArticle" data-name="§13" id="kapittel-5-foreslåttparagraf-9"><span class="futureLegalArticleHeader">§ 13. <span class="legalArticleTitle">Hvem avgjør søknad om fritt rettsråd.</span></span><article class="legalP" id="kapittel-5-foreslåttparagraf-9-ledd-1">Søknad om fritt rettsråd avgjøres av departementet.</article><article class="legalP" id="kapittel-5-foreslåttparagraf-9-ledd-2">Departementet kan i forskrift gi bestemmelser om advokaters adgang til selv å innvilge fritt rettsråd i saker som nevnt i § 11 første og annet ledd.</article></article> <article class="defaultP" margin-top="true">Nåværende § 15 blir § 14 som skal lyde:</article><article class="futureLegalArticle" data-name="§14" id="kapittel-5-foreslåttparagraf-10"><span class="futureLegalArticleHeader">§ 14. <span class="legalArticleTitle">Hva et fritt rettsråd kan omfatte.</span></span><article class="legalP" id="kapittel-5-foreslåttparagraf-10-ledd-1">Fritt rettsråd omfatter nødvendige utgifter til rådgivning og bistand fra advokat i anledning et aktuelt problem.</article><article class="legalP" id="kapittel-5-foreslåttparagraf-10-ledd-2">Departementet kan samtykke i at søkerens egne vesentlige og nødvendige utgifter i tilknytning til fritt rettsråd dekkes helt eller delvis, herunder utgifter til medisinsk eller annen sakkyndig bistand. Når særlige grunner foreligger og det er nødvendig med medisinsk eller annen sakkyndig bistand for å bringe på det rene om det er behov for fri rettshjelp, kan departementet samtykke i at fritt rettsråd skal dekke vesentlige og nødvendige utgifter til slik sakkyndig hjelp.</article><article class="legalP" id="kapittel-5-foreslåttparagraf-10-ledd-3">Etter særskilt søknad kan departementet utvide et fritt rettsråd til å gjelde bistand til å gjøre myndighetene oppmerksom på generelle forhold som måtte ligge til grunn for søkerens aktuelle problem, samt foreslå endringer og forbedringer av lovregler eller forvaltningspraksis.</article><article class="legalP" id="kapittel-5-foreslåttparagraf-10-ledd-4">Departementet fastsetter godtgjøring for bistand etter denne paragrafen.</article></article> <article class="defaultP" margin-top="true">Nåværende kapittel IV blir kapittel III og skal ha overskriften:</article><article class="defaultP"><i>Kapittel III. Fri sakførsel.</i></article> <article class="defaultP" margin-top="true">Nåværende § 16 blir § 15 som skal lyde:</article><article class="futureLegalArticle" data-name="§15" id="kapittel-5-foreslåttparagraf-11"><span class="futureLegalArticleHeader">§ 15. <span class="legalArticleTitle">Reglenes virkeområde.</span></span><article class="legalP" id="kapittel-5-foreslåttparagraf-11-ledd-1">Fri rettshjelp i sivile saker for de alminnelige domstoler (unntatt forliksrådet) og særdomstolene samt i forvaltningssaker etter § 17, gis som fri sakførsel eller fritak for rettsgebyr, jf. kapittel IV. Som særdomstoler regnes de domstoler som er nevnt i domstolloven § 2, samt arbeidsrett.</article></article> <article class="defaultP" margin-top="true">Ny § 16 skal lyde:</article><article class="futureLegalArticle" data-name="§16" id="kapittel-5-foreslåttparagraf-12"><span class="futureLegalArticleHeader">§ 16. <span class="legalArticleTitle">Vilkår for fri sakførsel.</span></span><article class="legalP" id="kapittel-5-foreslåttparagraf-12-ledd-1">Fri sakførsel innvilges uten behovsprøving i saker som nevnt i § 11 første ledd nr. 4, 5 og 7, samt i følgende tilfeller:<ul class="defaultList"><li data-li-identifier="1" data-name="1"><article class="listArticle" id="kapittel-5-foreslåttparagraf-12-ledd-1-punkt-1"><article class="legalP" id="kapittel-5-foreslåttparagraf-12-ledd-1-punkt-1-ledd-1">for den vernepliktige i militærnektersaker etter lov 19. mars 1965 nr. 3 om fritaking for militærtjeneste av overbevisningsgrunner.</article></article></li><li data-li-identifier="2" data-name="2"><article class="listArticle" id="kapittel-5-foreslåttparagraf-12-ledd-1-punkt-2"><article class="legalP" id="kapittel-5-foreslåttparagraf-12-ledd-1-punkt-2-ledd-1">for den et tvangstiltak retter seg mot i saker om overprøving av administrative tvangsinngrep etter tvistemålsloven kap. 33.</article></article></li><li data-li-identifier="3" data-name="3"><article class="listArticle" id="kapittel-5-foreslåttparagraf-12-ledd-1-punkt-3"><article class="legalP" id="kapittel-5-foreslåttparagraf-12-ledd-1-punkt-3-ledd-1">for den private part i saker hvor søksmål er anbefalt av Stortingets ombudsmann for forvaltningen.</article></article></li><li data-li-identifier="4" data-name="4"><article class="listArticle" id="kapittel-5-foreslåttparagraf-12-ledd-1-punkt-4"><article class="legalP" id="kapittel-5-foreslåttparagraf-12-ledd-1-punkt-4-ledd-1">for utlending i tilfeller som nevnt i utlendingsloven § 42 første ledd.</article></article></li><li data-li-identifier="5" data-name="5"><article class="listArticle" id="kapittel-5-foreslåttparagraf-12-ledd-1-punkt-5"><article class="legalP" id="kapittel-5-foreslåttparagraf-12-ledd-1-punkt-5-ledd-1">til den som er begjært umyndiggjort eller som begjærer et vergemål opphevet etter umyndiggjørelsesloven.</article></article></li><li data-li-identifier="6" data-name="6"><article class="listArticle" id="kapittel-5-foreslåttparagraf-12-ledd-1-punkt-6"><article class="legalP" id="kapittel-5-foreslåttparagraf-12-ledd-1-punkt-6-ledd-1">til den det oppnevnes advokat for i medhold av barneloven § 61 første ledd nr. 5.</article></article></li></ul></article><article class="legalP" id="kapittel-5-foreslåttparagraf-12-ledd-2">Søknad om fri sakførsel kan innvilges til den som har inntekt og formue under bestemte grenser fastsatt av departementet, i saker som nevnt i § 11 annet ledd nr. 1-5.</article><article class="legalP" id="kapittel-5-foreslåttparagraf-12-ledd-3">I andre saker kan det unntaksvis innvilges fri sakførsel dersom det økonomiske vilkåret etter annet ledd er oppfylt og saken objektivt sett berører søker i særlig sterk grad. Ved vurderingen skal det legges vekt på om saken har likhetstrekk med saksfeltene i første og annet ledd.</article><article class="legalP" id="kapittel-5-foreslåttparagraf-12-ledd-4">I saker som nevnt i annet og tredje ledd, kan det innvilges fri sakførsel selv om de økonomiske vilkår i annet ledd ikke er oppfylt dersom utgiftene til juridisk bistand blir betydelige i forhold til søkerens økonomiske situasjon.</article><article class="legalP" id="kapittel-5-foreslåttparagraf-12-ledd-5">Det innvilges ikke fri sakførsel etter annet til fjerde ledd dersom det er urimelig at det offentlige betaler for bistanden.</article></article> <article class="defaultP" margin-top="true">Nåværende §§ 17 til 20 oppheves.</article> <article class="defaultP" margin-top="true">Nåværende § 22 blir § 17 som skal lyde:</article><article class="futureLegalArticle" data-name="§17" id="kapittel-5-foreslåttparagraf-13"><span class="futureLegalArticleHeader">§ 17. <span class="legalArticleTitle">Fri sakførsel for visse forvaltningsorganer.</span></span><article class="legalP" id="kapittel-5-foreslåttparagraf-13-ledd-1">Fri sakførsel kan innvilges i ankesaker etter lov 16. desember 1966 nr. 9 om anke til Trygderetten dersom de økonomiske vilkår i § 16 annet eller fjerde ledd er oppfylt.</article><article class="legalP" id="kapittel-5-foreslåttparagraf-13-ledd-2">Fri sakførsel etter første ledd gis ikke dersom det er urimelig at det offentlige betaler for bistanden.</article><article class="legalP" id="kapittel-5-foreslåttparagraf-13-ledd-3">Fri sakførsel innvilges uten behovsprøving i følgende saker:<ul class="defaultList"><li data-li-identifier="1" data-name="1"><article class="listArticle" id="kapittel-5-foreslåttparagraf-13-ledd-3-punkt-1"><article class="legalP" id="kapittel-5-foreslåttparagraf-13-ledd-3-punkt-1-ledd-1">saker som skal behandles av fylkesnemnda etter kap. 9 i lov om sosiale tjenester mv.</article></article></li><li data-li-identifier="2" data-name="2"><article class="listArticle" id="kapittel-5-foreslåttparagraf-13-ledd-3-punkt-2"><article class="legalP" id="kapittel-5-foreslåttparagraf-13-ledd-3-punkt-2-ledd-1">saker som skal behandles av fylkesnemnda etter kap. 7 i lov om barneverntjenester.</article></article></li><li data-li-identifier="3" data-name="3"><article class="listArticle" id="kapittel-5-foreslåttparagraf-13-ledd-3-punkt-3"><article class="legalP" id="kapittel-5-foreslåttparagraf-13-ledd-3-punkt-3-ledd-1">saker for kontrollkommisjonen etter lov 2. juli 1999 nr. 62 om etablering og gjennomføring av psykisk helsevern (psykisk helsevernloven) § 6-4.</article></article></li><li data-li-identifier="4" data-name="4"><article class="listArticle" id="kapittel-5-foreslåttparagraf-13-ledd-3-punkt-4"><article class="legalP" id="kapittel-5-foreslåttparagraf-13-ledd-3-punkt-4-ledd-1">saker som skal behandles etter kapittel 5 i lov 5. august 1994 nr. 55 om vern mot smittsomme sykdommer.</article></article></li></ul></article></article> <article class="defaultP" margin-top="true">Nåværende § 21a blir § 18 som skal lyde:</article><article class="futureLegalArticle" data-name="§18" id="kapittel-5-foreslåttparagraf-14"><span class="futureLegalArticleHeader">§ 18. <span class="legalArticleTitle">Utvidet myndighet for Høyesterett til å innvilge fri sakførsel.</span></span><article class="legalP" id="kapittel-5-foreslåttparagraf-14-ledd-1">Når en sivil sak er henvist til behandling i Høyesterett, kan retten gi bevilling til fri sakførsel selv om en part ikke fyller de økonomiske vilkår i § 16, hvis den finner det rimelig ut fra sakens prinsipielle interesse. Hvis særlige grunner foreligger, kan retten innvilge fri sakførsel for andre enn fysiske personer.</article></article> <article class="defaultP" margin-top="true">Ny § 19 skal lyde:</article><article class="futureLegalArticle" data-name="§19" id="kapittel-5-foreslåttparagraf-15"><span class="futureLegalArticleHeader">§ 19. <span class="legalArticleTitle">Hvem kan innvilge fri sakførsel.</span></span><article class="legalP" id="kapittel-5-foreslåttparagraf-15-ledd-1">Fri sakførsel etter § 16 første ledd og § 17 innvilges av eget tiltak av den rett eller det forvaltningsorgan som har saken til behandling. I andre tilfeller avgjøres søknad om fri sakførsel av departementet.</article><article class="legalP" id="kapittel-5-foreslåttparagraf-15-ledd-2">Departementet kan i forskrift legge avgjørelseskompetansen i saker som nevnt i § 16, til andre enn bestemt i første ledd og herunder bestemme at den domstol som har saken til behandling, eller partens advokat skal kunne innvilge fri sakførsel.</article></article> <article class="defaultP" margin-top="true">Nåværende § 21 blir § 20 som skal lyde:</article><article class="futureLegalArticle" data-name="§20" id="kapittel-5-foreslåttparagraf-16"><span class="futureLegalArticleHeader">§ 20. <span class="legalArticleTitle">Oppnevning av prosessfullmektig i ekteskaps- og familiesaker.</span></span><article class="legalP" id="kapittel-5-foreslåttparagraf-16-ledd-1">I ekteskaps- og familiesaker etter § 16 annet ledd jf. § 11 annet ledd nr. 1 kan domstolen, dersom den finner det nødvendig, oppnevne prosessfullmektig for saksøkt som er uteblitt eller ikke har gitt tilsvar under saksforberedelsen, eller er uteblitt fra hovedforhandlingen. Oppnevning kan skje selv om saksøkte ikke fyller de økonomiske vilkår i § 16. Saksøkte plikter å erstatte det offentliges utlegg til prosessfullmektigen. Beløpet er tvangsgrunnlag for utlegg.</article></article> <article class="defaultP" margin-top="true">Nåværende § 23 blir § 21 som skal lyde:</article><article class="futureLegalArticle" data-name="§21" id="kapittel-5-foreslåttparagraf-17"><span class="futureLegalArticleHeader">§ 21. <span class="legalArticleTitle">Oppnevning av prosessfullmektig.</span></span><article class="legalP" id="kapittel-5-foreslåttparagraf-17-ledd-1">I henhold til bevilling til fri sakførsel oppnevner vedkommende domstol eller forvaltningsorgan prosessfullmektig for parten. Ved oppnevning av prosessfullmektig skal partens ønske være avgjørende.</article></article> <article class="defaultP" margin-top="true">Nåværende § 24 blir § 22 som skal lyde:</article><article class="futureLegalArticle" data-name="§22" id="kapittel-5-foreslåttparagraf-18"><span class="futureLegalArticleHeader">§ 22. <span class="legalArticleTitle">Hva fri sakførsel omfatter.</span></span><article class="legalP" id="kapittel-5-foreslåttparagraf-18-ledd-1">Fri sakførsel omfatter hel eller delvis dekning av salær til prosessfullmektig. Dessuten dekkes gebyr og sideutgifter ved saken etter bestemmelsene om fritak for rettsgebyr i kapittel IV. Den rett som har saken til behandling, avgjør om bevilling til fri sakførsel også skal omfatte rettergangsskritt ved annen domstol.</article><article class="legalP" id="kapittel-5-foreslåttparagraf-18-ledd-2">Den domstol eller det forvaltningsorgan som har saken til behandling, kan samtykke i at partenes egne vesentlige og nødvendige utgifter i anledning saken dekkes helt eller delvis. Det samme gjelder partenes utgifter til bistand fra sakkyndige som ikke er oppnevnt av retten.</article><article class="legalP" id="kapittel-5-foreslåttparagraf-18-ledd-3">En bevilling til fri sakførsel omfatter også sakens behandling i høyere rettsinstanser dersom selvstendig anke bare er innbrakt av motparten, og den part som har fri sakførsel helt eller delvis har fått medhold i foregående instans.</article><article class="legalP" id="kapittel-5-foreslåttparagraf-18-ledd-4">Departementet kan etter søknad fra den som har bevilling til fri sakførsel, i særlige tilfeller helt eller delvis dekke saksomkostningsansvar overfor motparten.</article><article class="legalP" id="kapittel-5-foreslåttparagraf-18-ledd-5">Etter særskilt søknad til departementet kan bevillingen utvides til å gjelde bistand til å gjøre myndighetene oppmerksom på generelle forhold som måtte ligge til grunn for saken, samt foreslå endringer og forbedringer av lovregler eller forvaltningspraksis.</article><article class="legalP" id="kapittel-5-foreslåttparagraf-18-ledd-6">Den domstol eller det forvaltningsorgan som har saken til behandling, fastsetter godtgjøring til prosessfullmektig og eventuelle sakkyndige.</article></article> <article class="defaultP" margin-top="true">Nåværende § 25 blir § 23 som skal lyde:</article><article class="futureLegalArticle" data-name="§23" id="kapittel-5-foreslåttparagraf-19"><span class="futureLegalArticleHeader">§ 23. <span class="legalArticleTitle">Saksomkostninger til det offentlige.</span></span><article class="legalP" id="kapittel-5-foreslåttparagraf-19-ledd-1">Dersom en part som har fri rettshjelp, vinner saken, skal saksomkostninger etter tvistemålsloven kap. 13 i tilfelle tilkjennes det offentlige i den utstrekning det er nødvendig for å dekke utgiftene til fri rettshjelp.</article><article class="legalP" id="kapittel-5-foreslåttparagraf-19-ledd-2">Hvor det er grunn til det, kan retten samtykke i at en part som har fri rettshjelp, begjærer saken hevet som forlikt uten å nedlegge påstand om saksomkostninger til det offentlige.</article></article> <article class="defaultP" margin-top="true">Nåværende kapittel V blir kapittel IV og skal ha overskriften:</article><article class="defaultP"><i>Kapittel IV. Fritak for rettsgebyr.</i></article> <article class="defaultP" margin-top="true">Nåværende § 26 blir § 24.</article> <article class="defaultP" margin-top="true">Nåværende § 27 blir § 25 som skal lyde:</article><article class="futureLegalArticle" data-name="§25" id="kapittel-5-foreslåttparagraf-20"><span class="futureLegalArticleHeader">§ 25. <span class="legalArticleTitle">Vilkår for fritak mv.</span></span><article class="legalP" id="kapittel-5-foreslåttparagraf-20-ledd-1">Fritak for rettsgebyr kan gis som del av bevilling til fri sakførsel etter § 22 etter de samme regler som gjelder for slik bevilling.</article><article class="legalP" id="kapittel-5-foreslåttparagraf-20-ledd-2">Den som ikke har krav på fri sakførsel, kan gis fritak for rettsgebyr dersom de økonomiske vilkår i § 16 annet eller fjerde ledd er oppfylt. Fritak gis av den som har myndighet til å gi bevilling til fri sakførsel i saken.</article><article class="legalP" id="kapittel-5-foreslåttparagraf-20-ledd-3">I skiftesaker kan domstolen gi fritak for rettsgebyr, dersom de økonomiske vilkår i § 16 annet eller fjerde ledd er oppfylt.</article><article class="legalP" id="kapittel-5-foreslåttparagraf-20-ledd-4">Søknad om fritak for rettsgebyr kan avslås når det ikke er rimelig at det offentlige gir slik støtte.</article></article> <article class="defaultP" margin-top="true">Nåværende kapittel VI blir kapittel V og skal ha overskriften:</article><article class="defaultP"><i>Kapittel V. Klageregler m.v.</i></article> <article class="defaultP" margin-top="true">Nåværende § 28 blir § 26 som skal lyde:</article><article class="futureLegalArticle" data-name="§26" id="kapittel-5-foreslåttparagraf-21"><span class="futureLegalArticleHeader">§ 26. <span class="legalArticleTitle">Klage.</span></span><article class="legalP" id="kapittel-5-foreslåttparagraf-21-ledd-1">Vedtak etter denne lov, unntatt de avgjørelser som nevnt i § 27, kan påklages til departementet etter reglene i forvaltningsloven. Departementet kan bestemme i hvilken utstrekning forvaltningsloven skal gjelde for domstolenes og Trygderettens behandling av saker etter denne lov.</article><article class="legalP" id="kapittel-5-foreslåttparagraf-21-ledd-2">Departementets vedtak etter denne lov kan ikke påklages.</article></article> <article class="defaultP" margin-top="true">Nåværende § 28a blir § 27 som skal lyde:</article><article class="futureLegalArticle" data-name="§27" id="kapittel-5-foreslåttparagraf-22"><span class="futureLegalArticleHeader">§ 27. <span class="legalArticleTitle">Kjæremål i saker behandlet av domstolene og Trygderetten.</span></span><article class="legalP" id="kapittel-5-foreslåttparagraf-22-ledd-1">Avgjørelser etter denne lov som er truffet av en domstol, kan påkjæres til overordnet domstol. Avgjørelser truffet av Arbeidsretten kan ikke påkjæres. Avgjørelser truffet av Trygderetten kan påkjæres til Borgarting lagmannsrett.</article><article class="legalP" id="kapittel-5-foreslåttparagraf-22-ledd-2">For kjæremål etter første ledd gjelder reglene i tvistemålsloven og domstolloven dersom ikke annet følger av paragrafen her.</article><article class="legalP" id="kapittel-5-foreslåttparagraf-22-ledd-3">For den som har fått underretning om avgjørelsen, er fristen for å erklære kjæremål én måned fra den dag vedkommende mottok underretningen. For andre er fristen én måned fra den dag da vedkommende har fått eller burde ha skaffet seg kjennskap til avgjørelsen, men likevel ikke utover tre måneder fra det tidspunkt avgjørelsen ble truffet.</article><article class="legalP" id="kapittel-5-foreslåttparagraf-22-ledd-4">Domstolen skal tilrettelegge saken for kjæremålsretten og gi slik redegjørelse for saken som er nødvendig for kjæremålsretten.</article><article class="legalP" id="kapittel-5-foreslåttparagraf-22-ledd-5">Om dekning av sakskostnader av det offentlige gjelder forvaltningsloven § 36 første ledd og tredje ledd første og annet punktum tilsvarende.</article></article> <article class="defaultP" margin-top="true">Nåværende kapittel VII blir kapittel VI og skal ha overskriften:</article><article class="defaultP"><i>Kapittel VI. Ikrafttredelse.</i></article> <article class="defaultP" margin-top="true">Nåværende § 29 blir § 28.</article></section><section class="section" data-name="kapVI" id="kapittel-6" data-lovdata-URL="LTI/lov/2005-04-15-17/KAPITTEL_6"><h2 data-text-align="center">VI.</h2><article class="legalP" id="kapittel-6-ledd-1">I lov 8. april 1981 nr. 7 om barn og foreldre gjøres følgende endring:</article> <article class="defaultP" margin-top="true">§ 61 annet ledd tredje punktum skal lyde:</article><article class="legalP" id="kapittel-6-ledd-2">Dersom det skal oppnemnast ein advokat for barnet etter første stykket nr. 5, har barnet rett på fri sakførsel utan behovsprøving jf. rettshjelpsloven § 16 første ledd nr. 6.</article></section><section class="section" data-name="kapVII" id="kapittel-7" data-lovdata-URL="LTI/lov/2005-04-15-17/KAPITTEL_7"><h2 data-text-align="center">VII.</h2><article class="legalP" id="kapittel-7-ledd-1">I lov 22. mai 1981 nr. 25 om rettergangsmåten i straffesaker (straffeprosessloven) gjøres følgende endringer:</article> <article class="defaultP" margin-top="true">§ 78 annet ledd annet punktum skal lyde:</article><article class="legalP" id="kapittel-7-ledd-2">Rettens fastsetting kan påkjæres etter reglene i rettshjelpslovens § 27.</article> <article class="defaultP" margin-top="true">§ 450 første ledd skal lyde:</article><article class="legalP" id="kapittel-7-ledd-3">I sak om erstatning eller oppreisning etter straffforfølgning har siktede rett til fritt rettsråd uten behovsprøving etter reglene i rettshjelpsloven § 11.</article></section><section class="section" data-name="kapVIII" id="kapittel-8" data-lovdata-URL="LTI/lov/2005-04-15-17/KAPITTEL_8"><h2 data-text-align="center">VIII.</h2><article class="legalP" id="kapittel-8-ledd-1">I lov 17. desember 1982 nr. 86 om rettsgebyr gjøres følgende endringer:</article> <article class="defaultP" margin-top="true">§ 8 syvende ledd nytt femte punktum skal lyde:</article><article class="legalP" id="kapittel-8-ledd-2">For kjæremål over avgjørelser om avslag på fri sakførsel etter lov om fri rettshjelp § 27 betales ikke gebyr.</article> <article class="defaultP" margin-top="true">§ 10 første ledd nr. 12 skal lyde:</article><article class="legalP" id="kapittel-8-ledd-3">sak etter tvistemålslovens kapittel 33 om overprøving av administrative vedtak om frihetstap og andre tvangsinngrep, jfr. også lov om fri rettshjelp § 16 første ledd nr. 2.</article> <article class="defaultP" margin-top="true">§ 27a første ledd nr. 1 skal lyde:</article><article class="legalP" id="kapittel-8-ledd-4">kjæremål etter rettshjelpsloven § 27 eller etter bestemmelser som viser til rettshjelpsloven § 27.</article></section><section class="section" data-name="kapIX" id="kapittel-9" data-lovdata-URL="LTI/lov/2005-04-15-17/KAPITTEL_9"><h2 data-text-align="center">IX.</h2><article class="legalP" id="kapittel-9-ledd-1">I lov 24. juni 1994 nr. 39 om sjøfarten (sjøloven) gjøres følgende endring:</article> <article class="defaultP" margin-top="true">§ 476 fjerde ledd tredje punktum skal lyde:</article><article class="legalP" id="kapittel-9-ledd-2">Fastsettelsen kan påkjæres til lagmannsretten etter reglene i rettshjelpsloven § 27.</article></section><section class="section" data-name="kapX" id="kapittel-10" data-lovdata-URL="LTI/lov/2005-04-15-17/KAPITTEL_10"><h2 data-text-align="center">X.</h2><article class="legalP" id="kapittel-10-ledd-1">Loven gjelder fra den tid Kongen bestemmer.</article><article class="legalP" id="kapittel-10-ledd-2">Departementet kan gi overgangsregler.</article></section></main></body></html>