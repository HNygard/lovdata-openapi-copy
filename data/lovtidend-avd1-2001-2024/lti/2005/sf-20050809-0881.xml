<!DOCTYPE html><html lang="no"><head><title>Forskrift om endring i forskrift om drift av akvakulturanlegg (akvakulturdriftsforskriften) m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-08-09-881</dd><dt class="dokid">DokumentID</dt><dd class="dokid">LTI/forskrift/2005-08-09-881</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 11 s 1708</dd><dt class="dateInForce">I kraft fra</dt><dd class="dateInForce">2005-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-12-22-1785</li><li>forskrift/2004-12-22-1798</li><li>forskrift/2001-12-21-1597</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-14-68/§13</li><li>lov/2003-12-19-124/§7</li><li>lov/2003-12-19-124/§14</li><li>lov/2003-12-19-124/§15</li><li>lov/2003-12-19-124/§19</li><li>lov/2003-12-19-124/§23</li><li>lov/2003-12-19-124/§24</li><li>lov/2003-12-19-124/§25</li><li>lov/2003-12-19-124/§26</li><li>lov/2003-12-19-124/§28</li><li>lov/2003-12-19-124/§32</li><li>forskrift/2003-12-19-1790</li><li>lov/1974-12-20-73/§30</li><li>lov/1974-12-20-73/§2</li><li>lov/1974-12-20-73/§4</li><li>lov/1974-12-20-73/§5</li><li>lov/1974-12-20-73/§5a</li><li>lov/1974-12-20-73/§9</li><li>lov/1974-12-20-73/§31</li></ul></dd><dt class="dateOfPublication">Kunngjort</dt><dd class="dateOfPublication">2005-08-12</dd><dt class="journalNumber">Journalnummer</dt><dd class="journalNumber">2005-0776</dd><dt class="titleShort">Korttittel</dt><dd class="titleShort">Endr. i akvakulturdriftsforskriften m. fl.</dd><dt class="title">Tittel</dt><dd class="title">Forskrift om endring i forskrift om drift av akvakulturanlegg (akvakulturdriftsforskriften) m.m.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeri- og kystdepartementet 9. august 2005 med hjemmel i lov 14. juni 1985 nr. 68 om oppdrett av fisk, skalldyr m.v. § 13 og lov 19. desember 2003 nr. 124 om matproduksjon og mattrygghet mv. (matloven) § 7, § 14, § 15, § 19, § 23, § 24, § 25, § 26, § 28 og § 32, jf. delegeringsvedtak 19. desember 2003 nr. 1790 og lov 20. desember 1974 nr. 73 om dyrevern § 30, jf. § 2, § 4, § 5, § 5a, § 9 og § 31. Jf. EØS-avtalen vedlegg I (direktiv 93/53/EØF og direktiv 95/70/EØF).</dd><dt class="refid">RefID</dt><dd class="refid">forskrift/2005-08-09-881</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om drift av akvakulturanlegg (akvakulturdriftsforskriften) m.m.<ul class="tocSubUl"><li>I<ul class="tocSubUl"><li>§ 42a. Felles biomassetak for konsern</li><li>§ 42b. Samdrift</li></ul></li><li>II</li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/forskrift/2005-08-09-881" id="dokument"><h1>Forskrift om endring i forskrift om drift av akvakulturanlegg (akvakulturdriftsforskriften) m.m.</h1><section class="section" data-name="kapI" id="kapittel-1" data-lovdata-URL="LTI/forskrift/2005-08-09-881/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. desember 2004 nr. 1785 om drift av akvakulturanlegg (akvakulturdriftsforskriften) gjøres følgende endringer:</article> <article class="defaultP" margin-top="true">Hjemmelsfeltet skal lyde:</article><article class="legalP" id="kapittel-1-ledd-2">Fastsatt av Fiskeri- og kystdepartementet 22. desember 2004 med hjemmel i lov 14. juni 1985 nr. 68 om oppdrett av fisk, skalldyr m.v. § 1, § 3, § 4, § 5, § 9, § 10, § 11, § 13, § 14 og § 17, lov 19. desember 2003 nr. 124 om matproduksjon og mattrygghet mv. (matloven) § 7, § 8, § 14, § 15, § 19, § 23, § 24, § 25, § 26, § 28 og § 32, jf. delegeringsvedtak 19. desember 2003 nr. 1790 og lov 20. desember 1974 nr. 73 om dyrevern § 30, jf. § 2, § 4, § 5, § 5a, § 9 og § 31. Jf. EØS-avtalen vedlegg I (direktiv 93/53/EØF og direktiv 95/70/EØF).</article> <article class="defaultP" margin-top="true">§ 4 bokstav e) skal lyde:<ul class="defaultList"><li data-li-identifier="e)" data-name="e)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1"><i>Biomasse:</i> den til enhver tid stående biomasse av levende fisk (målt i kg eller tonn).</article></article></li></ul></article> <article class="defaultP" margin-top="true">§ 4 nye bokstaver q) og r) skal lyde:<ul class="defaultList"><li data-li-identifier="q)" data-name="q)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1"><i>Samdrift:</i> driftsform der to eller flere konsesjonsinnehavere har akvakulturdyrene i sameie på samme lokalitet.</article></article></li><li data-li-identifier="r)" data-name="r)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1"><i>Samlokalisering:</i> driftsform der to eller flere konsesjonsinnehavere har akvakulturdyr på samme lokalitet, uten at akvakulturdyrene er i sameie.</article></article></li></ul></article> <article class="defaultP" margin-top="true">§ 4 nåværende bokstaver q) til t) blir s) til v).</article> <article class="defaultP" margin-top="true">§ 7 første ledd skal lyde:</article><article class="legalP" id="kapittel-1-ledd-3">Det skal til enhver tid foreligge en oppdatert beredskapsplan. Ved samdrift skal det foreligge en felles beredskapsplan.</article> <article class="defaultP" margin-top="true">§ 8 tredje ledd skal lyde:</article><article class="legalP" id="kapittel-1-ledd-4">Ved samlokalisering skal hver produksjonsenhet være merket med navnet på den konsesjonsinnehaver som eier akvakulturdyrene i produksjonsenheten.</article> <article class="defaultP" margin-top="true">§ 35 første ledd skal lyde:</article><article class="legalP" id="kapittel-1-ledd-5">Det skal til enhver tid foreligge en driftsplan for akvakulturanlegg i sjøvann. Ved samdrift skal det foreligge en felles driftsplan.</article> <article class="defaultP" margin-top="true">§ 36 skal lyde:</article><article class="legalP" id="kapittel-1-ledd-6">Det skal foreligge en driftsjournal som skal oppbevares på akvakulturanlegget i minst 4 år. Ved samdrift skal det føres felles driftsjournal.</article> <article class="defaultP" margin-top="true">§ 37 nytt andre ledd skal lyde:</article><article class="legalP" id="kapittel-1-ledd-7">Ved samdrift skal driftsjournalen i stedet for opplysningene i første ledd bokstav a opplyse om hvilke konsesjonsinnehavere som driver i samdrift, hvilke konsesjoner som er omfattet og hvilken ideell andel av fisken som knytter seg til de ulike konsesjonene.</article> <article class="defaultP" margin-top="true">§ 40 nytt femte ledd skal lyde:</article><article class="legalP" id="kapittel-1-ledd-8">Ved samdrift skal det sendes inn felles rapport og melding.</article> <article class="defaultP" margin-top="true">§ 42 skal lyde:</article><article class="legalP" id="kapittel-1-ledd-9">Biomassen per konsesjon skal ikke overstige den maksimalt tillatte biomassen som er fastsatt i tillatelsen i medhold av oppdrettsloven.</article><article class="legalP" id="kapittel-1-ledd-10">Summen av biomasse i konsesjoner tildelt innenfor samme art og tilhørende samme konsesjonsinnehaver innenfor en av Fiskeridirektoratets regioner utgjør ett biomassetak. Ved kontroll av maksimalt tillatt biomasse hos den enkelte konsesjonsinnehaver, legges biomassetaket til grunn. Ved samdrift vil den enkelte konsesjonsinnehavers ideelle andel av biomassen på lokaliteten inngå i biomasseberegningen i forhold til biomassetaket.</article><article class="legalP" id="kapittel-1-ledd-11">Biomassen på en lokalitet skal ikke overstige den maksimalt tillatte biomassen som er klarert for lokaliteten i henhold til tillatelsen.</article><article class="legalP" id="kapittel-1-ledd-12">Fisk tilhørende ulike konsesjonsinnehavere skal ikke befinne seg i samme produksjonsenhet, med mindre konsesjonsinnehaverne driver i samdrift.</article><article class="legalP" id="kapittel-1-ledd-13">Ved samdrift og samlokalisering er de ulike konsesjonsinnehaverne solidarisk ansvarlige for overskridelse av lokalitetsbiomasse. Ved mistanke om brudd på maksimalt tillatt biomasse fastsatt i tillatelsen, kan Fiskeridirektoratet kreve oppveiing av biomassen, eller annen fysisk måling av biomassen, for innehavers regning. Representant fra Fiskeridirektoratet skal kunne være til stede under oppveiing.</article> <article class="defaultP" margin-top="true">Nye § 42a og § 42b skal lyde:</article><article class="futureLegalArticle" data-name="§42a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 42a</span>. <span class="legalArticleTitle">Felles biomassetak for konsern</span></span><article class="legalP" id="kapittel-1-foreslåttparagraf-1-ledd-1">Konsesjonsinnehavere innen samme konsern, jf. regnskapsloven § 1-3, kan etter søknad til Fiskeridirektoratets regionkontor innvilges et felles biomassetak. Felles biomassetak omfatter tillatt biomasse etter alle konsesjoner av samme type og samme art tilhørende søkerne innenfor en av Fiskeridirektoratets regioner.</article><article class="legalP" id="kapittel-1-foreslåttparagraf-1-ledd-2">Dokumentasjon på konserntilknytning må følge søknaden.</article><article class="legalP" id="kapittel-1-foreslåttparagraf-1-ledd-3">Retten til felles biomassetak faller bort dersom konserntilknytningen opphører. Dersom det skjer endringer i konserntilknytningen som er avgjørende for godkjenningen av det felles biomassetaket, skal det straks meldes fra om dette til Fiskeridirektoratets regionkontor.</article><article class="legalP" id="kapittel-1-foreslåttparagraf-1-ledd-4">Konsesjonsinnehavere med felles biomassetak er solidarisk ansvarlige for overskridelse av det felles biomassetaket.</article><article class="legalP" id="kapittel-1-foreslåttparagraf-1-ledd-5">Det er adgang til å melde seg ut av et felles biomassetak i løpet av et kalenderår. Utmeldt konsesjonsinnehaver kan ikke søke seg inn i et nytt eller eksisterende felles biomassetak i løpet av det samme kalenderåret.</article></article><article class="futureLegalArticle" data-name="§42b" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 42b</span>. <span class="legalArticleTitle">Samdrift</span></span><article class="legalP" id="kapittel-1-foreslåttparagraf-2-ledd-1">Samdrift tillates kun for produksjon av matfisk av samme art og av samme type konsesjoner. Det er ikke tillatt med samdrift og samlokalisering på samme lokalitet.</article><article class="legalP" id="kapittel-1-foreslåttparagraf-2-ledd-2">Samdrift skal meldes til Fiskeridirektoratets regionkontor senest en kalendermåned før iverksettelse. Meldingen skal inneholde opplysninger om:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-2-punkt-1"><article class="legalP" id="kapittel-1-foreslåttparagraf-2-ledd-2-punkt-1-ledd-1">hvilke lokaliteter, hvilke konsesjoner og hvilke konsesjonsinnehavere som er omfattet av samdriften, og</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-2-punkt-2"><article class="legalP" id="kapittel-1-foreslåttparagraf-2-ledd-2-punkt-2-ledd-1">hvilken ideell andel av fisken som knytter seg til de ulike konsesjonene.</article></article></li></ul></article><article class="legalP" id="kapittel-1-foreslåttparagraf-2-ledd-3">Endringer i forhold som nevnt i andre ledd bokstav a kan først iverksettes en kalendermåned etter at ny melding er kommet frem til Fiskeridirektoratets regionkontor. Endringer i forhold som nevnt i andre ledd bokstav b må senest fremkomme sammen med rapportering av samdriften etter § 40.</article><article class="legalP" id="kapittel-1-foreslåttparagraf-2-ledd-4">Meldinger etter andre ledd og tredje ledd første punktum må underskrives av alle konsesjonsinnehaverne som deltar i samdriften.</article><article class="legalP" id="kapittel-1-foreslåttparagraf-2-ledd-5">Ved samdrift er konsesjonsinnehaverne solidarisk ansvarlige for overtredelser av bestemmelser gitt i eller i medhold av oppdrettsloven, matloven og dyrevernloven med mindre annet fremgår av den enkelte bestemmelse.</article></article> <article class="defaultP" margin-top="true">§ 48 første ledd skal lyde:</article><article class="legalP" id="kapittel-1-ledd-14">Det skal foreligge en driftsjournal som skal oppbevares på akvakulturanlegget i minst 4 år.</article> <article class="defaultP" margin-top="true">§ 56 første ledd skal lyde:</article><article class="legalP" id="kapittel-1-ledd-15">Det skal foreligge en driftsjournal som skal oppbevares på akvakulturanlegget i minst 4 år.</article> <article class="defaultP" margin-top="true">§ 59 første ledd skal lyde:</article><article class="legalP" id="kapittel-1-ledd-16">Fiskeridirektoratet fører tilsyn og fatter vedtak for å gjennomføre bestemmelsene gitt i § 5, § 6 første ledd, § 7 første, tredje og fjerde ledd, § 8, § 10 første, tredje og fjerde ledd, § 13, § 15, § 29, § 30, § 31, § 32, § 33, § 34, § 35 med unntak av tredje ledd, § 36, § 37 bokstav a-f og h, § 38 første ledd bokstav a, b, c og g og andre ledd, § 39, § 40, § 42, § 42a, § 42b, § 46, § 48 første ledd og andre ledd bokstav a t.o.m. d, § 56 unntatt andre ledd bokstav d og § 57.</article> <article class="defaultP" margin-top="true">§ 60 første ledd skal lyde:</article><article class="legalP" id="kapittel-1-ledd-17">Fiskeridirektoratet kan i særlige tilfeller dispensere fra bestemmelsene nevnt i § 59 første ledd, bortsett fra § 42a første og andre ledd.</article></section><section class="section" data-name="kapII" id="kapittel-2" data-lovdata-URL="LTI/forskrift/2005-08-09-881/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 22. desember 2004 nr. 1798 om tildeling, endring og bortfall av konsesjoner og lokaliteter for oppdrett av laks, ørret og regnbueørret (laksetildelingsforskriften) gjøres følgende endringer:</article> <article class="defaultP" margin-top="true">§ 8 fjerde ledd skal lyde:</article><article class="legalP" id="kapittel-2-ledd-2">Søknad etter § 33 andre ledd og melding etter § 33 tredje ledd sendes Fiskeridirektoratets regionkontor i den region der konsesjonen er hjemmehørende.</article> <article class="defaultP" margin-top="true">§ 33 skal lyde:</article><article class="legalP" id="kapittel-2-ledd-3">Klarering av lokalitet i en annen av Fiskeridirektoratets regioner enn den regionen der konsesjonen er hjemmehørende, tillates ikke.</article><article class="legalP" id="kapittel-2-ledd-4">Det kan etter søknad dispenseres fra forbudet i første ledd dersom samme konsesjonshaver eller ulike konsesjonsinnehavere innen samme konsern, jf. regnskapsloven § 1-3, har lokaliteter på begge sider av en regiongrense på en slik måte at forbudet vil slå særlig urimelig ut.</article><article class="legalP" id="kapittel-2-ledd-5">Dersom søknaden etter andre ledd gjelder ulike konsesjonsinnehavere innen samme konsern, jf. regnskapsloven § 1-3, må søker legge fram dokumentasjon på at de inngår i samme konsern. Forutsetningen for dispensasjon faller bort dersom de ulike konsesjonsinnehaverne ikke lenger er i samme konsern i dispensasjonstiden. Konsesjonsinnehaverne plikter å melde fra om dette.</article><article class="legalP" id="kapittel-2-ledd-6">Første ledd gjelder ikke konsesjon for oppdrett av matfisk av laks, ørret og regnbueørret til forsøks-, forsknings- og undervisningsformål.</article> <article class="defaultP" margin-top="true">§ 37 nytt andre ledd skal lyde:</article><article class="legalP" id="kapittel-2-ledd-7">Første ledd gjelder også for ulike konsesjonsinnehavere innen samme konsern. Konsesjonsinnehaverne må legge fram dokumentasjon på at de inngår i samme konsern på meldingstidspunktet. Både konsesjonsinnehavere som allerede har konsesjoner tilknyttet den aktuelle lokalitet og nye konsesjonsinnehavere må underskrive meldingen.</article> <article class="defaultP" margin-top="true">§ 37 nåværende andre ledd blir nytt tredje ledd.</article></section><section class="section" data-name="kapIII" id="kapittel-3" data-lovdata-URL="LTI/forskrift/2005-08-09-881/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I forskrift 21. desember 2001 nr. 1597 om innkreving av gebyrer til statskassen for offentlige oppgaver i forbindelse med oppdretts- og havbeitevirksomhet gjøres følgende endringer:</article> <article class="defaultP" margin-top="true">§ 2 nytt femte ledd skal lyde:</article><article class="legalP" id="kapittel-3-ledd-2">Det skal ikke betales gebyr for søknad etter forskrift 22. desember 2004 nr. 1785 om drift av akvakulturanlegg (akvakulturdriftsforskriften) § 42a.</article></section><section class="section" data-name="kapIV" id="kapittel-4" data-lovdata-URL="LTI/forskrift/2005-08-09-881/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Endringene trer i kraft 1. oktober 2005.</article></section></main></body></html>