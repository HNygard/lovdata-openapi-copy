<!DOCTYPE html><html lang="no"><head><title>Forskrift om endring i forskrift om valg til fylkesting og kommunestyrer (valgforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-02-16-139</dd><dt class="dokid">DokumentID</dt><dd class="dokid">LTI/forskrift/2005-02-16-139</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 2 s 293</dd><dt class="dateInForce">I kraft fra</dt><dd class="dateInForce">2005-02-16</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-01-02-5</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2002-06-28-57/§2-9</li><li>lov/2002-06-28-57/§5-8</li><li>lov/2002-06-28-57/§6-9</li><li>lov/2002-06-28-57/§7-3</li><li>lov/2002-06-28-57/§8-6</li><li>lov/2002-06-28-57/§9-10</li></ul></dd><dt class="dateOfPublication">Kunngjort</dt><dd class="dateOfPublication">2005-02-18</dd><dt class="journalNumber">Journalnummer</dt><dd class="journalNumber">2005-0131</dd><dt class="titleShort">Korttittel</dt><dd class="titleShort">Endr. i valgforskriften</dd><dt class="title">Tittel</dt><dd class="title">Forskrift om endring i forskrift om valg til fylkesting og kommunestyrer (valgforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Kommunal- og regionaldepartementet 16. februar 2005 med hjemmel i lov 28. juni 2002 nr. 57 om valg til Stortinget, fylkesting og kommunestyrer (valgloven) § 2-9, § 5-8, § 6-9, § 7-3, § 8-6 og § 9-10.</dd><dt class="refid">RefID</dt><dd class="refid">forskrift/2005-02-16-139</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om valg til fylkesting og kommunestyrer (valgforskriften).<ul class="tocSubUl"><li>I<ul class="tocSubUl"><li>§ 12. Overskrift på listeforslag – språk</li><li>§ 13. Underskrifter etter valgloven § 6-3 (2) – skrift på papir, taushetsplikt</li><li>§ 19. Krav til stemmesedler med kandidatnavn</li><li>§ 20. Plikt til å produsere blanke stemmesedler</li><li>§ 34. Oppbevaring og transport av valgmateriell. Forsegling.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-02-16-139" id="dokument"><h1>Forskrift om endring i forskrift om valg til fylkesting og kommunestyrer (valgforskriften).</h1><section class="section" data-name="kapI" id="kapittel-1" data-lovdata-URL="LTI/forskrift/2005-02-16-139/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 2. januar 2003 nr. 5 om valg til fylkesting og kommunestyrer (valgforskriften) gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om valg til Stortinget, fylkesting og kommunestyrer (valgforskriften)</i></article> <article class="defaultP" margin-top="true">§ 1 bokstav g) skal lyde:<ul class="defaultList"><li data-li-identifier="g)" data-name="g)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">Ved kommunestyre- og fylkestingsvalg skal utenlandske statsborgere som ellers ville fylt stemmerettsvilkårene på valgdagen, strykes fra manntallet dersom de flytter ut av landet etter skjæringsdatoen.</article></article></li></ul></article> <article class="defaultP" margin-top="true">§ 2 tredje ledd skal lyde:</article><article class="numberedLegalP" data-numerator="3" id="kapittel-1-nummer-1">(3) Valgstyret skal ikke manntallsføre en velger dersom vedkommende er manntallsført i en annen kommune og har avgitt forhåndsstemme til denne kommunen. Når valgstyret får melding om at en velger skal overføres til en annen kommunes manntall, må det snarest melde fra til den nye kommunen dersom vedkommende velger allerede har avgitt forhåndsstemme.</article> <article class="defaultP" margin-top="true">§ 3 første ledd skal lyde:</article><article class="numberedLegalP" data-numerator="1" id="kapittel-1-nummer-2">(1) Alle som stiller liste ved valget har uten omkostninger rett til ett eksemplar av manntallet for valgkretsen. Krav om manntallseksemplar må fremsettes for valgstyret i vedkommende kommune(r) innen den frist valgstyret har satt.</article> <article class="defaultP" margin-top="true">§ 4 tredje ledd siste setning skal lyde:</article><article class="legalP" id="kapittel-1-ledd-2">Skjema med støtteerklæringer er unntatt offentlighet, jf. offentlighetsloven § 5a og forvaltningsloven § 13 første ledd nr. 1.</article> <article class="defaultP" margin-top="true">§ 10 annet ledd skal lyde:</article><article class="numberedLegalP" data-numerator="2" id="kapittel-1-nummer-3">(2) De andre registrerte partiene og de samepolitiske organisasjonene skal varsles særskilt om vedtak om registrering av nye partinavn. I varselet skal det orienteres om adgangen til å klage.</article> <article class="defaultP" margin-top="true">§ 12 og § 13 skal lyde:</article><article class="futureLegalArticle" data-name="§12" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Overskrift på listeforslag – språk</span></span><article class="legalP" id="kapittel-1-foreslåttparagraf-1-ledd-1">Registrerte politiske partier kan velge om partiets navn skal skrives på bokmål eller nynorsk. Partiets navn på samisk kan føres opp som et tillegg til navnet på bokmål eller nynorsk.</article></article><article class="futureLegalArticle" data-name="§13" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Underskrifter etter valgloven § 6-3 (2) – skrift på papir, taushetsplikt</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Underskriftene på listeforslag som innleveres av uregistrerte grupper og av registrerte partier som ikke har oppnådd tilstrekkelig oppslutning til å komme inn under lovens forenklede krav for innlevering av listeforslag i valgloven § 6-3 (1), skal være skrift på papir.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Opplysning om hvem som har underskrevet på et listeforslag etter valgloven § 6-3 (2) er underlagt taushetsplikt og skal ikke gis ut, se valgloven § 15-4 (1) og forvaltningsloven § 13 første ledd nr. 1. Opplysning om hvem som er tillitsvalgte for listeforslaget er offentlig.</article></article> <article class="defaultP" margin-top="true">§ 16 skal lyde:</article><article class="legalP" id="kapittel-1-ledd-3">Dersom det er uklart hvem som har rett til å representere et registrert politisk parti på lokalt nivå og til å stille liste, skal valgmyndighetene innhente og legge til grunn uttalelse fra partiets hovedstyre.</article> <article class="defaultP" margin-top="true">§ 17 annet ledd skal lyde:</article><article class="numberedLegalP" data-numerator="2" id="kapittel-1-nummer-4">(2) Dersom det på felleslister opplyses om de enkelte kandidatenes tilhørighet i forhold til de ulike gruppene som står bak forslaget, skal dette gjøres for alle kandidatene på listen.</article> <article class="defaultP" margin-top="true">§ 19 og § 20 skal lyde:</article><article class="futureLegalArticle" data-name="§19" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Krav til stemmesedler med kandidatnavn</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Ved utformingen av stemmesedlene skal det legges vekt på at stemmesedlene skal være lesevennlige.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Stemmesedlene som skal brukes på valgtinget, skal produseres på en slik måte at det ikke er mulig å se hva velgerne har stemt etter at stemmeseddelen er brettet sammen.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Stemmesedlene skal være i størrelse A5 eller være falset, eventuelt klargjort til falsing, til A5.</article><article class="numberedLegalP" data-numerator="4" id="kapittel-1-foreslåttparagraf-3-nummer-4">(4) Ved stortingsvalg og kommunestyrevalg skal stemmesedlene være hvite.</article><article class="numberedLegalP" data-numerator="5" id="kapittel-1-foreslåttparagraf-3-nummer-5">(5) Ved fylkestingsvalg skal stemmesedlene være blå.</article><article class="numberedLegalP" data-numerator="6" id="kapittel-1-foreslåttparagraf-3-nummer-6">(6) Stemmeseddelen skal inneholde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-nummer-6-punkt-1"><article class="legalP" id="kapittel-1-foreslåttparagraf-3-nummer-6-punkt-1-ledd-1">opplysning om hvilket valg stemmeseddelen gjelder for.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-nummer-6-punkt-2"><article class="legalP" id="kapittel-1-foreslåttparagraf-3-nummer-6-punkt-2-ledd-1">overskrift som viser hvilket parti eller gruppe listen utgår fra. Overskriften skal trykkes i skriftstørrelse minimum 20 punkt.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-nummer-6-punkt-3"><article class="legalP" id="kapittel-1-foreslåttparagraf-3-nummer-6-punkt-3-ledd-1">fornavn, etternavn og fødselsår på kandidatene som stiller til valg på listen. Opplysning om kandidatenes stilling og/eller bosted kan påføres stemmeseddelen. Dette skal gjøres hvis det er nødvendig for å unngå forveksling av kandidatene på listen. På felleslister kan det opplyses om de enkelte kandidatenes tilhørighet i forhold til de ulike gruppene som står bak forslaget. Dersom slike opplysninger påføres stemmeseddelen, skal dette gjøres for alle kandidatene på listen.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-3-nummer-6-punkt-4"><article class="legalP" id="kapittel-1-foreslåttparagraf-3-nummer-6-punkt-4-ledd-1">en veiledning om adgangen til å endre på stemmeseddelen. Dersom veiledningen trykkes på baksiden av stemmesedlene, skal det opplyses om dette på forsiden.</article></article></li></ul></article><article class="numberedLegalP" data-numerator="7" id="kapittel-1-foreslåttparagraf-3-nummer-7">(7) På stemmesedler til fylkestingsvalg og kommunestyrevalg skal det trykkes en kolonne med ruter til bruk for å gi personstemmer. Kolonnen skal plasseres til venstre for kandidatenes navn og ha overskriften «Personstemme» eller «Personrøyst».</article><article class="numberedLegalP" data-numerator="8" id="kapittel-1-foreslåttparagraf-3-nummer-8">(8) På stemmesedler til kommunestyrevalg skal det trykkes et felt til bruk for oppføring av kandidater fra andre lister. Feltet skal ha overskriften «Kandidater fra andre lister» eller «Kandidatar frå andre lister». På stemmesedler til kommunestyrevalg skal kandidater som skal ha stemmetillegg etter valgloven § 6-2 (3), stå først på stemmeseddelen og med uthevet skrift.</article><article class="numberedLegalP" data-numerator="9" id="kapittel-1-foreslåttparagraf-3-nummer-9">(9) Forbeholdes regler om stortingsvalg.</article></article><article class="futureLegalArticle" data-name="§20" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">Plikt til å produsere blanke stemmesedler</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Ved stortingsvalg sørger fylkesvalgstyret for at det blir produsert blanke hvite stemmesedler.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Ved fylkestingsvalg sørger fylkesvalgstyret for at det blir produsert blanke blå stemmesedler.</article><article class="numberedLegalP" data-numerator="3" id="kapittel-1-foreslåttparagraf-4-nummer-3">(3) Ved kommunestyrevalg sørger valgstyret for at det blir produsert blanke hvite stemmesedler.</article><article class="numberedLegalP" data-numerator="4" id="kapittel-1-foreslåttparagraf-4-nummer-4">(4) Utsiden av blanke stemmesedler skal ha samme utførelse som de ordinære stemmesedlene. De skal ikke skille seg ut fra andre stemmesedler. På innsiden skal det trykkes følgende tekst:<ul class="defaultList"><li><article class="listArticle" id="kapittel-1-foreslåttparagraf-4-nummer-4-punkt-1"><article class="legalP" id="kapittel-1-foreslåttparagraf-4-nummer-4-punkt-1-ledd-1">BLANK STEMMESEDDEL</article></article></li><li><article class="listArticle" id="kapittel-1-foreslåttparagraf-4-nummer-4-punkt-2"><article class="legalP" id="kapittel-1-foreslåttparagraf-4-nummer-4-punkt-2-ledd-1">Brukes til å stemme blankt.</article></article></li></ul></article></article> <article class="defaultP" margin-top="true">eller<ul class="defaultList"><li><article class="listArticle" id="kapittel-1-foreslåttparagraf-4-nummer-4-punkt-3"><article class="legalP" id="kapittel-1-foreslåttparagraf-4-nummer-4-punkt-3-ledd-1">BLANK RØYSTESETEL</article></article></li><li><article class="listArticle" id="kapittel-1-foreslåttparagraf-4-nummer-4-punkt-4"><article class="legalP" id="kapittel-1-foreslåttparagraf-4-nummer-4-punkt-4-ledd-1">Bruker ein til å røyste blankt.</article></article></li></ul></article> <article class="defaultP" margin-top="true">§ 23 tredje ledd skal lyde:</article><article class="numberedLegalP" data-numerator="3" id="kapittel-1-nummer-5">(3) Valgkortet skal også inneholde et felt hvor stemmemottaker kan påføre tid og sted for stemmegivningen samt signere for stemmemottaket.</article> <article class="defaultP" margin-top="true">§ 27 tredje ledd skal lyde:</article><article class="numberedLegalP" data-numerator="3" id="kapittel-1-nummer-6">(3) Velger med stemmerett i en annen valgkrets skal i stedet få utlevert en avkryssingsstemmeseddel med navnene til de registrerte politiske partiene.</article> <article class="defaultP" margin-top="true">§ 34 skal lyde:</article><article class="futureLegalArticle" data-name="§34" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 34</span>. <span class="legalArticleTitle">Oppbevaring og transport av valgmateriell. Forsegling.</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Valgstyret skal etablere betryggende rutiner for oppbevaring og transport av valgmateriell i alle faser av valggjennomføringen.</article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Valgmateriellet skal forsegles dersom det i perioder ikke er under direkte oppsyn av valgmyndighetene. Forseglingen skal foretas på en slik måte at ingen får adgang til det forseglede materiellet uten at dette etterlater seg tydelige merker.</article><article class="numberedLegalP" data-numerator="3" id="kapittel-1-foreslåttparagraf-5-nummer-3">(3) All transport av valgmateriell skal foregå på hurtigst betryggende måte og av andre enn dem som oppbevarer forseglingsutstyret.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2005-02-16-139/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>