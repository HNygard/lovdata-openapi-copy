<!DOCTYPE html><html lang="no"><head><title>Forskrift om endring i forskrift om avgjørelsesmyndighet m v for Statens innkrevingssentral i saker om innkreving av underholdsbidrag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-16-1492</dd><dt class="dokid">DokumentID</dt><dd class="dokid">LTI/forskrift/2005-12-16-1492</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 15 s 2389</dd><dt class="dateInForce">I kraft fra</dt><dd class="dateInForce">2005-12-16</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-06-18-543</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1955-12-09-5/§1</li><li>lov/1955-12-09-5/§16</li><li>lov/1981-04-08-7/§10</li></ul></dd><dt class="dateOfPublication">Kunngjort</dt><dd class="dateOfPublication">2005-12-19</dd><dt class="journalNumber">Journalnummer</dt><dd class="journalNumber">2005-1204</dd><dt class="titleShort">Korttittel</dt><dd class="titleShort">Endr. i forskrift om myndighet for SI</dd><dt class="title">Tittel</dt><dd class="title">Forskrift om endring i forskrift om avgjørelsesmyndighet m v for Statens innkrevingssentral i saker om innkreving av underholdsbidrag.</dd><dt class="miscInformation">Annet om dokumentet</dt><dd class="miscInformation">Fastsatt av Arbeids- og sosialdepartementet 16. desember 2005 med hjemmel i lov 9. desember 1955 nr. 5 om innkreving av underholdsbidrag m.v. § 1 tredje ledd og § 16 første ledd og lov 8. april 1981 nr. 7 om barn og foreldre (barnelova) § 10 siste ledd.</dd><dt class="refid">RefID</dt><dd class="refid">forskrift/2005-12-16-1492</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om avgjørelsesmyndighet m v for Statens innkrevingssentral i saker om innkreving av underholdsbidrag.<ul class="tocSubUl"><li>I<ul class="tocSubUl"><li>§ 5a. Overføring av saker til Trygdeetatens innkrevingssentral</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-16-1492" id="dokument"><h1>Forskrift om endring i forskrift om avgjørelsesmyndighet m v for Statens innkrevingssentral i saker om innkreving av underholdsbidrag.</h1><section class="section" data-name="kapI" id="kapittel-1" data-lovdata-URL="LTI/forskrift/2005-12-16-1492/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 18. juni 1993 nr. 543 om avgjørelsesmyndighet m v for Statens innkrevingssentral i saker om innkreving av underholdsbidrag gjøres følgende endring:</article> <article class="defaultP" margin-top="true">Ny § 5a skal lyde:</article><article class="futureLegalArticle" data-name="§5a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5a</span>. <span class="legalArticleTitle">Overføring av saker til Trygdeetatens innkrevingssentral</span></span><article class="legalP" id="kapittel-1-foreslåttparagraf-1-ledd-1">Saker der underholdsbidrag innkreves av SI i medhold av § 1, kan overføres til Trygdeetatens innkrevingssentral (TI) for videre innkreving. SIs myndighet etter forskriften til å treffe vedtak mv. opphører ved overføringen til TI, jf. likevel fjerde ledd.</article><article class="legalP" id="kapittel-1-foreslåttparagraf-1-ledd-2">Vedtak truffet av SI i medhold av § 3 og § 4 har fortsatt gyldighet og skal legges til grunn ved saksbehandlingen etter en overføring til TI som nevnt i første ledd inntil de eventuelt blir erstattet av nye vedtak.</article><article class="legalP" id="kapittel-1-foreslåttparagraf-1-ledd-3">Tvangsfullbyrdelsestiltak eller motregning som SI har gjennomført eller har forårsaket gjennomført i medhold av bidragsinnkrevingsloven, beholder i alle henseender sin gyldighet og sine rettsvirkninger etter en overføring til innkreving ved TI som nevnt i første ledd. Tilsvarende gjelder SIs pålegg eller anmodninger om tvangsfullbyrdelse eller motregning etter nevnte lov.</article><article class="legalP" id="kapittel-1-foreslåttparagraf-1-ledd-4">Dersom klage eller anke over tvangsfullbyrdelse eller motregning er satt fram før overføringen til TI, skal SI sluttføre klage- eller ankebehandlingen etter reglene i § 1 – § 5. TI behandler klage eller anke over SIs avgjørelser om tvangsfullbyrdelse eller motregning som innkommer etter overføringen. Klageinstans er Øst-Finnmark tingrett.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2005-12-16-1492/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft straks.</article></section></main></body></html>