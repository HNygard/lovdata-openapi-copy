<!DOCTYPE html><html lang="no"><head><title>Forskrift til rammeplan for sykepleierutdanning.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-01-1380</dd><dt class="dokid">DokumentID</dt><dd class="dokid">LTI/forskrift/2005-12-01-1380</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 14 s 2202</dd><dt class="dateInForce">I kraft fra</dt><dd class="dateInForce">2005-12-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-01-07-1671</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-2</li></ul></dd><dt class="dateOfPublication">Kunngjort</dt><dd class="dateOfPublication">2005-12-08</dd><dt class="journalNumber">Journalnummer</dt><dd class="journalNumber">2005-1079</dd><dt class="titleShort">Korttittel</dt><dd class="titleShort">Forskrift til rammeplan for sykepleier</dd><dt class="title">Tittel</dt><dd class="title">Forskrift til rammeplan for sykepleierutdanning.</dd><dt class="miscInformation">Annet om dokumentet</dt><dd class="miscInformation">Fastsatt av Utdannings- og forskningsdepartementet 1. desember 2005 med hjemmel i lov 1. april 2005 nr. 15 om universiteter og høyskoler § 3-2 annet ledd.</dd><dt class="refid">RefID</dt><dd class="refid">forskrift/2005-12-01-1380</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift til rammeplan for sykepleierutdanning.<ul class="tocSubUl"><li>§ 1. Innhold</li><li>§ 2. Fagplan</li><li>§ 3. Praksis</li><li>§ 4. Eksamensbestemmelser</li><li>§ 5. Praksisvurdering</li><li>§ 6. Vitnemål</li><li>§ 7. Dispensasjon</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-01-1380" id="dokument"><h1>Forskrift til rammeplan for sykepleierutdanning.</h1><article class="legalArticle" data-lovdata-URL="LTI/forskrift/2005-12-01-1380/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Innhold</span></h2><article class="legalP" id="paragraf-1-ledd-1">3-årig sykepleierutdanning skal bestå av følgende hoved- og delemner på til sammen 180 studiepoeng: <table><tbody><tr><td data-text-align="left" data-vertical-align="top"><i>1 Sykepleiens faglige og vitenskapelige grunnlag</i></td><td data-text-align="right" data-vertical-align="top"><i>33 studiepoeng</i></td></tr><tr><td data-text-align="left" data-vertical-align="top">Sykepleiens historie, tradisjon og yrkesetikk</td><td data-text-align="right" data-vertical-align="top">9 studiepoeng</td></tr><tr><td data-text-align="left" data-vertical-align="top">Sykepleiens vitenskapsteoretiske grunnlag, fagutvikling og forskning i sykepleie</td><td data-text-align="right" data-vertical-align="top">9 studiepoeng</td></tr><tr><td data-text-align="left" data-vertical-align="top">Vitenskapsteori og forskningsmetode</td><td data-text-align="right" data-vertical-align="top">6 studiepoeng</td></tr><tr><td data-text-align="left" data-vertical-align="top">Etikk</td><td data-text-align="right" data-vertical-align="top">9 studiepoeng</td></tr><tr><td data-text-align="left" data-vertical-align="top" /><td data-text-align="right" data-vertical-align="top"><br /></td></tr><tr><td data-text-align="left" data-vertical-align="top"><i>2 Sykepleiefaget og yrkesgrunnlaget</i></td><td data-text-align="right" data-vertical-align="top"><i>72 studiepoeng</i></td></tr><tr><td data-text-align="left" data-vertical-align="top">Sykepleierens funksjon og oppgaver i spesialisthelsetjenesten</td><td data-text-align="right" data-vertical-align="top">36 studiepoeng</td></tr><tr><td data-text-align="left" data-vertical-align="top">Sykepleierens funksjon og oppgaver i kommunehelsetjenesten</td><td data-text-align="right" data-vertical-align="top">36 studiepoeng</td></tr><tr><td data-text-align="left" data-vertical-align="top" /><td data-text-align="right" data-vertical-align="top"><br /></td></tr><tr><td data-text-align="left" data-vertical-align="top"><i>3 Medisinske og naturvitenskapelige emner</i></td><td data-text-align="right" data-vertical-align="top"><i>45 studiepoeng</i></td></tr><tr><td data-text-align="left" data-vertical-align="top">Anatomi, fysiologi og biokjemi</td><td data-text-align="right" data-vertical-align="top">12 studiepoeng</td></tr><tr><td data-text-align="left" data-vertical-align="top">Generell patologi, sykdomslære og farmakologi</td><td data-text-align="right" data-vertical-align="top">24 studiepoeng</td></tr><tr><td data-text-align="left" data-vertical-align="top">Mikrobiologi, infeksjonssykdommer og hygiene</td><td data-text-align="right" data-vertical-align="top">9 studiepoeng</td></tr><tr><td data-text-align="left" data-vertical-align="top" /><td data-text-align="right" data-vertical-align="top"><br /></td></tr><tr><td data-text-align="left" data-vertical-align="top"><i>4 Samfunnsvitenskapelige emner</i></td><td data-text-align="right" data-vertical-align="top"><i>30 studiepoeng</i></td></tr><tr><td data-text-align="left" data-vertical-align="top">Psykologi og pedagogikk</td><td data-text-align="right" data-vertical-align="top">9 studiepoeng</td></tr><tr><td data-text-align="left" data-vertical-align="top">Kommunikasjon, samhandling og konfliktløsning</td><td data-text-align="right" data-vertical-align="top">6 studiepoeng</td></tr><tr><td data-text-align="left" data-vertical-align="top">Sosiologi og sosialantropologi</td><td data-text-align="right" data-vertical-align="top">6 studiepoeng</td></tr><tr><td data-text-align="left" data-vertical-align="top">Stats- og kommunalkunnskap, helse- og sosialpolitikk</td><td data-text-align="right" data-vertical-align="top">9 studiepoeng</td></tr><tr><td data-text-align="left" data-vertical-align="top" /><td data-text-align="right" data-vertical-align="top"><br /></td></tr><tr><td data-text-align="left" data-vertical-align="top"><i>Sum</i></td><td data-text-align="right" data-vertical-align="top"><i>180 studiepoeng</i></td></tr></tbody></table></article></article><article class="legalArticle" data-lovdata-URL="LTI/forskrift/2005-12-01-1380/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fagplan</span></h2><article class="legalP" id="paragraf-2-ledd-1">Bestemmelser om faglig innhold, praksisopplæring, organisering, arbeidsformer og vurderingsordninger utover det som følger av rammeplanen, fastsettes av institusjonens styre og tas inn i fagplanen. Det skal framgå av fagplanen i hvilke deler av studiet det er krav til studiedeltaking.</article></article><article class="legalArticle" data-lovdata-URL="LTI/forskrift/2005-12-01-1380/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Praksis</span></h2><article class="legalP" id="paragraf-3-ledd-1">Praksis skal utgjøre totalt 90 studiepoeng og bestå av følgende praksisområder med angitte uker: <table><tbody><tr><td data-text-align="left" data-vertical-align="top"><i>A: Ferdigheter, forberedelser til og refleksjon over praksis, 15 studiepoeng</i></td><td data-text-align="right" data-vertical-align="top"><i>10 uker</i></td></tr><tr><td data-text-align="left" data-vertical-align="top"><i>B: Praksisstudier i samarbeid med pasienter og pårørende, 75 studiepoeng</i></td><td data-text-align="right" data-vertical-align="top"><i>50 uker</i></td></tr><tr><td data-text-align="left" data-vertical-align="top" /><td data-text-align="right" data-vertical-align="top"><br /></td></tr><tr><td data-text-align="left" data-vertical-align="top"><i>B1: Spesialisthelsetjenesten</i></td><td data-text-align="right" data-vertical-align="top" /></tr><tr><td data-text-align="left" data-vertical-align="top">Medisinske og kirurgiske enheter i alt minst</td><td data-text-align="right" data-vertical-align="top">16 uker<sup class="footnotereference" data-footnotereferencevalue="*" data-unique-footnote-counter="1">*</sup></td></tr><tr><td data-text-align="left" data-vertical-align="top">Herav minst 6 uker både på medisinsk og kirurgisk sengepost<sup class="footnotereference" data-footnotereferencevalue="**" data-unique-footnote-counter="2">**</sup></td><td data-text-align="right" data-vertical-align="top" /></tr><tr><td data-text-align="left" data-vertical-align="top" /><td data-text-align="right" data-vertical-align="top"><br /></td></tr><tr><td data-text-align="left" data-vertical-align="top"><i>B2: Kommunehelsetjenesten</i></td><td data-text-align="right" data-vertical-align="top" /></tr><tr><td data-text-align="left" data-vertical-align="top">Sykepleietjeneste i kommune, eldreomsorg og hjemmesykepleie minst</td><td data-text-align="right" data-vertical-align="top">12 uker<sup class="footnotereference" data-footnotereferencevalue="***" data-unique-footnote-counter="3">***</sup></td></tr><tr><td data-text-align="left" data-vertical-align="top">Herav praksis i hjemmebaserte tjenester/omsorgsboliger minst</td><td data-text-align="right" data-vertical-align="top">8 uker</td></tr><tr><td data-text-align="left" data-vertical-align="top" /><td data-text-align="right" data-vertical-align="top"><br /></td></tr><tr><td data-text-align="left" data-vertical-align="top"><i>B3: Spesialist- eller kommunalhelsetjenesten</i></td><td data-text-align="right" data-vertical-align="top" /></tr><tr><td data-text-align="left" data-vertical-align="top">Praksis knyttet til psykisk helsearbeid minst</td><td data-text-align="right" data-vertical-align="top">8 uker</td></tr><tr><td data-text-align="left" data-vertical-align="top">Øvrige praksisstudier maksimum</td><td data-text-align="right" data-vertical-align="top">14 uker</td></tr></tbody></table></article><footer class="footnotes"><article class="footnote" data-name="*" data-unique-footnote-counter="1"><span class="footnoteLabel">*</span> Herunder kan inngå velegnet praksis på dagposter, (dagkirurgi) poliklinikk, akuttmottak, lærings- og mestringssentre, ambulante tjenester og tilsvarende med maksimum 4 uker. Slik praksis kan også regnes med under B3.</article><article class="footnote" data-name="**" data-unique-footnote-counter="2"><span class="footnoteLabel">**</span> Det forutsettes at arbeid ved sengepost innebærer døgnkontinuerlig oppfølging av pasienter. Her kan også inngå praksis på 5-dagers post, rehabiliteringspost og tilsvarende.</article><article class="footnote" data-name="***" data-unique-footnote-counter="3"><span class="footnoteLabel">***</span> Praksis i sykehjem kan regnes med her og under øvrige praksisstudier i B 3.</article></footer><article class="legalP" id="paragraf-3-ledd-2">Praksis må inkludere erfaring fra operasjons- og/eller overvåkingsavdeling, forebyggende helsearbeid samt svangerskaps- og barselsomsorg.</article><article class="legalP" id="paragraf-3-ledd-3">Studentene skal gjennomføre minst en praksisperiode i første studieår.</article><article class="legalP" id="paragraf-3-ledd-4">Praksis i psykisk helsearbeid og på medisinsk og kirurgisk sengepost samt minst 8 uker innenfor kommunehelsetjenesten skal være veiledet. Alle studenter skal ha veiledete praksisstudier i hjemmebaserte tjenester.</article><article class="legalP" id="paragraf-3-ledd-5">Utdanningsinstitusjonens styre utarbeider retningslinjer og er ansvarlig for tilrettelegging og gjennomføring av praksisstudiene.</article></article><article class="legalArticle" data-lovdata-URL="LTI/forskrift/2005-12-01-1380/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Eksamensbestemmelser</span></h2><article class="legalP" id="paragraf-4-ledd-1">Eksamen organiseres og gjennomføres etter den eksamensforskrift som er fastsatt ved institusjonen.</article><article class="legalP" id="paragraf-4-ledd-2">Det skal gjennomføres minst en prøve i medikamentregning. For å bestå prøven må studenten ha levert en feilfri besvarelse.</article><article class="legalP" id="paragraf-4-ledd-3">Eksamen skal omfatte alle hovedemner i rammeplanen, men en eksamen kan omfatte emner fra flere hovedemner.</article><article class="legalP" id="paragraf-4-ledd-4">Studenten skal utarbeide en fordypningsoppgave over et faglig relevant emne med et omfang på minimum 12 studiepoeng. Eksamensformen skal gi rom for at studenten kan bruke erfaringer fra praksisstudiene.</article></article><article class="legalArticle" data-lovdata-URL="LTI/forskrift/2005-12-01-1380/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Praksisvurdering</span></h2><article class="legalP" id="paragraf-5-ledd-1">Vurdering skal være en kontinuerlig og obligatorisk del av praksisundervisningen.</article><article class="legalP" id="paragraf-5-ledd-2">Hvis det oppstår tvil om praksisstudiet kan godkjennes, skal studenten halvveis eller senest 3 uker før avsluttet periode få en skriftlig melding. Meldingen skal angi hva studenten ikke mestrer, og hvilke krav som må oppfylles for å bestå praksisstudiene. Om studenten i slutten av praksisperioden viser handling/atferd som åpenbart ikke gir grunnlag for å bestå praksis, kan studenten likevel få karakteren ikke bestått selv om forutgående tvilsmelding ikke er gitt.</article><article class="legalP" id="paragraf-5-ledd-3">Ved vurdering av praksisstudier brukes karakteren bestått/ikke bestått.</article></article><article class="legalArticle" data-lovdata-URL="LTI/forskrift/2005-12-01-1380/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Vitnemål</span></h2><article class="legalP" id="paragraf-6-ledd-1">Det utstedes vitnemål til studenter som har bestått sykepleierutdanningen. Av vitnemålet skal det framgå hvilke prøver som er avlagt med angivelse av omfang, resultat og når de er avlagt. Det skal videre framgå at studenten har gjennomført og bestått obligatoriske praksisstudier. Tittel på fordypningsoppgaven skal framgå av vitnemålet.</article><article class="legalP" id="paragraf-6-ledd-2">Fullført studium gir graden bachelor i sykepleie.</article></article><article class="legalArticle" data-lovdata-URL="LTI/forskrift/2005-12-01-1380/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Dispensasjon</span></h2><article class="legalP" id="paragraf-7-ledd-1">Departementet kan i særlige tilfelle dispensere fra bestemmelsene om fordeling av studiepoeng på ulike hoved- og delemner i § 1 og fra bestemmelsene i § 3 i denne forskriften.</article></article><article class="legalArticle" data-lovdata-URL="LTI/forskrift/2005-12-01-1380/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft straks. Samtidig oppheves forskrift 7. januar 2000 nr. 1671 om faglig innhold og vurderingsordninger for sykepleierutdanningen.</article></article></main></body></html>