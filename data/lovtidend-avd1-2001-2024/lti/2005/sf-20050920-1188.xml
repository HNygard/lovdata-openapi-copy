<!DOCTYPE html><html lang="no"><head><title>Forskrift om endring i forskrift om pass (passforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-09-20-1188</dd><dt class="dokid">DokumentID</dt><dd class="dokid">LTI/forskrift/2005-09-20-1188</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 12 s 1917</dd><dt class="dateInForce">I kraft fra</dt><dd class="dateInForce">2005-09-20</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-12-09-1263</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-06-19-82/§3</li><li>lov/1997-06-19-82/§6</li><li>lov/1997-06-19-82/§9</li></ul></dd><dt class="dateOfPublication">Kunngjort</dt><dd class="dateOfPublication">2005-10-14</dd><dt class="journalNumber">Journalnummer</dt><dd class="journalNumber">2005-0936</dd><dt class="titleShort">Korttittel</dt><dd class="titleShort">Endr. i passforskriften</dd><dt class="title">Tittel</dt><dd class="title">Forskrift om endring i forskrift om pass (passforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Justis- og politidepartementet 20. september 2005 med hjemmel i lov 19. juni 1997 nr. 82 om pass (passloven) § 3 annet ledd, § 6 første og annet ledd og § 9.</dd><dt class="refid">RefID</dt><dd class="refid">forskrift/2005-09-20-1188</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om pass (passforskriften).<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-09-20-1188" id="dokument"><h1>Forskrift om endring i forskrift om pass (passforskriften).</h1><section class="section" data-name="kapI" id="kapittel-1" data-lovdata-URL="LTI/forskrift/2005-09-20-1188/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 9. desember 1999 nr. 1263 om pass (passforskriften) gjøres følgende endringer:</article> <article class="defaultP" margin-top="true">§ 1 siste ledd skal lyde:</article><article class="legalP" id="kapittel-1-ledd-2">I situasjoner der det er vanskelig for ansatt i barneverntjenesten å møte sammen med barnet, kan fosterforeldre bemyndiges til å møte sammen med barnet hos passmyndigheten. Det må i slike tilfeller legges frem dokumentasjon på oppnevnelse som fosterforeldre, samt bemyndigelse fra barneverntjenesten.</article> <article class="defaultP" margin-top="true">§ 3 fjerde ledd nytt siste punktum skal lyde:</article><article class="legalP" id="kapittel-1-ledd-3">Det er tilstrekkelig at en av foreldrene med foreldreansvar undertegner søknaden, dersom det fremlegges fullmakt fra den andre.</article> <article class="defaultP" margin-top="true">§ 3 sjette ledd nytt siste punktum skal lyde:</article><article class="legalP" id="kapittel-1-ledd-4">I tilfelle som nevnt i § 1 sjette ledd, kan fosterforeldre undertegne søknaden.</article> <article class="defaultP" margin-top="true">§ 4 tredje ledd bokstav b oppheves.</article> <article class="defaultP" margin-top="true">§ 4 tredje ledd bokstav c-h blir bokstav b-g.</article> <article class="defaultP" margin-top="true">§ 4 tredje ledd bokstav g skal lyde:<ul class="defaultList"><li data-li-identifier="g)" data-name="g)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">Briller med mørkt glass kan ikke benyttes.</article></article></li></ul></article> <article class="defaultP" margin-top="true">§ 4 fjerde ledd skal lyde:</article><article class="legalP" id="kapittel-1-ledd-5">Ansiktet til passøkeren må være avbildet rett forfra.</article> <article class="defaultP" margin-top="true">§ 5 oppheves.</article> <article class="defaultP" margin-top="true">§ 6 annet ledd skal lyde:</article><article class="legalP" id="kapittel-1-ledd-6">Om søkeren av særlige grunner har behov for det tidligere passet under den periode det tar å ferdigstille nytt pass, behøver tidligere pass ikke innleveres før nytt pass utleveres. Dersom det er innstemplet visum eller oppholdstillatelse i det tidligere passet, makuleres kun de deler av passet som ikke inneholder visum eller oppholdstillatelse.</article> <article class="defaultP" margin-top="true">§ 8 første ledd skal lyde:</article><article class="legalP" id="kapittel-1-ledd-7">Når det søkes om pass til barn under 18 år, må det legges frem legitimasjon, jf. § 7. Det vises for øvrig til § 1 fjerde, femte og sjette ledd. Opplysninger om hvem som har foreldreansvar skal bekreftes ved oppslag i folkeregisteret.</article> <article class="defaultP" margin-top="true">§ 8 annet og tredje ledd oppheves.</article> <article class="defaultP" margin-top="true">§ 13 fjerde ledd skal lyde:</article><article class="legalP" id="kapittel-1-ledd-8">Ved utstedelse av pass til person som har fått norsk statsborgerskap på betingelse av at vedkommende etter en viss tid blir løst fra sitt tidligere statsborgerskap, kan passets gyldighetstid begrenses ned til ett år.</article> <article class="defaultP" margin-top="true">§ 13 sjette ledd skal lyde:</article><article class="legalP" id="kapittel-1-ledd-9">Nødpass bør gis gyldighetstid for den perioden som er nødvendig for å gjennomføre reisen, dog ikke utover ett år.</article></section><section class="section" data-name="kapII" id="kapittel-2" data-lovdata-URL="LTI/forskrift/2005-09-20-1188/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>