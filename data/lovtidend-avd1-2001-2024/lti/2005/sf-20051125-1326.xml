<!DOCTYPE html><html lang="no"><head><title>Overgangsbestemmelser til finnmarksloven om Finnmarkseiendommen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-11-25-1326</dd><dt class="dokid">DokumentID</dt><dd class="dokid">LTI/forskrift/2005-11-25-1326</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 14 s 2127</dd><dt class="dateInForce">I kraft fra</dt><dd class="dateInForce">2005-11-25</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-17-85/§49</li></ul></dd><dt class="dateOfPublication">Kunngjort</dt><dd class="dateOfPublication">2005-11-29</dd><dt class="journalNumber">Journalnummer</dt><dd class="journalNumber">2005-1040</dd><dt class="titleShort">Korttittel</dt><dd class="titleShort">Overgangsbestemmelser til finnmarksloven</dd><dt class="title">Tittel</dt><dd class="title">Overgangsbestemmelser til finnmarksloven om Finnmarkseiendommen.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 25. november 2005 med hjemmel i lov 17. juni 2005 nr. 85 om rettsforhold og forvaltning av grunn og naturressurser i Finnmark fylke (finnmarksloven) § 49 åttende ledd. Fremmet av Justis- og politidepartementet.</dd><dt class="refid">RefID</dt><dd class="refid">forskrift/2005-11-25-1326</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Overgangsbestemmelser til finnmarksloven om Finnmarkseiendommen.<ul class="tocSubUl"><li>§ 1. Etableringen av Finnmarkseiendommens styre</li><li>§ 2. De ansattes styrerepresentasjon</li><li>§ 3. Etableringen av Finnmarkseiendommens kontrollkomité</li><li>§ 4. Finnmarkseiendommens kompetanse m.m. i overgangsperioden</li><li>§ 5. Tillatelser til utnyttelse av fornybare ressurser og gullvasking</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2005-11-25-1326" id="dokument"><h1>Overgangsbestemmelser til finnmarksloven om Finnmarkseiendommen.</h1><article class="legalArticle" data-lovdata-URL="LTI/forskrift/2005-11-25-1326/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Etableringen av Finnmarkseiendommens styre</span></h2><article class="legalP" id="paragraf-1-ledd-1">Innen utgangen av 2005 velger Sametinget og Finnmark fylkesting styremedlemmer med varamedlemmer til Finnmarkseiendommens styre i samsvar med finnmarksloven § 7 og § 8. Utfallet av valget meldes til Kommunal- og regionaldepartementet.</article><article class="legalP" id="paragraf-1-ledd-2">Når departementet har mottatt melding om at valgene er foretatt, innkaller det til det første styremøtet, jf. loven § 49 femte ledd.</article></article><article class="legalArticle" data-lovdata-URL="LTI/forskrift/2005-11-25-1326/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">De ansattes styrerepresentasjon</span></h2><article class="legalP" id="paragraf-2-ledd-1">Frem til finnmarksloven kapittel 2 trer i kraft, har ansatte i Statskog SF som etter loven § 49 fjerde ledd har krav på ansettelse i Finnmarkseiendommen, samt personer som Finnmarkseiendommen har ansatt, rett til å være representert i Finnmarkseiendommens styremøter på den måten og i de tilfeller som er fastsatt i loven § 11.</article></article><article class="legalArticle" data-lovdata-URL="LTI/forskrift/2005-11-25-1326/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Etableringen av Finnmarkseiendommens kontrollkomité</span></h2><article class="legalP" id="paragraf-3-ledd-1">Innen utgangen av 2005 oppnevner Sametinget, Finnmark fylkesting og Kongen medlemmer og varamedlemmer til kontrollkomiteen i samsvar med finnmarksloven § 16 første ledd.</article></article><article class="legalArticle" data-lovdata-URL="LTI/forskrift/2005-11-25-1326/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Finnmarkseiendommens kompetanse m.m. i overgangsperioden</span></h2><article class="legalP" id="paragraf-4-ledd-1">Frem til finnmarksloven kapittel 2 trer i kraft, har Finnmarkseiendommen adgang til å inngå avtaler med sikte på å forberede overtakelsen av grunnarealene og forvaltningen av dem fra Statskog SF eller med sikte på å sikre kontinuitet i forvaltningen. Finnmarkseiendommen kan dessuten slutte seg til avtaler Statskog SF inngår i denne perioden.</article><article class="legalP" id="paragraf-4-ledd-2">Avtaler som Finnmarkseiendommen inngår eller slutter seg til frem til loven kapittel 2 trer i kraft, er bindende for Finnmarkseiendommen også etter ikrafttredelsen.</article><article class="legalP" id="paragraf-4-ledd-3">For øvrig gjelder finnmarksloven kapittel 2 tilsvarende.</article></article><article class="legalArticle" data-lovdata-URL="LTI/forskrift/2005-11-25-1326/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tillatelser til utnyttelse av fornybare ressurser og gullvasking</span></h2><article class="legalP" id="paragraf-5-ledd-1">Etter 1. januar 2006 kan Statskog SF bare gi tillatelser til utnyttelse av fornybare ressurser med gyldighet for inntil én årssesong med mindre Finnmarkseiendommen samtykker.</article><article class="legalP" id="paragraf-5-ledd-2">Inntil finnmarksloven kapittel 2 trer i kraft, kan Bergvesenet gi tillatelser for 2006 til gullvasking på Statskog SFs grunn i Finnmark.</article></article><article class="legalArticle" data-lovdata-URL="LTI/forskrift/2005-11-25-1326/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Overgangsbestemmelsene her trer i kraft straks.</article></article></main></body></html>