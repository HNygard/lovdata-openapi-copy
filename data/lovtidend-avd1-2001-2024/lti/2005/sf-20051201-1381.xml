<!DOCTYPE html><html lang="no"><head><title>Forskrift til rammeplan for helsesøsterutdanning.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-01-1381</dd><dt class="dokid">DokumentID</dt><dd class="dokid">LTI/forskrift/2005-12-01-1381</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 14 s 2204</dd><dt class="dateInForce">I kraft fra</dt><dd class="dateInForce">2005-12-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-03-12-659</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-2</li></ul></dd><dt class="dateOfPublication">Kunngjort</dt><dd class="dateOfPublication">2005-12-08</dd><dt class="journalNumber">Journalnummer</dt><dd class="journalNumber">2005-1080</dd><dt class="titleShort">Korttittel</dt><dd class="titleShort">Forskrift til rammeplan for helsesøster</dd><dt class="title">Tittel</dt><dd class="title">Forskrift til rammeplan for helsesøsterutdanning.</dd><dt class="miscInformation">Annet om dokumentet</dt><dd class="miscInformation">Fastsatt av Utdannings- og forskningsdepartementet 1. desember 2005 med hjemmel i lov 1. april 2005 nr. 15 om universiteter og høyskoler § 3-2 annet ledd.</dd><dt class="refid">RefID</dt><dd class="refid">forskrift/2005-12-01-1381</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift til rammeplan for helsesøsterutdanning.<ul class="tocSubUl"><li>§ 1. Faglig innhold</li><li>§ 2. Fastsetting av fagplan</li><li>§ 3. Praksis og fordypningsoppgave</li><li>§ 4. Interne vurderingsordninger</li><li>§ 5. Eksamensbestemmelser</li><li>§ 6. Vurderingsuttrykk</li><li>§ 7. Karakterutskrift</li><li>§ 8. Opptakskrav</li><li>§ 9. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-01-1381" id="dokument"><h1>Forskrift til rammeplan for helsesøsterutdanning.</h1><article class="legalArticle" data-lovdata-URL="LTI/forskrift/2005-12-01-1381/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Faglig innhold</span></h2><article class="legalP" id="paragraf-1-ledd-1">Helsesøsterutdanningen skal bestå av følgende hoved- og delemner med angitte studiepoeng: <table><tbody><tr><td data-text-align="left" data-vertical-align="top">Hovedemne 1 Individ, samfunn og helse</td><td data-text-align="right" data-vertical-align="top">12 studiepoeng</td></tr><tr><td data-text-align="left" data-vertical-align="top">Hovedemne 2 Rammebetingelser</td><td data-text-align="right" data-vertical-align="top">6 studiepoeng</td></tr><tr><td data-text-align="left" data-vertical-align="top">Hovedemne 3 Psykologiske, sosiologiske og sosialantropologiske emner</td><td data-text-align="right" data-vertical-align="top">12 studiepoeng</td></tr><tr><td data-text-align="left" data-vertical-align="top">Hovedemne 4 Helsesøstertjeneste og yrkesutøvelse</td><td data-text-align="right" data-vertical-align="top">30 studiepoeng</td></tr><tr><td data-text-align="left" data-vertical-align="top"><i>Totalt</i></td><td data-text-align="right" data-vertical-align="top"><i>60 studiepoeng</i></td></tr><tr><td data-text-align="left" data-vertical-align="top" /><td data-text-align="right" data-vertical-align="top"><br /></td></tr><tr><td data-text-align="left" data-vertical-align="top">Delemner under hovedemne 4:</td><td data-text-align="right" data-vertical-align="top" /></tr><tr><td data-text-align="left" data-vertical-align="top">4A: Individrettede tiltak</td><td data-text-align="right" data-vertical-align="top">12 studiepoeng</td></tr><tr><td data-text-align="left" data-vertical-align="top">4B: Befolkningsrettede tiltak</td><td data-text-align="right" data-vertical-align="top">12 studiepoeng</td></tr><tr><td data-text-align="left" data-vertical-align="top">4C: Administrasjon og kvalitetsutvikling av tjenestene</td><td data-text-align="right" data-vertical-align="top">6 studiepoeng</td></tr></tbody></table></article></article><article class="legalArticle" data-lovdata-URL="LTI/forskrift/2005-12-01-1381/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fastsetting av fagplan</span></h2><article class="legalP" id="paragraf-2-ledd-1">Bestemmelser om det faglige innholdet i emnene utover det som følger av rammeplanen, fastsettes av høgskolens styre og inntas i en fagplan.</article></article><article class="legalArticle" data-lovdata-URL="LTI/forskrift/2005-12-01-1381/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Praksis og fordypningsoppgave</span></h2><article class="legalP" id="paragraf-3-ledd-1">Av totalt 60 studiepoeng skal praksisstudier utgjøre 15 studiepoeng og inneholde elementer fra alle hovedemner.</article><article class="legalP" id="paragraf-3-ledd-2">Høgskolens styre spesifiserer målene for den enkelte praksisperiode i fagplanen og fastsetter kriterier for vurdering av studentenes mestring i praksis.</article><article class="legalP" id="paragraf-3-ledd-3">Praksisperiodens form, antall, lengde og plassering i studieforløpet fastsettes av høgskolens styre og inntas i fagplanen.</article><article class="legalP" id="paragraf-3-ledd-4">Det skal utarbeides en fordypningsoppgave i et relevant faglig emne. Høgskolens styre fastsetter nærmere bestemmelser om fordypningsoppgaven.</article><article class="legalP" id="paragraf-3-ledd-5">Høgskolens styre utarbeider nærmere retningslinjer og er ansvarlig for tilrettelegging og gjennomføring av praksisstudiene.</article></article><article class="legalArticle" data-lovdata-URL="LTI/forskrift/2005-12-01-1381/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Interne vurderingsordninger</span></h2><article class="legalP" id="paragraf-4-ledd-1">Høgskolens styre fastsetter vurderingsordninger i fagplanen, herunder hvilke krav som må være oppfylt før studenten kan gå opp til eksamen eller fortsette i studiet, og hvilke eksamener og prøver som skal være bestått før en student kan starte praksisstudier. Praksisstudiene må være godkjent før en student kan framstille seg til avsluttende eksamen.</article></article><article class="legalArticle" data-lovdata-URL="LTI/forskrift/2005-12-01-1381/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Eksamensbestemmelser</span></h2><article class="legalP" id="paragraf-5-ledd-1">Eksamen organiseres og gjennomføres innenfor rammene av den eksamensforskrift med utfyllende regler som fastsettes ved den enkelte høgskole.</article><article class="legalP" id="paragraf-5-ledd-2">Det skal avlegges to prøver som til sammen skal omfatte kunnskaper fra hele studiet. Eksamensformen skal reflektere arbeidsformene som er brukt i studiene.</article><article class="legalP" id="paragraf-5-ledd-3">Høgskolens styre fastsetter nærmere bestemmelser om fordypningsoppgaven.</article></article><article class="legalArticle" data-lovdata-URL="LTI/forskrift/2005-12-01-1381/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Vurderingsuttrykk</span></h2><article class="legalP" id="paragraf-6-ledd-1">Høgskolens styre fastsetter vurderingsuttrykk innen de rammer som er gitt ved egen forskrift, jf. lovens § 3-9 (6). Ved vurdering av praksisstudiene skal benevnelsen bestått/ikke bestått nyttes.</article></article><article class="legalArticle" data-lovdata-URL="LTI/forskrift/2005-12-01-1381/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Karakterutskrift</span></h2><article class="legalP" id="paragraf-7-ledd-1">Det utstedes karakterutskrift til studenter som har bestått utdanningen. Av karakterutskriften skal det framgå hvilke prøver som er avlagt med angivelse av omfang, resultat og når de er avlagt. Det skal videre framgå at studenten har gjennomført og bestått obligatoriske praksisstudier.</article><article class="legalP" id="paragraf-7-ledd-2">Tittelen på fordypningsoppgaven skal framgå av karakterutskriften.</article></article><article class="legalArticle" data-lovdata-URL="LTI/forskrift/2005-12-01-1381/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Opptakskrav</span></h2><article class="legalP" id="paragraf-8-ledd-1">Krav til opptak er offentlig godkjenning som sykepleier og minst ett års relevant yrkespraksis etter godkjenning. Høgskolens styre kan selv fastsette utfyllende bestemmelser.</article></article><article class="legalArticle" data-lovdata-URL="LTI/forskrift/2005-12-01-1381/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttreden</span></h2><article class="legalP" id="paragraf-9-ledd-1">Denne forskrift trer i kraft straks. Samtidig oppheves forskrift 12. mars 1998 nr. 659 om faglig innhold, vurderingsordninger og opptakskrav for helsesøsterutdanningen.</article></article></main></body></html>