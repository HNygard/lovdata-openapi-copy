<!DOCTYPE html><html lang="no"><head><title>Forskrift om opptak og rangering til videreutdanning og høgre grads studier ved Høgskolen i Telemark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-15-1650</dd><dt class="dokid">DokumentID</dt><dd class="dokid">LTI/forskrift/2005-12-15-1650</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 16 s 2611</dd><dt class="dateInForce">I kraft fra</dt><dd class="dateInForce">Studieåret 2006/2007</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-11-20-1379</li><li>forskrift/1999-03-25-627</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-6</li><li>lov/2005-04-01-15/§3-7</li><li>forskrift/2005-10-10-1191</li></ul></dd><dt class="dateOfPublication">Kunngjort</dt><dd class="dateOfPublication">2005-12-30</dd><dt class="journalNumber">Journalnummer</dt><dd class="journalNumber">2005-1354</dd><dt class="titleShort">Korttittel</dt><dd class="titleShort">Forskrift om opptak til videreutdanning, HiT</dd><dt class="title">Tittel</dt><dd class="title">Forskrift om opptak og rangering til videreutdanning og høgre grads studier ved Høgskolen i Telemark.</dd><dt class="miscInformation">Annet om dokumentet</dt><dd class="miscInformation">Fastsatt av styret for Høgskolen i Telemark 15. desember 2005 med hjemmel i lov 1. april 2005 nr. 15 om universiteter og høyskoler § 3-6 og § 3-7 og forskrift 10. oktober 2005 nr. 1191 om opptak til universitet og høyskoler.</dd><dt class="refid">RefID</dt><dd class="refid">forskrift/2005-12-15-1650</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak og rangering til videreutdanning og høgre grads studier ved Høgskolen i Telemark.<ul class="tocSubUl"><li>I</li><li>Kap. I. Virkeområde<ul class="tocSubUl"><li>§ 1. Virkeområde</li></ul></li><li>Kap. II. Minstekrav for opptak<ul class="tocSubUl"><li>§ 2. Minstekrav</li></ul></li><li>Kap. III. Generelle konkurranseregler. Tildeling av studieplasser<ul class="tocSubUl"><li>§ 3. Generelle konkurranseregler</li><li>§ 4. Beregning av konkurransepoeng/rangering</li><li>§ 5. Opptak av søkere som ikke kan poengberegnes</li><li>§ 6. Opptak av søkere med utenlandsk utdanning</li></ul></li><li>Kap. IV. Andre bestemmelser<ul class="tocSubUl"><li>§ 7. Søknadsfrist</li><li>§ 8. Klage</li><li>§ 9. Utfyllende bestemmelser</li><li>§ 10. Dispensasjon</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-15-1650" id="dokument"><h1>Forskrift om opptak og rangering til videreutdanning og høgre grads studier ved Høgskolen i Telemark.</h1><section class="section" data-name="kapI" id="kapittel-1" data-lovdata-URL="LTI/forskrift/2005-12-15-1650/KAPITTEL_1"><h2 data-text-align="center">I</h2></section><section class="section" data-name="kapI" id="kapittel-2" data-lovdata-URL="LTI/forskrift/2005-12-15-1650/KAPITTEL_2"><h2>Kap. I. Virkeområde</h2><article class="legalArticle" data-lovdata-URL="LTI/forskrift/2005-12-15-1650/§1" data-name="§1" id="kapittel-2-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-2-paragraf-1-ledd-1">Forskriften gjelder opptak til videreutdanning og høgre grads studier ved Høgskolen i Telemark.</article></article></section><section class="section" data-name="kapII" id="kapittel-3" data-lovdata-URL="LTI/forskrift/2005-12-15-1650/KAPITTEL_3"><h2>Kap. II. Minstekrav for opptak</h2><article class="legalArticle" data-lovdata-URL="LTI/forskrift/2005-12-15-1650/§2" data-name="§2" id="kapittel-3-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Minstekrav</span></h3><ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-1-punkt-1"><article class="legalP" id="kapittel-3-paragraf-1-punkt-1-ledd-1">For utdanning som er rammeplanregulert, gjelder opptakskrav i henhold til rammeplanen. For utdanning som har studieplan, gjelder opptakskrav i henhold til studieplanen.</article></article></li><li data-li-identifier="2." data-name="2."><article class="listArticle" id="kapittel-3-paragraf-1-punkt-2"><article class="legalP" id="kapittel-3-paragraf-1-punkt-2-ledd-1">Der rammeplan eller studieplan stiller krav til praksis etter fullført profesjonsutdanning og antall år ikke er angitt, gjelder 1 års yrkesutøvelse i full tid. Deltidsstilling omgjøres til andel av fulltid.</article></article></li><li data-li-identifier="3." data-name="3."><article class="listArticle" id="kapittel-3-paragraf-1-punkt-3"><article class="legalP" id="kapittel-3-paragraf-1-punkt-3-ledd-1">Ved utdanning som ikke inngår i høgskolens ordinære studieprogram (f.eks. oppdragsutdanning), kreves i utgangspunktet generell studiekompetanse for å avlegge eksamen.</article></article></li><li data-li-identifier="4." data-name="4."><article class="listArticle" id="kapittel-3-paragraf-1-punkt-4"><article class="legalP" id="kapittel-3-paragraf-1-punkt-4-ledd-1">Søkere som fyller minst 25 år i opptaksåret, kan tas opp på grunnlag av dokumentert realkompetanse i forhold til det studium det søkes opptak til. Det vises her til «Retningslinjer for opptak til grunn- og påbyggingsstudier på grunnlag av realkompetanse ved Høgskolen i Telemark» vedtatt 10. april 2003 (S-sak 36/03).</article><article class="legalP" id="kapittel-3-paragraf-1-punkt-4-ledd-2">Opptak på grunnlag av realkompetanse gjelder ikke opptak til mastergradsstudium, jf. brev av 17. juni 2002 fra Utdannings- og forskningsdepartementet.</article></article></li><li data-li-identifier="5." data-name="5."><article class="listArticle" id="kapittel-3-paragraf-1-punkt-5"><article class="legalP" id="kapittel-3-paragraf-1-punkt-5-ledd-1">Søkere med utenlandsk utdanning som har annet morsmål enn norsk, svensk eller dansk, må oppfylle de samme krav til norskkunnskap som til opptak til høgskolens grunnstudier. Dette gjelder ikke for studium hvor det undervises på engelsk.</article></article></li></ul></article></section><section class="section" data-name="kapIII" id="kapittel-4" data-lovdata-URL="LTI/forskrift/2005-12-15-1650/KAPITTEL_4"><h2>Kap. III. Generelle konkurranseregler. Tildeling av studieplasser</h2><article class="legalArticle" data-lovdata-URL="LTI/forskrift/2005-12-15-1650/§3" data-name="§3" id="kapittel-4-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Generelle konkurranseregler</span></h3><ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-1-punkt-1"><span class="miscHeadline"><i>Generelt</i></span><article class="legalP" id="kapittel-4-paragraf-1-punkt-1-ledd-1">Er det flere kvalifiserte søkere enn det er studieplasser, rangeres søkerne til videreutdanning etter konkurransepoeng på bakgrunn av høgre utdanning ut over opptakskravet og karakterer fra utdanning knyttet til opptakskravet. For utdanning der rammeplan eller studieplan stiller krav til praksis etter fullført profesjonsutdanning, skal i tillegg praksis ut over minstekravet legges til grunn for rangeringen.</article><article class="legalP" id="kapittel-4-paragraf-1-punkt-1-ledd-2">Til mastergradsstudier rangeres søkerne etter konkurransepoeng på bakgrunn av karakterer fra utdanning knyttet til opptakskravet, utdanning utover opptakskravet og praksis/utøvende virksomhet.</article><article class="legalP" id="kapittel-4-paragraf-1-punkt-1-ledd-3">Alle søkere med lærerutdanning har fortrinnsrett til alle halvårs- og årsenheter som kan tas som videreutdanning ved Avdeling for estetiske fag, folkekultur og lærerutdanning.</article><article class="legalP" id="kapittel-4-paragraf-1-punkt-1-ledd-4">For søkere til halvårs- og årsenheter i 4-årig allmennlærerutdanning gjelder egne rangeringsregler. Her prioriteres søkerne i følgende rekkefølge: <ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-1-punkt-1-ledd-4-punkt-1"><article class="legalP" id="kapittel-4-paragraf-1-punkt-1-ledd-4-punkt-1-ledd-1">Egne grunnutdanningsstudenter</article></article></li><li data-li-identifier="2." data-name="2."><article class="listArticle" id="kapittel-4-paragraf-1-punkt-1-ledd-4-punkt-2"><article class="legalP" id="kapittel-4-paragraf-1-punkt-1-ledd-4-punkt-2-ledd-1">Lærere som søker videreutdanning</article></article></li><li data-li-identifier="3." data-name="3."><article class="listArticle" id="kapittel-4-paragraf-1-punkt-1-ledd-4-punkt-3"><article class="legalP" id="kapittel-4-paragraf-1-punkt-1-ledd-4-punkt-3-ledd-1">Eksterne grunnutdanningsstudenter</article></article></li><li data-li-identifier="4." data-name="4."><article class="listArticle" id="kapittel-4-paragraf-1-punkt-1-ledd-4-punkt-4"><article class="legalP" id="kapittel-4-paragraf-1-punkt-1-ledd-4-punkt-4-ledd-1">Søkere uten lærerutdanning.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-4-paragraf-1-punkt-2"><span class="miscHeadline"><i>Ved lik poengsum</i></span><article class="legalP" id="kapittel-4-paragraf-1-punkt-2-ledd-1">Når flere søkere har lik poengsum, avgjøres rekkefølgen av søkernes fødselsår (eldre foran yngre). Dersom søkerne er født i samme kalenderår, avgjøres rekkefølgen ved loddtrekning.</article></article></li><li data-li-identifier="3." data-name="3."><article class="listArticle" id="kapittel-4-paragraf-1-punkt-3"><article class="legalP" id="kapittel-4-paragraf-1-punkt-3-ledd-1"><i>Kvotering av søkere</i> <ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-1-punkt-3-ledd-1-punkt-1"><article class="legalP" id="kapittel-4-paragraf-1-punkt-3-ledd-1-punkt-1-ledd-1">Når særlige forhold gjør det ønskelig, kan høgskolestyret gi fortrinnsrett i form av kvoter for et bestemt antall studieplasser for kvalifiserte søkere med bestemt bakgrunn (geografisk, faglig, erfaringsmessig eller tilsettingsmessig, nasjonale og internasjonale avtaler).</article></article></li><li data-li-identifier="b)" data-name="b)"><article class="listArticle" id="kapittel-4-paragraf-1-punkt-3-ledd-1-punkt-2"><article class="legalP" id="kapittel-4-paragraf-1-punkt-3-ledd-1-punkt-2-ledd-1">Inntil 10% av studieplassene kan etter spesiell vurdering av dekan tildeles søkere på særskilt grunnlag. Høgskolestyret kan endre denne andelen om særlige forhold gjør dette ønskelig. Søkere som tas opp på særskilt grunnlag, må oppfylle minstekravene for opptak (jf. § 2), men vurderes utenom konkurransereglene ved tildeling av studieplass. Sykdom, funksjonshemming eller andre spesielle forhold som gir grunn til å anta at eksamensresultatet ikke gir et riktig bilde av søkerens kvalifikasjoner, kan gi grunnlag for vurdering på særskilt grunnlag.</article><article class="legalP" id="kapittel-4-paragraf-1-punkt-3-ledd-1-punkt-2-ledd-2">Søkere som ønsker å bli vurdert på særskilt grunnlag, må be om det i søknaden og legge ved egen begrunnelse og dokumentasjon om forhold som anføres. Søkere som får avslag på søknad om studieplass på særskilt grunnlag, konkurrerer om studieplass på vanlig måte etter bestemmelsene i § 4.</article></article></li></ul></article></article></li></ul></article><article class="legalArticle" data-lovdata-URL="LTI/forskrift/2005-12-15-1650/§4" data-name="§4" id="kapittel-4-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Beregning av konkurransepoeng/rangering</span></h3><ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-2-punkt-1"><article class="legalP" id="kapittel-4-paragraf-2-punkt-1-ledd-1">Søkere konkurrerer om studieplass på grunnlag av samlet poengsum etter reglene i denne paragraf, jf. likevel § 2 og § 3.</article></article></li><li data-li-identifier="2." data-name="2."><article class="listArticle" id="kapittel-4-paragraf-2-punkt-2"><span class="miscHeadline"><i>Karakterer</i></span><article class="legalP" id="kapittel-4-paragraf-2-punkt-2-ledd-1">Vektet gjennomsnittskarakter for opptaksgrunnlaget er utgangspunktet for poengberegningen. Det gis poeng etter følgende skala: <table><tbody><tr><td colspan="2" data-text-align="left" data-vertical-align="top"><i>Søkere med tallkarakterer:</i></td><td colspan="2" data-text-align="left" data-vertical-align="top"><i>Søkere med eldre bokstavkarakterer:</i></td></tr><tr><td data-text-align="left" data-vertical-align="top">1,0 gir</td><td data-text-align="left" data-vertical-align="top">60 poeng</td><td data-text-align="left" data-vertical-align="top">S.tf. gir</td><td data-text-align="left" data-vertical-align="top">60 poeng</td></tr><tr><td data-text-align="left" data-vertical-align="top">1,1 gir</td><td data-text-align="left" data-vertical-align="top">59 poeng</td><td data-text-align="left" data-vertical-align="top">M.tf. gir</td><td data-text-align="left" data-vertical-align="top">50 poeng</td></tr><tr><td data-text-align="left" data-vertical-align="top">1,2 gir</td><td data-text-align="left" data-vertical-align="top">58 poeng</td><td data-text-align="left" data-vertical-align="top">Tf. gir</td><td data-text-align="left" data-vertical-align="top">40 poeng</td></tr><tr><td data-text-align="left" data-vertical-align="top" /><td data-text-align="left" data-vertical-align="top">:</td><td data-text-align="left" data-vertical-align="top">Ng.tf.</td><td data-text-align="left" data-vertical-align="top">30 poeng</td></tr><tr><td data-text-align="left" data-vertical-align="top">3,9 gir</td><td data-text-align="left" data-vertical-align="top">31 poeng</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">4,0 gir</td><td data-text-align="left" data-vertical-align="top">30 poeng</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td colspan="2" data-text-align="left" data-vertical-align="top"><br /><i>Søkere med nye bokstavkarakterer:</i></td><td colspan="2" data-text-align="left" data-vertical-align="top" /></tr><tr><td data-text-align="left" data-vertical-align="top">A gir</td><td data-text-align="left" data-vertical-align="top">53 poeng</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">B gir</td><td data-text-align="left" data-vertical-align="top">48 poeng</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">C gir</td><td data-text-align="left" data-vertical-align="top">43 poeng</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">D gir</td><td data-text-align="left" data-vertical-align="top">38 poeng</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">E gir</td><td data-text-align="left" data-vertical-align="top">33 poeng</td><td data-text-align="left" data-vertical-align="top" /><td data-text-align="left" data-vertical-align="top" /></tr></tbody></table></article><article class="legalP" id="kapittel-4-paragraf-2-punkt-2-ledd-2">Søkere som ikke har karakter etter gradert karakterskala, gis 45 poeng.</article></article></li><li data-li-identifier="3." data-name="3."><article class="listArticle" id="kapittel-4-paragraf-2-punkt-3"><article class="legalP" id="kapittel-4-paragraf-2-punkt-3-ledd-1"><i>Praksis</i> <ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-2-punkt-3-ledd-1-punkt-1"><span class="miscHeadline"><i>Videreutdanninger</i></span><article class="legalP" id="kapittel-4-paragraf-2-punkt-3-ledd-1-punkt-1-ledd-1">Det gis kun praksispoeng for utdanning der rammeplan eller studieplan stiller krav til praksis etter fullført profesjonsutdanning, jf. § 3 nr. 1. Det gis ikke poeng for ikke-relevant praksis og praksis som inngår i opptakskravet.</article><article class="legalP" id="kapittel-4-paragraf-2-punkt-3-ledd-1-punkt-1-ledd-2">Det gis 4 poeng pr år fulltidspraksis. For praksis av varighet mellom ½ og 1 år gis 2 poeng. Praksis av kortere varighet gir ikke poeng.</article><article class="legalP" id="kapittel-4-paragraf-2-punkt-3-ledd-1-punkt-1-ledd-3">Deltidsarbeid omregnes etter statens regler om ansiennitetsberegning av deltidstjeneste.</article><article class="legalP" id="kapittel-4-paragraf-2-punkt-3-ledd-1-punkt-1-ledd-4">Det kan maksimalt gis 16 poeng for praksis etter bestemmelsene i § 4 nr. 3 bokstav a.</article></article></li><li data-li-identifier="b)" data-name="b)"><article class="listArticle" id="kapittel-4-paragraf-2-punkt-3-ledd-1-punkt-2"><span class="miscHeadline"><i>Mastergradsstudier</i></span><article class="legalP" id="kapittel-4-paragraf-2-punkt-3-ledd-1-punkt-2-ledd-1">Det gis tilleggspoeng for relevant praksis/utøvende virksomhet ut over opptaksgrunnlaget med 0,5 poeng per halvår i inntil 2 år. Praksisutøving må være opparbeidet etter endt grunnutdanning.</article></article></li></ul></article></article></li><li data-li-identifier="4." data-name="4."><article class="listArticle" id="kapittel-4-paragraf-2-punkt-4"><article class="legalP" id="kapittel-4-paragraf-2-punkt-4-ledd-1"><i>Høgre utdanning</i> <ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-2-punkt-4-ledd-1-punkt-1"><span class="miscHeadline"><i>Videreutdanninger</i></span><article class="legalP" id="kapittel-4-paragraf-2-punkt-4-ledd-1-punkt-1-ledd-1">For videreutdanninger gis det maksimalt 3 poeng for høgre utdanning ut over minstekravet for opptak.</article><article class="legalP" id="kapittel-4-paragraf-2-punkt-4-ledd-1-punkt-1-ledd-2">Det gis poeng etter følgende skala: <table><tbody><tr><td data-text-align="left" data-vertical-align="top" /><td data-text-align="left" data-vertical-align="top">60 stp./20 vt.</td><td data-text-align="left" data-vertical-align="top">3,0 poeng</td></tr><tr><td data-text-align="left" data-vertical-align="top" /><td data-text-align="left" data-vertical-align="top">30-59 stp./10-19 vt.</td><td data-text-align="left" data-vertical-align="top">1,5 poeng</td></tr><tr><td data-text-align="left" data-vertical-align="top" /><td data-text-align="left" data-vertical-align="top">ex.phil.</td><td data-text-align="left" data-vertical-align="top">1,0 poeng</td></tr></tbody></table></article></article></li><li data-li-identifier="b)" data-name="b)"><article class="listArticle" id="kapittel-4-paragraf-2-punkt-4-ledd-1-punkt-2"><article class="legalP" id="kapittel-4-paragraf-2-punkt-4-ledd-1-punkt-2-ledd-1"><i>Mastergradsstudier</i></article><article class="legalP" id="kapittel-4-paragraf-2-punkt-4-ledd-1-punkt-2-ledd-2">Det gis tilleggspoeng for relevant tilleggsutdanning ut over opptaksgrunnlaget med 0,5 poeng per 30 studiepoeng, maksimalt 2 poeng.</article></article></li></ul></article></article></li></ul></article><article class="legalArticle" data-lovdata-URL="LTI/forskrift/2005-12-15-1650/§5" data-name="§5" id="kapittel-4-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Opptak av søkere som ikke kan poengberegnes</span></h3><article class="legalP" id="kapittel-4-paragraf-3-ledd-1">Kvalifiserte søkere som ikke kan poengberegnes, må rangeres i forhold til poengberegnede søkere ved hjelp av skjønnsmessig vurdering. For å få tilbud om opptak kreves det likeverdige ferdigheter og kunnskaper med søkere som får tilbud om opptak etter rangering på bakgrunn av poengberegning.</article><article class="legalP" id="kapittel-4-paragraf-3-ledd-2">Rangering av slike søkere foretas av dekan ved den enkelte avdeling.</article></article><article class="legalArticle" data-lovdata-URL="LTI/forskrift/2005-12-15-1650/§6" data-name="§6" id="kapittel-4-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Opptak av søkere med utenlandsk utdanning</span></h3><article class="legalP" id="kapittel-4-paragraf-4-ledd-1">Søkere med utenlandsk utdanning konkurrerer om studieplass på linje med søkere som har norsk forutdanning når den utenlandske utdanningen er sammenlignbar og den, etter eventuell omregning, kan poengberegnes på samme måte som norsk utdanning.</article><article class="legalP" id="kapittel-4-paragraf-4-ledd-2">Søkere med utenlandsk utdanning som ikke kan beregnes etter tilsvarende regler som for norsk utdanning, behandles etter reglene i § 5.</article></article></section><section class="section" data-name="kapIV" id="kapittel-5" data-lovdata-URL="LTI/forskrift/2005-12-15-1650/KAPITTEL_5"><h2>Kap. IV. Andre bestemmelser</h2><article class="legalArticle" data-lovdata-URL="LTI/forskrift/2005-12-15-1650/§7" data-name="§7" id="kapittel-5-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Søknadsfrist</span></h3><article class="legalP" id="kapittel-5-paragraf-1-ledd-1">Søknadsfrist, krav til attestasjon av dokumenter og frist for innsending av dokumenter følger de regler som gjelder for det sentrale opptaket ved høgskolen.</article></article><article class="legalArticle" data-lovdata-URL="LTI/forskrift/2005-12-15-1650/§8" data-name="§8" id="kapittel-5-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Klage</span></h3><article class="legalP" id="kapittel-5-paragraf-2-ledd-1">Klage på opptak skal behandles av høgskolens faste klagenemnd.</article></article><article class="legalArticle" data-lovdata-URL="LTI/forskrift/2005-12-15-1650/§9" data-name="§9" id="kapittel-5-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Utfyllende bestemmelser</span></h3><article class="legalP" id="kapittel-5-paragraf-3-ledd-1">Høgskoledirektøren kan fastsette utfyllende bestemmelser om praktisering av forskriften.</article></article><article class="legalArticle" data-lovdata-URL="LTI/forskrift/2005-12-15-1650/§10" data-name="§10" id="kapittel-5-paragraf-4"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Dispensasjon</span></h3><article class="legalP" id="kapittel-5-paragraf-4-ledd-1">Dersom særlige forhold tilsier det, kan dekan ved den enkelte avdeling gi individuell dispensasjon fra bestemmelsene i denne forskrift.</article></article></section><section class="section" data-name="kapII" id="kapittel-6" data-lovdata-URL="LTI/forskrift/2005-12-15-1650/KAPITTEL_6"><h2 data-text-align="center">II</h2><article class="legalP" id="kapittel-6-ledd-1">Forskriften trer i kraft fra opptak til studieåret 2006/2007. Samtidig oppheves forskrift 20. november 2003 nr. 1379 om opptak og rangering til videreutdanning og høgre grads studier ved Høgskolen i Telemark og forskrift 25. mars 1999 nr. 627 om opptak og rangering til videreutdanning og høgre grads studier ved Høgskolen i Telemark.</article></section></main></body></html>