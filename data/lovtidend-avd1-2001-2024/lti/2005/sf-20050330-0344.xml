<!DOCTYPE html><html lang="no"><head><title>Forskrift om opptak til videreutdanning i familieterapi (60 studiepoeng) ved Høgskolen i Agder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-03-30-344</dd><dt class="dokid">DokumentID</dt><dd class="dokid">LTI/forskrift/2005-03-30-344</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 6 s 796</dd><dt class="dateInForce">I kraft fra</dt><dd class="dateInForce">F.o.m. studieåret 2005/2006</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§37</li><li>lov/1995-05-12-22/§39</li></ul></dd><dt class="dateOfPublication">Kunngjort</dt><dd class="dateOfPublication">2005-04-26</dd><dt class="journalNumber">Journalnummer</dt><dd class="journalNumber">2005-0324</dd><dt class="titleShort">Korttittel</dt><dd class="titleShort">Forskrift om familieterapividereutdanning, HiA</dd><dt class="title">Tittel</dt><dd class="title">Forskrift om opptak til videreutdanning i familieterapi (60 studiepoeng) ved Høgskolen i Agder.</dd><dt class="miscInformation">Annet om dokumentet</dt><dd class="miscInformation">Fastsatt av styret for Høgskolen i Agder 30. mars 2005 med hjemmel i lov 12. mai 1995 nr. 22 om universiteter og høgskoler § 37 og § 39.</dd><dt class="refid">RefID</dt><dd class="refid">forskrift/2005-03-30-344</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak til videreutdanning i familieterapi (60 studiepoeng) ved Høgskolen i Agder.<ul class="tocSubUl"><li>§ 1. Opptaksgrunnlag</li><li>§ 2. Rangering av søkere</li><li>§ 3. Kvotering av søkere</li><li>§ 4. Opptak etter spesiell vurdering</li><li>§ 5. Søknadsfrist. Frist for innsending av dokumentasjon</li><li>§ 6. Opptakskomité</li><li>§ 7. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/2005-03-30-344" id="dokument"><h1>Forskrift om opptak til videreutdanning i familieterapi (60 studiepoeng) ved Høgskolen i Agder.</h1><article class="legalArticle" data-lovdata-URL="LTI/forskrift/2005-03-30-344/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Opptaksgrunnlag</span></h2><article class="legalP" id="paragraf-1-ledd-1">Opptakskrav er minimum 3-årig høgskoleutdanning i helse- og sosialfaglig utdanning på høgskole eller universitetsnivå, samt to års relevant yrkespraksis etter fullført utdanning som utgjør søkerens opptaksgrunnlag. Søkere med annen relevant bachelorutdanning og relevant praksis kan tas opp etter individuell vurdering.</article></article><article class="legalArticle" data-lovdata-URL="LTI/forskrift/2005-03-30-344/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Rangering av søkere</span></h2><article class="legalP" id="paragraf-2-ledd-1">Søkerne rangeres på grunnlag av:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">En vektet gjennomsnittskarakter fra den utdanningen som utgjør opptaksgrunnlaget – jf. § 1</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">0,1 poeng pr. år i inntil 5 år for relevant praksis ut over den praksis som inngår i opptaksgrunnlaget</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">0,1 poeng for studium på minst 60 studiepoeng i tillegg til opptaksgrunnlaget.</article></article></li></ul></article></article><article class="legalArticle" data-lovdata-URL="LTI/forskrift/2005-03-30-344/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kvotering av søkere</span></h2><article class="legalP" id="paragraf-3-ledd-1">Følgende skal legges til grunn for opptak:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Maksimum 60% av tilbudene skal gis til søkere fra en og samme faggruppe.</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Minimum tre ulike faggrupper skal være representert i studentgruppen.</article></article></li></ul></article><article class="legalP" id="paragraf-3-ledd-2">Opptakskomiteen (jf. § 6) kan fravike rangeringsreglene i den grad det er nødvendig for å oppfylle kravene i denne paragrafen.</article></article><article class="legalArticle" data-lovdata-URL="LTI/forskrift/2005-03-30-344/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Opptak etter spesiell vurdering</span></h2><article class="legalP" id="paragraf-4-ledd-1">Dersom særlige hensyn tilsier det, kan inntil 10% av studieplassene tildeles søkere uavhengig av rangeringsreglene i § 2.</article></article><article class="legalArticle" data-lovdata-URL="LTI/forskrift/2005-03-30-344/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Søknadsfrist. Frist for innsending av dokumentasjon</span></h2><article class="legalP" id="paragraf-5-ledd-1">Søknadsfrist og frist for innsending av dokumentasjon fastsettes av høgskolen.</article></article><article class="legalArticle" data-lovdata-URL="LTI/forskrift/2005-03-30-344/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Opptakskomité</span></h2><article class="legalP" id="paragraf-6-ledd-1">Fakultetsstyret for helse- og idrettsfag er opptakskomité. Opptakskomiteen avgjør hva som er relevant utdanning og praksis – jf. § 1, og hva som skal betraktes som en og samme faggruppe – jf. § 3.</article></article><article class="legalArticle" data-lovdata-URL="LTI/forskrift/2005-03-30-344/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttreden</span></h2><article class="legalP" id="paragraf-7-ledd-1">Forskriften gjelder f.o.m. opptak til studieåret 2005/2006.</article></article></main></body></html>