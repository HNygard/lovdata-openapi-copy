<!DOCTYPE html><html lang="no"><head><title>Forskrift om egenbetaling ved universiteter og høyskoler.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-15-1506</dd><dt class="dokid">DokumentID</dt><dd class="dokid">LTI/forskrift/2005-12-15-1506</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 16 s 2447</dd><dt class="dateInForce">I kraft fra</dt><dd class="dateInForce">2006-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-10</li><li>lov/2005-04-01-15/§7-1</li></ul></dd><dt class="dateOfPublication">Kunngjort</dt><dd class="dateOfPublication">2005-12-20</dd><dt class="journalNumber">Journalnummer</dt><dd class="journalNumber">2005-1223</dd><dt class="titleShort">Korttittel</dt><dd class="titleShort">Forskrift om egenbetaling ved universiteter mv.</dd><dt class="title">Tittel</dt><dd class="title">Forskrift om egenbetaling ved universiteter og høyskoler.</dd><dt class="miscInformation">Annet om dokumentet</dt><dd class="miscInformation">Fastsatt av Utdannings- og forskningsdepartementet 15. desember 2005 med hjemmel i lov 1. april 2005 nr. 15 om universiteter og høyskoler § 3-10 fjerde ledd og § 7-1 tredje ledd.</dd><dt class="refid">RefID</dt><dd class="refid">forskrift/2005-12-15-1506</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om egenbetaling ved universiteter og høyskoler.<ul class="tocSubUl"><li>Kapittel 1. Innledende bestemmelser<ul class="tocSubUl"><li>§ 1-1. Virkeområde</li><li>§ 1-2. Definisjoner</li></ul></li><li>Kapittel 2. Felles bestemmelser<ul class="tocSubUl"><li>§ 2-1. Vederlag fra eksamenskandidater som ikke er tatt opp som studenter</li></ul></li><li>Kapittel 3. Bestemmelser for statlige institusjoner<ul class="tocSubUl"><li>§ 3-1. Hovedregel</li><li>§ 3-2. Unntak – egenbetaling for kurs og studieprogrammer</li><li>§ 3-3. Andre utgifter knyttet til studiene</li></ul></li><li>Kapittel 4. Bestemmelser for private institusjoner<ul class="tocSubUl"><li>§ 4-1. Egenbetaling</li><li>§ 4-2. Statlige driftstilskudd</li></ul></li><li>Kapittel 5. Sluttbestemmelser<ul class="tocSubUl"><li>§ 5-1. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-15-1506" id="dokument"><h1>Forskrift om egenbetaling ved universiteter og høyskoler.</h1><section class="section" data-name="kap1" id="kapittel-1" data-lovdata-URL="LTI/forskrift/2005-12-15-1506/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="LTI/forskrift/2005-12-15-1506/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder for institusjoner med virksomhet regulert av lov 1. april 2005 nr. 15 om universiteter og høyskoler. Forskriften regulerer institusjonenes adgang til å kreve egenbetaling for studietilbud som er rettet mot enkeltstudenter, betaling for andre utgifter knyttet til studietilbud, vederlag for eksamenskandidater uten eksamensrett, samt private institusjoners disponering av egenbetaling og statstilskudd. Forskriften gjelder ikke studietilbud som tilbys som oppdrag.</article></article><article class="legalArticle" data-lovdata-URL="LTI/forskrift/2005-12-15-1506/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I denne forskrift menes med:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>fag/emne:</i> fag/emner er de minste studiepoengsgivende enheter med faglig innhold fastsatt av institusjonen.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>studieprogram:</i> studieprogram er en gitt samling fag/emner som er fastsatt i studieplan, som studenter tas opp til, og som fører fram til grads- eller yrkesutdanning.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1"><i>kurs:</i> utdanning som ikke gir studiepoeng.</article></article></li><li data-li-identifier="d)" data-name="d)"><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1"><i>oppdrag:</i> omsetning av forsknings-, undervisnings- og andre tjenester mot vederlag, og som ikke er rettet mot enkeltstudenter.</article></article></li></ul></article></article></section><section class="section" data-name="kap2" id="kapittel-2" data-lovdata-URL="LTI/forskrift/2005-12-15-1506/KAPITTEL_2"><h2>Kapittel 2. Felles bestemmelser</h2><article class="legalArticle" data-lovdata-URL="LTI/forskrift/2005-12-15-1506/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Vederlag fra eksamenskandidater som ikke er tatt opp som studenter</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Universiteter og høyskoler kan ta vederlag for å holde eksamen for eksamenskandidater som ikke er tatt opp som studenter til vedkommende studieprogram eller fag/emne. Vederlaget skal fastsettes ut fra institusjonens reelle merkostnader.</article><article class="numberedLegalP" data-numerator="2" id="kapittel-2-paragraf-1-nummer-2">(2) For studieprogrammer eller fag/emner der det etter forskriften er fastsatt egenbetaling, og egenbetalingen er satt høyere enn merkostnadene omtalt i første ledd, kan vederlag settes høyere enn merkostnadene, men oppad begrenset til størrelsen på egenbetalingen.</article><article class="numberedLegalP" data-numerator="3" id="kapittel-2-paragraf-1-nummer-3">(3) Vederlag etter første eller andre ledd kan fastsettes for grupper av studenter. Institusjonene skal kunne dokumentere kostnader knyttet til slikt vederlag. Vederlaget skal kunngjøres i rimelig tid overfor berørte studenter.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2005-12-15-1506/KAPITTEL_3"><h2>Kapittel 3. Bestemmelser for statlige institusjoner</h2><article class="legalArticle" data-lovdata-URL="LTI/forskrift/2005-12-15-1506/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Hovedregel</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Statlige institusjoner kan ikke kreve egenbetaling fra studenter for studieprogrammer som fører frem til en grad eller yrkesutdanning.</article><article class="numberedLegalP" data-numerator="2" id="kapittel-3-paragraf-1-nummer-2">(2) Statlige institusjoner kan ikke kreve egenbetaling hvis institusjonen over tid ikke tilfredsstiller den aktiviteten som er lagt til grunn for bevilgningen over statsbudsjettet. Studieprogrammer, fag/emner eller kurs med egenbetaling skal ikke gå på bekostning av institusjonens statlig finansierte utdannings- og forskningsvirksomhet.</article><article class="numberedLegalP" data-numerator="3" id="kapittel-3-paragraf-1-nummer-3">(3) Statlige institusjoner skal ikke ha økonomisk fortjeneste på samarbeid med andre virksomheter om egenbetalingsfinansierte studieprogrammer eller fag/emner som de etter denne forskrift ikke kan tilby selv.</article><article class="numberedLegalP" data-numerator="4" id="kapittel-3-paragraf-1-nummer-4">(4) Departementet kan i særskilte tilfeller, etter søknad, godkjenne unntak fra bestemmelsen i første, andre og tredje ledd.</article></article><article class="legalArticle" data-lovdata-URL="LTI/forskrift/2005-12-15-1506/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Unntak – egenbetaling for kurs og studieprogrammer</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Statlige institusjoner kan kreve egenbetaling i følgende tilfeller:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-2-nummer-1-punkt-1"><article class="legalP" id="kapittel-3-paragraf-2-nummer-1-punkt-1-ledd-1">for kurs.</article></article></li><li data-li-identifier="b)" data-name="b)"><article class="listArticle" id="kapittel-3-paragraf-2-nummer-1-punkt-2"><article class="legalP" id="kapittel-3-paragraf-2-nummer-1-punkt-2-ledd-1">for fag/emner som normalt ikke er del av studieprogram som fører fram til grad eller yrkesutdanning.</article></article></li><li data-li-identifier="c)" data-name="c)"><article class="listArticle" id="kapittel-3-paragraf-2-nummer-1-punkt-3"><article class="legalP" id="kapittel-3-paragraf-2-nummer-1-punkt-3-ledd-1">for erfaringsbaserte mastergradsstudier.</article></article></li><li data-li-identifier="d)" data-name="d)"><article class="listArticle" id="kapittel-3-paragraf-2-nummer-1-punkt-4"><article class="legalP" id="kapittel-3-paragraf-2-nummer-1-punkt-4-ledd-1">av studenter som fyller opp ledige plasser på studieprogram eller fag/emner som er oppdragsfinansiert.</article></article></li></ul></article><article class="numberedLegalP" data-numerator="2" id="kapittel-3-paragraf-2-nummer-2">(2) Egenbetalingen kan dekke kostnadene fullt ut, eller delvis ved at institusjonen finansierer deler av kostnadene.</article><article class="numberedLegalP" data-numerator="3" id="kapittel-3-paragraf-2-nummer-3">(3) Styret selv fastsetter retningslinjer for godkjenning og fastsetting av egenbetaling. Styret, eller den styret delegerer til, godkjenner at det aktuelle kurset, fag/emne eller studieprogrammet finansieres med egenbetaling etter disse bestemmelsene, og fastsetter hvor stor egenbetalingen skal være.</article></article><article class="legalArticle" data-lovdata-URL="LTI/forskrift/2005-12-15-1506/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Andre utgifter knyttet til studiene</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) For studieprogrammer eller fag/emner der institusjonene ikke kan kreve egenbetaling etter forskriftens § 3-1 og § 3-2, kan institusjonen heller ikke kreve betaling av studenter utover reelle kostnader knyttet til læremidler. Eventuelt vederlag for vernet materiale etter opphavrettslovgivningen kan inngå i betalingsgrunnlaget. Institusjonene kan ikke ta betaling for studieinformasjon.</article><article class="numberedLegalP" data-numerator="2" id="kapittel-3-paragraf-3-nummer-2">(2) Institusjonen kan fastsette betaling for grupper av studenter. Betalingen for grupper av studenter må ikke overstige de reelle kostnadene.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2005-12-15-1506/KAPITTEL_4"><h2>Kapittel 4. Bestemmelser for private institusjoner</h2><article class="legalArticle" data-lovdata-URL="LTI/forskrift/2005-12-15-1506/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Egenbetaling</span></h3><article class="legalP" id="kapittel-4-paragraf-1-ledd-1">Private institusjoner kan ta egenbetaling fra studenter. Egenbetaling fra studentene skal komme studentene til gode. Beregningsgrunnlaget for egenbetalingen kan ta utgangspunkt i virksomheten som helhet over tid.</article></article><article class="legalArticle" data-lovdata-URL="LTI/forskrift/2005-12-15-1506/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Statlige driftstilskudd</span></h3><article class="legalP" id="kapittel-4-paragraf-2-ledd-1">Private universiteter og høyskoler som mottar statstilskudd, har ikke anledning til å ta ut overskudd eller overføre økonomiske verdier til personer eller annen virksomhet på en slik måte at statlige tilskudd ikke kommer studentene til gode. Det er anledning til å se universitetets eller høyskolens virksomheten som helhet over tid og overføre overskudd fra et år til et annet, men på en slik måte at tilskudd kommer studentene til gode.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2005-12-15-1506/KAPITTEL_5"><h2>Kapittel 5. Sluttbestemmelser</h2><article class="legalArticle" data-lovdata-URL="LTI/forskrift/2005-12-15-1506/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-1-ledd-1">Forskriften trer i kraft 1. januar 2006. Forskriften erstatter gjeldende reglement for egenbetaling gitt i rundskriv F-006-00.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Ikke kunngjort i Norsk Lovtidend.</article></footer></article></section></main></body></html>