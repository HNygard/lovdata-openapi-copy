<!DOCTYPE html><html lang="no"><head><title>Forskrift om studier og eksamen ved Høgskolen i Akershus.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-21-1719</dd><dt class="dokid">DokumentID</dt><dd class="dokid">LTI/forskrift/2005-12-21-1719</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 17 s 2860</dd><dt class="dateInForce">I kraft fra</dt><dd class="dateInForce">2006-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-06-14-1088</li><li>forskrift/2002-11-04-1312</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li><li>lov/2005-04-01-15/§3-4</li><li>lov/2005-04-01-15/§3-5</li><li>lov/2005-04-01-15/§3-8</li><li>lov/2005-04-01-15/§3-9</li><li>lov/2005-04-01-15/§3-10</li><li>lov/2005-04-01-15/§4-5</li><li>lov/2005-04-01-15/§4-7</li></ul></dd><dt class="dateOfPublication">Kunngjort</dt><dd class="dateOfPublication">2006-01-05</dd><dt class="journalNumber">Journalnummer</dt><dd class="journalNumber">2005-1414</dd><dt class="titleShort">Korttittel</dt><dd class="titleShort">Forskrift om studier og eksamen ved HiAk</dd><dt class="title">Tittel</dt><dd class="title">Forskrift om studier og eksamen ved Høgskolen i Akershus.</dd><dt class="miscInformation">Annet om dokumentet</dt><dd class="miscInformation">Fastsatt av styret for Høgskolen i Akershus 21. desember 2005 med hjemmel i lov 1. april 2005 nr. 15 om universiteter og høyskoler § 3-3, § 3-4, § 3-5, § 3-8, § 3-9, § 3-10, § 4-5 og § 4-7.</dd><dt class="refid">RefID</dt><dd class="refid">forskrift/2005-12-21-1719</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om studier og eksamen ved Høgskolen i Akershus.<ul class="tocSubUl"><li>Kapittel 1: Generelle bestemmelser<ul class="tocSubUl"><li>§ 1-1. Virkeområde</li><li>§ 1-2. Motstrid med nasjonal rammeplan</li><li>§ 1-3. Definisjoner</li><li>§ 1-4. Beslutningsmyndighet</li></ul></li><li>Kapittel 2: Grader<ul class="tocSubUl"><li>§ 2-1.</li><li>§ 2-2. Tilleggsbetegnelser for grader</li><li>§ 2-3. Krav til graden høgskolekandidat</li><li>§ 2-4. Krav til bachelorgrad</li><li>§ 2-5. Krav til mastergrad</li></ul></li><li>Kapittel 3: Studier<ul class="tocSubUl"><li>§ 3-1. Studieåret</li><li>§ 3-2. Studierett</li><li>§ 3-3. Permisjon fra studieprogram</li><li>§ 3-4. Tilrettelagt studiesituasjon</li><li>§ 3-5. Utdanningsplan</li><li>§ 3-6. Deltakelse i evaluering av utdanningsvirksomheten</li></ul></li><li>Kapittel 4: Eksamen<ul class="tocSubUl"><li>§ 4-1. Vilkår for å gå opp til eksamen</li><li>§ 4-2. Oppmelding</li><li>§ 4-3. Eksamens-/vurderingsformer</li><li>§ 4-4. Målform og språk ved skriftlig eksamen</li><li>§ 4-5. Eksamensplan</li><li>§ 4-6. Eksamenssted/-tid</li><li>§ 4-7. Bruk av klausul</li><li>§ 4-8. Fritak for eksamen, prøve eller obligatorisk undervisning</li><li>§ 4-9. Reduksjon i studiepoeng</li><li>§ 4-10. Antall forsøk til eksamen</li><li>§ 4-11. Antall forsøk til veiledet praksis</li><li>§ 4-12. Ordinær eksamen</li><li>§ 4-13. Muntlig eksamen – unntak fra regelen om offentlig muntlig eksamen</li><li>§ 4-14. Ny og utsatt eksamen</li><li>§ 4-15. Fravær fra eksamen under tilsyn, avmelding, trekk og levering av blank besvarelse</li><li>§ 4-16. Fravær og avmelding fra eksamen uten tilsyn (hjemmeeksamen, mappeeksamen o.a.)</li><li>§ 4-17. Masteroppgaven</li><li>§ 4-18. Ny/omarbeidet masteroppgave</li><li>§ 4-19. Særordninger</li><li>§ 4-20. Hjelpemidler og kildebruk</li><li>§ 4-21. Fusk, forsøk på fusk</li></ul></li><li>Kapittel 5: Sensur, sensorordninger, klage, vitnemål<ul class="tocSubUl"><li>§ 5-1. Sensur</li><li>§ 5-2. Sensorer, tilsynssensorer</li><li>§ 5-3. Tidspunkt for sensur</li><li>§ 5-4. Vurderingsuttrykk og vurderingsformer</li><li>§ 5-5. Klage over karakterfastsetting – rett til begrunnelse</li><li>§ 5-6. Klage over formelle feil</li><li>§ 5-7. Vitnemål/karakterutskrift</li></ul></li><li>Kapittel 6: Etablering av studieprogram og fastsetting av studie- og fagplaner<ul class="tocSubUl"><li>§ 6-1. Etablering, endring og nedlegging av studieprogram og emner</li><li>§ 6-2. Fastsetting av studie- og fagplaner</li><li>§ 6-3. Innhold i studie- og fagplaner og emnebeskrivelser</li></ul></li><li>Kapittel 7: Ikrafttredelse<ul class="tocSubUl"><li>§ 7-1. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-21-1719" id="dokument"><h1>Forskrift om studier og eksamen ved Høgskolen i Akershus.</h1><section class="section" data-name="kap1" id="kapittel-1" data-lovdata-URL="LTI/forskrift/2005-12-21-1719/KAPITTEL_1"><h2>Kapittel 1: Generelle bestemmelser</h2><article class="legalArticle" data-lovdata-URL="LTI/forskrift/2005-12-21-1719/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Denne forskriften gjelder alle studier og emner ved Høgskolen i Akershus. Styret kan dispensere fra bestemmelser i denne forskrift for studier og emner som ikke inngår i høgskolens ordinære studier.</article></article><article class="legalArticle" data-lovdata-URL="LTI/forskrift/2005-12-21-1719/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Motstrid med nasjonal rammeplan</span></h3><article class="legalP" id="kapittel-1-paragraf-2-ledd-1">Dersom denne forskrift strider mot en gjeldende nasjonal rammeplan, gjelder rammeplanens bestemmelser framfor forskriften.</article></article><article class="legalArticle" data-lovdata-URL="LTI/forskrift/2005-12-21-1719/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Definisjoner</span></h3> <article class="defaultP" margin-top="true"><i>Student</i><ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-3-punkt-1"><article class="legalP" id="kapittel-1-paragraf-3-punkt-1-ledd-1"><i>Student:</i> Person som er tatt opp til studier eller emner ved Høgskolen i Akershus i samsvar med UH-loven, § 3-6 og § 3-7.</article></article></li><li data-li-identifier="b." data-name="b."><article class="listArticle" id="kapittel-1-paragraf-3-punkt-2"><article class="legalP" id="kapittel-1-paragraf-3-punkt-2-ledd-1"><i>Studierett:</i> Rettigheter og plikter knyttet til det å være tatt opp som student ved et studium.</article></article></li><li data-li-identifier="c." data-name="c."><article class="listArticle" id="kapittel-1-paragraf-3-punkt-3"><article class="legalP" id="kapittel-1-paragraf-3-punkt-3-ledd-1"><i>Privatist:</i> Person som går opp til eksamen uten å være tatt opp ved studiet etter bestemmelsene i UH-loven § 3-10.</article></article></li><li data-li-identifier="d." data-name="d."><article class="listArticle" id="kapittel-1-paragraf-3-punkt-4"><article class="legalP" id="kapittel-1-paragraf-3-punkt-4-ledd-1"><i>Utdanningsplan:</i> Individuell plan som utarbeides mellom høgskolen og den enkelte student for gjennomføring av et studium/studieprogram av 60 studiepoengs omfang eller mer, i samsvar med UH-loven § 4-2.</article></article></li></ul></article> <article class="defaultP" margin-top="true"><i>Vurdering</i><ul class="defaultList"><li data-li-identifier="e." data-name="e."><article class="listArticle" id="kapittel-1-paragraf-3-punkt-5"><article class="legalP" id="kapittel-1-paragraf-3-punkt-5-ledd-1"><i>Eksamenskandidat:</i> Student eller privatist som går opp til eksamen.</article></article></li><li data-li-identifier="f." data-name="f."><article class="listArticle" id="kapittel-1-paragraf-3-punkt-6"><article class="legalP" id="kapittel-1-paragraf-3-punkt-6-ledd-1"><i>Eksamen eller deleksamen:</i> Eksamen som inngår i grunnlaget for karakterfastsetting for et emne eller alene gir grunnlag for fastsettelse av karakter i emnet.</article></article></li><li data-li-identifier="g." data-name="g."><article class="listArticle" id="kapittel-1-paragraf-3-punkt-7"><article class="legalP" id="kapittel-1-paragraf-3-punkt-7-ledd-1"><i>Ordinær eksamen:</i> Den eksamen eller deleksamen som ordinært arrangeres i det aktuelle semesteret.</article></article></li><li data-li-identifier="h." data-name="h."><article class="listArticle" id="kapittel-1-paragraf-3-punkt-8"><article class="legalP" id="kapittel-1-paragraf-3-punkt-8-ledd-1"><i>Ny eksamen:</i> Eksamen som arrangeres for eksamenskandidater som ikke har bestått ordinær eksamen.</article></article></li><li data-li-identifier="i." data-name="i."><article class="listArticle" id="kapittel-1-paragraf-3-punkt-9"><article class="legalP" id="kapittel-1-paragraf-3-punkt-9-ledd-1"><i>Utsatt eksamen:</i> Eksamen som arrangeres for eksamenskandidater som har levert legeerklæring eller hatt annet dokumentert gyldig fravær.</article></article></li><li data-li-identifier="j." data-name="j."><article class="listArticle" id="kapittel-1-paragraf-3-punkt-10"><article class="legalP" id="kapittel-1-paragraf-3-punkt-10-ledd-1"><i>Arbeidskrav:</i> Arbeidskrav er alle former for arbeider og prøving som settes som vilkår for å framstille seg til eksamen og/eller gå ut i praksis, men der resultatet ikke inngår i beregningsgrunnlaget for den karakteren som angis på vitnemålet/karakterutskriften. For arbeidskrav gis tilbakemeldingen «godkjent»/«ikke godkjent».</article></article></li><li data-li-identifier="k." data-name="k."><article class="listArticle" id="kapittel-1-paragraf-3-punkt-11"><article class="legalP" id="kapittel-1-paragraf-3-punkt-11-ledd-1"><i>Løpende vurdering:</i> Prøving av studentenes kunnskaper og ferdigheter i løpet av emneperioden.</article></article></li><li data-li-identifier="l." data-name="l."><article class="listArticle" id="kapittel-1-paragraf-3-punkt-12"><article class="legalP" id="kapittel-1-paragraf-3-punkt-12-ledd-1"><i>Mappevurdering:</i> Mappevurdering er vurdering av en samling tekster eller andre produkter som er produsert gjennom en viss periode. Samlingen dokumenterer prosess og/eller produkt, og viser studentens faglige refleksjoner og kompetansemessige utvikling. Prosess for utvelging av hvilke elementer i mappen som skal telle med i sluttvurderingen skal framgå av fag-/studieplanen.</article></article></li><li data-li-identifier="m." data-name="m."><article class="listArticle" id="kapittel-1-paragraf-3-punkt-13"><article class="legalP" id="kapittel-1-paragraf-3-punkt-13-ledd-1"><i>Selvstendig arbeid på høyere grads nivå:</i> Masteroppgave på minimum 30 studiepoengs omfang. Skal vise selvstendig faglig forståelse, refleksjon og modning.</article></article></li><li data-li-identifier="n." data-name="n."><article class="listArticle" id="kapittel-1-paragraf-3-punkt-14"><article class="legalP" id="kapittel-1-paragraf-3-punkt-14-ledd-1"><i>Tilsynssensor:</i> Tilsynssensors rolle er å kvalitetssikre vurdering og vurderingsordninger. Tilsynssensors arbeidsoppgaver vil framgå av utfyllende retningslinjer for bruk av sensorer og tilsynssensorer ved Høgskolen i Akershus.</article></article></li></ul></article> <article class="defaultP" margin-top="true"><i>Planer, innhold i planer </i><ul class="defaultList"><li data-li-identifier="o." data-name="o."><article class="listArticle" id="kapittel-1-paragraf-3-punkt-15"><article class="legalP" id="kapittel-1-paragraf-3-punkt-15-ledd-1"><i>Fag:</i> Samling av beslektede emner som er samlet under én felles fagbetegnelse.</article></article></li><li data-li-identifier="p." data-name="p."><article class="listArticle" id="kapittel-1-paragraf-3-punkt-16"><article class="legalP" id="kapittel-1-paragraf-3-punkt-16-ledd-1"><i>Emne:</i> Minste studiepoenggivende enhet med avsluttende vurdering som kan inngå i et studieprogram.</article></article></li><li data-li-identifier="q." data-name="q."><article class="listArticle" id="kapittel-1-paragraf-3-punkt-17"><article class="legalP" id="kapittel-1-paragraf-3-punkt-17-ledd-1"><i>Emnegruppe:</i> Samling av emner fra ett eller flere fagområder som gjennom fag- eller studieplan er definert til å utgjøre en samlet enhet.</article></article></li><li data-li-identifier="r." data-name="r."><article class="listArticle" id="kapittel-1-paragraf-3-punkt-18"><article class="legalP" id="kapittel-1-paragraf-3-punkt-18-ledd-1"><i>Studieprogram:</i> Ett- eller flerårig studieløp som fører fram til en avsluttende eksamen, grad eller yrkesutdanning.</article></article></li><li data-li-identifier="s." data-name="s."><article class="listArticle" id="kapittel-1-paragraf-3-punkt-19"><article class="legalP" id="kapittel-1-paragraf-3-punkt-19-ledd-1"><i>Nasjonal rammeplan:</i> Plan som fastsetter nasjonale rammer for en utdanning. Nasjonal rammeplan fastsettes av departementet med hjemmel i UH-loven § 3-2.</article></article></li><li data-li-identifier="t." data-name="t."><article class="listArticle" id="kapittel-1-paragraf-3-punkt-20"><article class="legalP" id="kapittel-1-paragraf-3-punkt-20-ledd-1"><i>Fagplan:</i> Plan for en utdanning som reguleres av nasjonal rammeplan. Fagplanen beskriver mer detaljerte mål, innhold og organisering av fag/studier/utdanninger som reguleres av rammeplan, og skal belyse hvordan rammeplanen følges opp.</article></article></li><li data-li-identifier="u." data-name="u."><article class="listArticle" id="kapittel-1-paragraf-3-punkt-21"><article class="legalP" id="kapittel-1-paragraf-3-punkt-21-ledd-1"><i>Studieplan:</i> En studieplan beskriver mål, innhold og organisering av emner/studier/utdanninger som ikke reguleres av nasjonale rammeplaner.</article></article></li><li data-li-identifier="v." data-name="v."><article class="listArticle" id="kapittel-1-paragraf-3-punkt-22"><article class="legalP" id="kapittel-1-paragraf-3-punkt-22-ledd-1"><i>Emnebeskrivelse:</i> Beskriver læringsmål, faglige komponenter, inntakskrav og andre krav samt hvordan læringsarbeidet og vurderingen organiseres i emnet. Alle emner skal ha emnebeskrivelse.</article></article></li><li data-li-identifier="w." data-name="w."><article class="listArticle" id="kapittel-1-paragraf-3-punkt-23"><article class="legalP" id="kapittel-1-paragraf-3-punkt-23-ledd-1"><i>Studiepoeng:</i> Mål på arbeidsmengde i de enkelte emner i et studieprogram. 60 studiepoeng tilsvarer ett års studium på heltid.</article></article></li></ul></article> <article class="defaultP" margin-top="true"><i>Grader og dokumentasjon</i><ul class="defaultList"><li data-li-identifier="x." data-name="x."><article class="listArticle" id="kapittel-1-paragraf-3-punkt-24"><article class="legalP" id="kapittel-1-paragraf-3-punkt-24-ledd-1"><i>Grad:</i> Grad og tilhørende tittel tildeles en som har fullført utdanning av nærmere fastsatt omfang og sammensetning.</article></article></li><li data-li-identifier="y." data-name="y."><article class="listArticle" id="kapittel-1-paragraf-3-punkt-25"><article class="legalP" id="kapittel-1-paragraf-3-punkt-25-ledd-1"><i>Diploma Supplement:</i> Vitnemålstillegg på engelsk som gir informasjon om utdanningssystemet ved norske universiteter og høgskoler, og den enkelte students utdanning.</article></article></li></ul></article></article><article class="legalArticle" data-lovdata-URL="LTI/forskrift/2005-12-21-1719/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Beslutningsmyndighet</span></h3><article class="legalP" id="kapittel-1-paragraf-4-ledd-1">I saker der beslutningsmyndighet er lagt til høgskolen, treffes avgjørelser av høgskoledirektøren eller den han eller hun gir fullmakt til. Der beslutningsmyndighet er lagt til styret selv, kan myndigheten ikke delegeres til lavere nivå.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2005-12-21-1719/KAPITTEL_2"><h2>Kapittel 2: Grader</h2><article class="legalArticle" data-lovdata-URL="LTI/forskrift/2005-12-21-1719/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>.</h3><article class="legalP" id="kapittel-2-paragraf-1-ledd-1">Høgskolen i Akershus kan tildele følgende grader; jf. kgl.res. 16. desember 2005 nr. 1574 § 15:<ul class="defaultList"><li><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">Høgskolekandidat, normert studietid 2 år</article></article></li><li><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">Bachelor, normert studietid 3 år</article></article></li><li><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">Master, normert studietid 2 år.</article></article></li></ul></article></article><article class="legalArticle" data-lovdata-URL="LTI/forskrift/2005-12-21-1719/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Tilleggsbetegnelser for grader</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Grader oppnådd på grunnlag av fullført studieprogram på gradsnivå, gis normalt betegnelsen «Høgskolekandidat/bachelor/master i (studiets navn)» Andre tilleggsbetegnelser for lavere grads studier fastsettes i det enkelte tilfelle av styret.</article><article class="numberedLegalP" data-numerator="2" id="kapittel-2-paragraf-2-nummer-2">(2) Engelske gradsbetegnelser fastsettes av styret.</article></article><article class="legalArticle" data-lovdata-URL="LTI/forskrift/2005-12-21-1719/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Krav til graden høgskolekandidat</span></h3><article class="legalP" id="kapittel-2-paragraf-3-ledd-1">Graden høgskolekandidat skal benyttes for 2-årige utdanninger på 120 studiepoeng godkjent av styret.</article></article><article class="legalArticle" data-lovdata-URL="LTI/forskrift/2005-12-21-1719/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Krav til bachelorgrad</span></h3><article class="legalP" id="kapittel-2-paragraf-4-ledd-1">For å oppnå bachelorgraden må studenten ha avlagt eksamener som til sammen utgjør minst 180 studiepoeng, hvorav minimum 60 studiepoeng må være avlagt ved Høgskolen i Akershus.</article><article class="legalP" id="kapittel-2-paragraf-4-ledd-2">Graden bachelor oppnås på grunnlag av ett av følgende utdanningsløp:</article><article class="numberedLegalP" data-numerator="1" id="kapittel-2-paragraf-4-nummer-1">(1)<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-4-nummer-1-punkt-1"><article class="legalP" id="kapittel-2-paragraf-4-nummer-1-punkt-1-ledd-1">Fullført og bestått treårig integrert yrkesutdanning (180 studiepoeng), som i henhold til nasjonalt fastsatt rammeplan og/eller forskrift, gir bachelorgrad.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-4-nummer-1-punkt-2"><article class="legalP" id="kapittel-2-paragraf-4-nummer-1-punkt-2-ledd-1">Fullført og bestått treårig integrert yrkesrettet utdanning (180 studiepoeng), som i henhold til vedtak i styret for Høgskolen i Akershus, gir bachelorgrad.</article></article></li></ul></article><article class="numberedLegalP" data-numerator="2" id="kapittel-2-paragraf-4-nummer-2">(2) Fullført og bestått tre års normert utdanning (180 studiepoeng) med toårig høgskolekandidatutdanning/integrert yrkesrettet studieprogram (120 studiepoeng) kombinert med godkjent påbygging eller spesialisering innenfor samme eller annet fag/fagområde av minimum 60 studiepoengs omfang.</article><article class="numberedLegalP" data-numerator="3" id="kapittel-2-paragraf-4-nummer-3">(3) Fullført og bestått tre års normert utdanning (180 studiepoeng) med integrert yrkesrettet utdanning eller fordypning i fag, emner eller emnegrupper av minimum 90 studiepoengs omfang kombinert med fordypning i ytterligere fag, emner og emnegrupper av minimum 30 studiepoengs omfang. Frittstående emner som skal inngå i grunnlaget for graden, må ha et omfang på minimum 10 studiepoeng.</article><article class="numberedLegalP" data-numerator="4" id="kapittel-2-paragraf-4-nummer-4">(4) Vitnemål for bachelorgrad etter (2) og (3) utstedes etter søknad. Søkeren må selv dokumentere at kravene er oppfylt.</article></article><article class="legalArticle" data-lovdata-URL="LTI/forskrift/2005-12-21-1719/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Krav til mastergrad</span></h3><article class="numberedLegalP" data-numerator="1" id="kapittel-2-paragraf-5-nummer-1">(1) Krav til innhold og omfang i mastergrad framgår av egen forskrift fastsatt av departementet.</article><article class="numberedLegalP" data-numerator="2" id="kapittel-2-paragraf-5-nummer-2">(2) Alle studenter skal ha veiledning før mastergradsoppgave leveres til sensur. Obligatorisk veiledning framgår av studieplanen for det enkelte mastergradsstudium.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2005-12-21-1719/KAPITTEL_3"><h2>Kapittel 3: Studier</h2><article class="legalArticle" data-lovdata-URL="LTI/forskrift/2005-12-21-1719/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Studieåret</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Høstsemesteret ved Høgskolen i Akershus varer i omlag 18 uker. Vårsemesteret varer i omlag 22 uker, totalt 40 uker, jf. UH-loven § 3-8. All undervisning og ordinær eksamen/avsluttende vurderinger skal finne sted innenfor de nevnte tidsrom. Rektor fastsetter undervisningsterminer for hvert studieår.</article><article class="numberedLegalP" data-numerator="2" id="kapittel-3-paragraf-1-nummer-2">(2) Ny og utsatt eksamen kan i særskilte tilfeller arrangeres utenom de fastsatte undervisningsterminer for studieåret.</article></article><article class="legalArticle" data-lovdata-URL="LTI/forskrift/2005-12-21-1719/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Studierett</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Den som har akseptert tilbud om studieplass, har studierett i henhold til den normerte studietid for det aktuelle hel- eller deltidsstudiet han/hun er tatt opp til.</article><article class="numberedLegalP" data-numerator="2" id="kapittel-3-paragraf-2-nummer-2">(2) En student med studierett til et definert studium må følge studieprogresjonen som er fastsatt for studieprogrammet for å beholde studieretten. Studenten kan i særskilte tilfeller inngå avtale med høgskolen om endret progresjon eller søke permisjon, jf. § 3-3.</article><article class="numberedLegalP" data-numerator="3" id="kapittel-3-paragraf-2-nummer-3">(3) Studenten må betale semesteravgift, godta utdanningsplan og registrere seg hvert semester innen gjeldende frister for å beholde studieretten.</article><article class="numberedLegalP" data-numerator="4" id="kapittel-3-paragraf-2-nummer-4">(4) Studenten plikter å holde seg løpende orientert om informasjon som er lagt ut på høgskolens datanettverk.</article><article class="numberedLegalP" data-numerator="5" id="kapittel-3-paragraf-2-nummer-5">(5) Studenten kan miste studieretten i følgende tilfeller:<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-2-nummer-5-punkt-1"><article class="legalP" id="kapittel-3-paragraf-2-nummer-5-punkt-1-ledd-1">Dersom studenten unnlater å registrere seg, ikke bekrefter sin utdanningsplan, ikke kontakter høgskolen innen angitte frister som er gitt studenten i brevs form eller ikke betaler semesteravgift innen gjeldende frister</article></article></li><li data-li-identifier="b." data-name="b."><article class="listArticle" id="kapittel-3-paragraf-2-nummer-5-punkt-2"><article class="legalP" id="kapittel-3-paragraf-2-nummer-5-punkt-2-ledd-1">Dersom studenten har brukt opp sine forsøk til eksamen eller praksisperiode i henhold til fag- eller studieplan og til forskrift om studier og eksamen</article></article></li><li data-li-identifier="c." data-name="c."><article class="listArticle" id="kapittel-3-paragraf-2-nummer-5-punkt-3"><article class="legalP" id="kapittel-3-paragraf-2-nummer-5-punkt-3-ledd-1">Dersom studenten har forsinket studieprogresjon utover 1 studieår på heltid og 2 studieår på deltid. Innvilget permisjonstid regnes ikke med.</article></article></li></ul></article><article class="numberedLegalP" data-numerator="6" id="kapittel-3-paragraf-2-nummer-6">(6) Den som har mistet studieretten etter § 3-2 femte ledd bokstav b, kan ikke påbegynne samme studium på nytt ved Høgskolen i Akershus før etter tre år.</article><article class="numberedLegalP" data-numerator="7" id="kapittel-3-paragraf-2-nummer-7">(7) Høgskolen kan utarbeide egne retningslinjer for hvilke rettigheter og plikter som gjelder for helt eller delvis eksternfinansierte studier.</article></article><article class="legalArticle" data-lovdata-URL="LTI/forskrift/2005-12-21-1719/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Permisjon fra studieprogram</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) En student som får barn under studiene, har rett til permisjon fra studiene under svangerskap og til omsorg for barn. Permisjon kan også gis ved sykdom og førstegangstjeneste. Andre tungtveiende grunner kan gi permisjon når studenten har gjennomført studier innenfor det aktuelle studieprogram i minst ett semester. Jf. UH-loven § 4-5.</article><article class="numberedLegalP" data-numerator="2" id="kapittel-3-paragraf-3-nummer-2">(2) Det kan normalt gis permisjon for inntil ett år. I ekstraordinære tilfeller gis det mulighet for å søke om ytterligere ett års forlenget permisjon. Maksimal permisjon som kan innvilges er to år.</article><article class="numberedLegalP" data-numerator="3" id="kapittel-3-paragraf-3-nummer-3">(3) En student kan søke om å få avlegge eksamen i permisjonstiden.</article><article class="numberedLegalP" data-numerator="4" id="kapittel-3-paragraf-3-nummer-4">(4) En student som ikke kontakter høgskolen innen angitt frist før permisjonstidens utløp, mister automatisk studieretten til studieprogrammet studenten har hatt permisjon fra.</article></article><article class="legalArticle" data-lovdata-URL="LTI/forskrift/2005-12-21-1719/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Tilrettelagt studiesituasjon</span></h3><article class="numberedLegalP" data-numerator="1" id="kapittel-3-paragraf-4-nummer-1">(1) En student kan på grunn av sykdom, funksjonshemming eller annen tilstand søke om tilrettelegging av studiesituasjonen.</article><article class="numberedLegalP" data-numerator="2" id="kapittel-3-paragraf-4-nummer-2">(2) Ved behov for tilrettelagt studiesituasjon på grunn av kronisk sykdom, funksjonshemming og/eller annen tilstand, må studenten søke høgskolen i eget skjema om tilrettelegging av studiesituasjonen snarest mulig etter at studenten har takket ja til opptaket. Studenten må dokumentere behov for tiltak ved legeattest eller tilsvarende. Det forutsettes at tilrettelegging er praktisk mulig for høgskolen. Se § 4-19 Særordninger.</article></article><article class="legalArticle" data-lovdata-URL="LTI/forskrift/2005-12-21-1719/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Utdanningsplan</span></h3><article class="numberedLegalP" data-numerator="1" id="kapittel-3-paragraf-5-nummer-1">(1) Det skal utarbeides en utdanningsplan mellom høgskole og student ved studier av 60 studiepoengs omfang eller mer. Utdanningsplanen skal inneholde bestemmelser om høgskolens ansvar og forpliktelser overfor studenten, og studentens forpliktelser overfor høgskolen og medstudenter.</article><article class="numberedLegalP" data-numerator="2" id="kapittel-3-paragraf-5-nummer-2">(2) Utdanningsplanen skal være satt opp slik at studenten skal kunne gjennomføre planlagt studium eller studieløp på normert tid som heltids- eller deltidsstudent.</article><article class="numberedLegalP" data-numerator="3" id="kapittel-3-paragraf-5-nummer-3">(3) Utdanningsplanen kan endres etter avtale mellom høgskolen og studenten.</article></article><article class="legalArticle" data-lovdata-URL="LTI/forskrift/2005-12-21-1719/§3-6" data-name="§3-6" id="kapittel-3-paragraf-6"><h3 class="legalArticleHeader"><span class="legalArticleValue">§ 3-6</span>. <span class="legalArticleTitle">Deltakelse i evaluering av utdanningsvirksomheten</span></h3><article class="numberedLegalP" data-numerator="1" id="kapittel-3-paragraf-6-nummer-1">(1) Studentene har rett til å delta i evaluering av utdanningsvirksomheten.</article><article class="numberedLegalP" data-numerator="2" id="kapittel-3-paragraf-6-nummer-2">(2) En student med studierett til ett studieprogram eller emne har rett til å delta i den evaluering av studieprogrammet og/eller emnet som høgskolen fastsetter.</article><article class="numberedLegalP" data-numerator="3" id="kapittel-3-paragraf-6-nummer-3">(3) Resultat fra og oppfølging av evalueringene skal gjøres kjent for studentene.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2005-12-21-1719/KAPITTEL_4"><h2>Kapittel 4: Eksamen</h2><article class="legalArticle" data-lovdata-URL="LTI/forskrift/2005-12-21-1719/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Vilkår for å gå opp til eksamen</span></h3><article class="legalP" id="kapittel-4-paragraf-1-ledd-1">For å få gå opp til eksamen, må studenten ha gjennomgått og fått godkjent de arbeidskrav som kreves i henhold til emnebeskrivelsen, og fulgt eventuell obligatorisk undervisning. I særlige tilfeller kan dekanen gi dispensasjon fra de fastsatte krav. Studenter som ikke har betalt semesteravgiften for det gjeldende semester, får ikke gå opp til eksamen.</article></article><article class="legalArticle" data-lovdata-URL="LTI/forskrift/2005-12-21-1719/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Oppmelding</span></h3><article class="numberedLegalP" data-numerator="1" id="kapittel-4-paragraf-2-nummer-1">(1) En student er normalt automatisk oppmeldt til ordinær eksamen når de følger normal studieprogresjon.</article><article class="numberedLegalP" data-numerator="2" id="kapittel-4-paragraf-2-nummer-2">(2) En student som tar ny eller utsatt eksamen, må selv melde seg opp innen nærmere fastsatte frister og selv kontrollere at eksamenspåmeldingen er korrekt registrert.</article><article class="numberedLegalP" data-numerator="3" id="kapittel-4-paragraf-2-nummer-3">(3) Studentene er selv ansvarlig for å holde seg orientert om tid og sted for eksamen.</article></article><article class="legalArticle" data-lovdata-URL="LTI/forskrift/2005-12-21-1719/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Eksamens-/vurderingsformer</span></h3><article class="numberedLegalP" data-numerator="1" id="kapittel-4-paragraf-3-nummer-1">(1) I hvert emne skal studentenes kunnskaper og/eller ferdigheter prøves. Dette kan skje i form av løpende vurdering, eksamen ved emnets avslutning, en kombinasjon av disse, eller på annen måte, slik det framgår av emnebeskrivelsen/studie- eller fagplan.</article><article class="numberedLegalP" data-numerator="2" id="kapittel-4-paragraf-3-nummer-2">(2) Bare skriftlige arbeider eller andre arbeider som er av en slik art at vurderingen lar seg etterprøve, kan inngå i en mappe. Skriftlig eksamen under tilsyn kan ikke inngå i mappe. Det fastsettes én felles karakter for alle arbeidene som inngår i mappen. Hvis ikke alle arbeidene skal inngå i grunnlaget for fastsetting av karakter, skal det framgå av emnebeskrivelsen hvordan utvelgelsen av tellende arbeider skal skje.</article><article class="numberedLegalP" data-numerator="3" id="kapittel-4-paragraf-3-nummer-3">(3) Privatister skal ha samme vurderingsform som ordinære studenter.</article></article><article class="legalArticle" data-lovdata-URL="LTI/forskrift/2005-12-21-1719/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Målform og språk ved skriftlig eksamen</span></h3><article class="numberedLegalP" data-numerator="1" id="kapittel-4-paragraf-4-nummer-1">(1) Dekan eller den hun/han gir fullmakt til skal sørge for at eksamensoppgaver som gis på norsk, foreligger i begge målformer. Dersom alle studentene har ønsket samme målform, kan oppgavene gis i bare denne målformen. Studentene velger målform når de melder seg opp til eksamen.</article><article class="numberedLegalP" data-numerator="2" id="kapittel-4-paragraf-4-nummer-2">(2) Dersom undervisning og/eller en vesentlig del av emnets pensum er på et annet språk enn norsk, kan dekan bestemme at oppgaveteksten også skal kunne gis i det språket.</article><article class="numberedLegalP" data-numerator="3" id="kapittel-4-paragraf-4-nummer-3">(3) Søknad om å få gitt oppgaveteksten og/eller levere eksamensbesvarelsen på et annet språk enn norsk eller undervisningsspråket, avgjøres av høgskolen etter uttalelse fra avdelingen. Unntatt fra dette er besvarelser på annet nordisk språk.</article></article><article class="legalArticle" data-lovdata-URL="LTI/forskrift/2005-12-21-1719/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Eksamensplan</span></h3><article class="legalP" id="kapittel-4-paragraf-5-ledd-1">Høgskolen utarbeider en eksamensplan for hvert semester som skal være klar før semesterstart. Eksamensplanen legges opp etter de fag som er lagt til det enkelte semester i henhold til det studieprogram studenten er tatt opp til. Høgskolen er ikke ansvarlig for kollisjoner mellom eksamensdatoer for studenter som velger et annet studieløp enn det ordinære. Eksamensplanen kunngjøres elektronisk, og inneholder de fag/emner som skal avsluttes i semesteret. Endelig tidspunkt for avvikling av eksamen eller prøve skal kunngjøres senest 6 uker før eksamen eller prøven som skal avholdes.</article></article><article class="legalArticle" data-lovdata-URL="LTI/forskrift/2005-12-21-1719/§4-6" data-name="§4-6" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>. <span class="legalArticleTitle">Eksamenssted/-tid</span></h3><article class="numberedLegalP" data-numerator="1" id="kapittel-4-paragraf-6-nummer-1">(1) Sted for eksamen er ordinært Høgskolen i Akershus, herunder høgskolens datanettverk.</article><article class="numberedLegalP" data-numerator="2" id="kapittel-4-paragraf-6-nummer-2">(2) For muntlige eksamener, framføringer og praktiske prøver fastsettes eksamenssted, eksamensdato og tidspunkt av dekan eller den hun/han gir fullmakt til. Dekan eller den hun/han gir fullmakt til, sørger for tilfredsstillende kunngjøring.</article><article class="numberedLegalP" data-numerator="3" id="kapittel-4-paragraf-6-nummer-3">(3) For eksamener under tilsyn og innlevering av skriftlige arbeider fastsettes eksamenssted, eksamensdato og tidspunkt av høgskolen. Dette kunngjøres på høgskolens datanettverk.</article><article class="numberedLegalP" data-numerator="4" id="kapittel-4-paragraf-6-nummer-4">(4) Fastlagte eksamensdatoer flyttes normalt ikke. Studentene har selv ansvar for at de ikke melder seg opp til eksamener som finner sted samtidig.</article><article class="numberedLegalP" data-numerator="5" id="kapittel-4-paragraf-6-nummer-5">(5) Eksamen under tilsyn skal bare avvikles i høgskolens faste eksamenslokaler. Dersom særskilte forhold tilsier det, kan høgskolen gi dispensasjon fra denne regel.</article></article><article class="legalArticle" data-lovdata-URL="LTI/forskrift/2005-12-21-1719/§4-7" data-name="§4-7" id="kapittel-4-paragraf-7"><h3 class="legalArticleHeader"><span class="legalArticleValue">§ 4-7</span>. <span class="legalArticleTitle">Bruk av klausul</span></h3><article class="legalP" id="kapittel-4-paragraf-7-ledd-1">Master-, bachelor- og kandidatoppgavene er offentlig tilgjengelige. Dersom særlige forhold tilsier det, må studentene etter anbefaling av veileder søke om at oppgaven klausulbelegges. I de tilfeller det er aktuelt med klausulering, må det gis skriftlig melding om dette ved innlevering av oppgaven. Slik klausulering omfatter likevel ikke ordinær sensur.</article></article><article class="legalArticle" data-lovdata-URL="LTI/forskrift/2005-12-21-1719/§4-8" data-name="§4-8" id="kapittel-4-paragraf-8"><h3 class="legalArticleHeader"><span class="legalArticleValue">§ 4-8</span>. <span class="legalArticleTitle">Fritak for eksamen, prøve eller obligatorisk undervisning</span></h3><article class="numberedLegalP" data-numerator="1" id="kapittel-4-paragraf-8-nummer-1">(1) En student kan etter søknad få fritak for eksamen, prøve eller obligatorisk undervisning ved høgskolen når det kan dokumenteres at vedkommende har bestått tilsvarende eksamen/prøve eller gjennomført tilsvarende obligatorisk undervisning ved samme eller tilsvarende institusjon. Dokumentasjon av realkompetanse kan også gi grunnlag for fritak. Søknad om fritak avgjøres av høgskolen på grunnlag av uttalelse fra avdelingen. Jf. UH-loven § 3-5.</article><article class="numberedLegalP" data-numerator="2" id="kapittel-4-paragraf-8-nummer-2">(2) Vurderinger av realkompetanse som grunnlag for fritak gjelder for de studenter som har påbegynt et etablert studieprogram med godkjent fagplan/studieplan ved høgskolen.</article><article class="numberedLegalP" data-numerator="3" id="kapittel-4-paragraf-8-nummer-3">(3) Søknad om fritak for eksamen, prøve eller obligatorisk undervisning må være framsatt på eget søknadsskjema innen 3 uker etter at studiet er påbegynt. Omfang av fritak for eksamen eller prøve skal framgå på vitnemål og karakterutskrift, med angivelse av på hvilket grunnlag fritaket er gitt.</article></article><article class="legalArticle" data-lovdata-URL="LTI/forskrift/2005-12-21-1719/§4-9" data-name="§4-9" id="kapittel-4-paragraf-9"><h3 class="legalArticleHeader"><span class="legalArticleValue">§ 4-9</span>. <span class="legalArticleTitle">Reduksjon i studiepoeng</span></h3><article class="legalP" id="kapittel-4-paragraf-9-ledd-1">Dersom en student avlegger eksamen i emner som helt eller delvis overlapper hverandre, skal dette normalt føre til reduksjon i studiepoeng på vitnemål eller karakterutskrift. Faglig overlapping skal om mulig være opplyst i fag- eller studieplan. Studiepoengreduksjonen gis fullt ut i det emnet som overlappes av et annet emne, eller i det emnet hvor studenten sist har avlagt eksamen.</article></article><article class="legalArticle" data-lovdata-URL="LTI/forskrift/2005-12-21-1719/§4-10" data-name="§4-10" id="kapittel-4-paragraf-10"><h3 class="legalArticleHeader"><span class="legalArticleValue">§ 4-10</span>. <span class="legalArticleTitle">Antall forsøk til eksamen</span></h3><article class="legalP" id="kapittel-4-paragraf-10-ledd-1">En student har rett til å framstille seg til eksamen i samme fag/emne tre ganger. I særlige tilfeller kan høgskolen etter søknad, på grunnlag av uttalelse fra avdelingen v/dekan, gjøre unntak fra denne bestemmelsen.</article></article><article class="legalArticle" data-lovdata-URL="LTI/forskrift/2005-12-21-1719/§4-11" data-name="§4-11" id="kapittel-4-paragraf-11"><h3 class="legalArticleHeader"><span class="legalArticleValue">§ 4-11</span>. <span class="legalArticleTitle">Antall forsøk til veiledet praksis</span></h3><article class="legalP" id="kapittel-4-paragraf-11-ledd-1">Får studenten vurdert samme praksisperiode til «ikke bestått» to ganger, må studiet avbrytes, jf. § 3-2 om tap av studierett.</article></article><article class="legalArticle" data-lovdata-URL="LTI/forskrift/2005-12-21-1719/§4-12" data-name="§4-12" id="kapittel-4-paragraf-12"><h3 class="legalArticleHeader"><span class="legalArticleValue">§ 4-12</span>. <span class="legalArticleTitle">Ordinær eksamen</span></h3><article class="numberedLegalP" data-numerator="1" id="kapittel-4-paragraf-12-nummer-1">(1) Ordinær eksamen avvikles normalt i slutten av det semesteret undervisningen i emnet avsluttes, og innenfor den eksamensperioden som høgskolen fastsetter. Dato for eksamen fastsettes av høgskolen, og kunngjøres via høgskolens datanettverk.</article><article class="numberedLegalP" data-numerator="2" id="kapittel-4-paragraf-12-nummer-2">(2) Studenter som ønsker å forbedre en karakter, kan normalt bare melde seg opp ved ordinær eksamen.</article></article><article class="legalArticle" data-lovdata-URL="LTI/forskrift/2005-12-21-1719/§4-13" data-name="§4-13" id="kapittel-4-paragraf-13"><h3 class="legalArticleHeader"><span class="legalArticleValue">§ 4-13</span>. <span class="legalArticleTitle">Muntlig eksamen – unntak fra regelen om offentlig muntlig eksamen</span></h3><article class="legalP" id="kapittel-4-paragraf-13-ledd-1">Etter ønske fra den enkelte eksamenskandidat, og hvis tungtveiende hensyn taler for det, kan høgskolen i enkelte tilfelle gjøre unntak fra regelen om offentlig muntlig eksamen, jf. UH-loven § 3-9 tredje ledd.</article></article><article class="legalArticle" data-lovdata-URL="LTI/forskrift/2005-12-21-1719/§4-14" data-name="§4-14" id="kapittel-4-paragraf-14"><h3 class="legalArticleHeader"><span class="legalArticleValue">§ 4-14</span>. <span class="legalArticleTitle">Ny og utsatt eksamen</span></h3><article class="numberedLegalP" data-numerator="1" id="kapittel-4-paragraf-14-nummer-1">(1) Student som har gyldig fravær fra en ordinær eksamen, har rett til utsatt eksamen. Som gyldig fravær regnes sykdom, fødselspermisjon eller annen dokumentert, tvingende fraværsgrunn. Høgskolen avgjør om fravær kan godkjennes som gyldig.</article><article class="numberedLegalP" data-numerator="2" id="kapittel-4-paragraf-14-nummer-2">(2) Rett til utsatt eksamen har også studenter som på grunn av utvekslingsopphold i utlandet /deltidsstudier i utlandet ikke har kunnet gå opp til ordinær eksamen.</article><article class="numberedLegalP" data-numerator="3" id="kapittel-4-paragraf-14-nummer-3">(3) Studenter som har strøket til ordinær eksamen kan gå opp til ny eksamen, jf. fjerde ledd.</article><article class="numberedLegalP" data-numerator="4" id="kapittel-4-paragraf-14-nummer-4">(4) Ny og utsatt eksamen arrangeres normalt samtidig og senest i løpet av det påfølgende semester. Dekanen avgjør om eksamensformen skal være en annen enn ved ordinær eksamen.</article><article class="numberedLegalP" data-numerator="5" id="kapittel-4-paragraf-14-nummer-5">(5) Studenter som tidligere har bestått eksamen i emnet og eksamenskandidater som ikke hadde gyldig fravær ved siste ordinære eksamen, får normalt ikke adgang til å gå opp til ny eller utsatt eksamen, jf. tredje ledd.</article><article class="numberedLegalP" data-numerator="6" id="kapittel-4-paragraf-14-nummer-6">(6) Studenter som ikke gjennomfører eller ikke består ny eller utsatt eksamen, har normalt ikke krav på å få gå opp på nytt før ved neste ordinære eksamen. Dette gjelder også studenter som har hatt gyldig fravær ved ny eller utsatt eksamen.</article><article class="numberedLegalP" data-numerator="7" id="kapittel-4-paragraf-14-nummer-7">(7) Ved endring av fag- og studieplan har studenten rett til å gå opp til ny eller utsatt eksamen etter gammel ordning. Slik eksamen skal arrangeres innen ett år etter at siste ordinære eksamen ble arrangert. For emner som opphører gjelder følgende: Eksamenskandidater som fortsatt gjenstår etter at siste ordinære og ny/utsatt eksamen er avholdt, kan etter søknad til høgskolen få anledning til å gå opp til eksamen etter gammel ordning innen ett år etter siste ny og utsatte eksamen.</article><article class="numberedLegalP" data-numerator="8" id="kapittel-4-paragraf-14-nummer-8">(8) Bestemmelsene om ny og utsatt eksamen gjelder også hjemmeeksamener, mappevurderinger og lignende vurderingsformer, så langt dette er mulig. Dekanen kan fastsette andre ordninger for gjennomføring av ny og utsatt eksamen i slike tilfeller.</article></article><article class="legalArticle" data-lovdata-URL="LTI/forskrift/2005-12-21-1719/§4-15" data-name="§4-15" id="kapittel-4-paragraf-15"><h3 class="legalArticleHeader"><span class="legalArticleValue">§ 4-15</span>. <span class="legalArticleTitle">Fravær fra eksamen under tilsyn, avmelding, trekk og levering av blank besvarelse</span></h3><article class="numberedLegalP" data-numerator="1" id="kapittel-4-paragraf-15-nummer-1">(1) En student kan melde seg av en eksamen slik at det ikke blir registrert som et forsøk. Det må i så fall skje via høgskolens datanettverk minst tre uker før eksamensdato.</article><article class="numberedLegalP" data-numerator="2" id="kapittel-4-paragraf-15-nummer-2">(2) Dersom sykdom forhindrer studenten i å møte til eksamen, må legeerklæring som omfatter eksamensdatoen foreligge for at det skal være et gyldig fravær. I så fall blir det ikke regnet som et eksamensforsøk. Dersom det ikke er mulig å framlegge legeerklæring på eksamensdagen, må den leveres eller poststemples senest en uke etter eksamensdagen.</article><article class="numberedLegalP" data-numerator="3" id="kapittel-4-paragraf-15-nummer-3">(3) Den som trekker seg før eksamen, eventuelt i eksamenslokalet, og som ikke har gyldig grunn, regnes for å ha framstilt seg til eksamen. Dette teller som ett eksamensforsøk.</article><article class="numberedLegalP" data-numerator="4" id="kapittel-4-paragraf-15-nummer-4">(4) En student som blir syk under eksamen under tilsyn, kan velge å trekke seg. Velger studenten å trekke seg under eksamen, signeres skjema for trekk og studenten har da brukt ett eksamensforsøk dersom det ikke leveres legeerklæring, jf. andre ledd.</article></article><article class="legalArticle" data-lovdata-URL="LTI/forskrift/2005-12-21-1719/§4-16" data-name="§4-16" id="kapittel-4-paragraf-16"><h3 class="legalArticleHeader"><span class="legalArticleValue">§ 4-16</span>. <span class="legalArticleTitle">Fravær og avmelding fra eksamen uten tilsyn (hjemmeeksamen, mappeeksamen o.a.)</span></h3><article class="numberedLegalP" data-numerator="1" id="kapittel-4-paragraf-16-nummer-1">(1) En student kan melde seg av en eksamen slik at det ikke blir registrert som et forsøk. Det må i så fall skje via høgskolens datanettverk minst tre uker før eksamensdato. Studenter som ikke leverer besvarelsen innen fristen, registreres som «ikke møtt». Dette teller som ett eksamensforsøk.</article><article class="numberedLegalP" data-numerator="2" id="kapittel-4-paragraf-16-nummer-2">(2) Dersom sykdom forhindrer studenten i å levere eksamensbesvarelsen innen fristen, må legeerklæring som omfatter hele eller deler av eksamensperioden foreligge for at det skal være gyldig fravær. I så fall blir det ikke regnet som et eksamensforsøk. Dersom det ikke er mulig å framlegge legeerklæringen på innleveringsdagen, må den leveres eller poststemples senest en uke etter innleveringsfristen.</article></article><article class="legalArticle" data-lovdata-URL="LTI/forskrift/2005-12-21-1719/§4-17" data-name="§4-17" id="kapittel-4-paragraf-17"><h3 class="legalArticleHeader"><span class="legalArticleValue">§ 4-17</span>. <span class="legalArticleTitle">Masteroppgaven</span></h3><article class="numberedLegalP" data-numerator="1" id="kapittel-4-paragraf-17-nummer-1">(1) Eksamen i samtlige emner i den obligatoriske/valgte fagkrets skal være bestått før studenten kan levere sin masteroppgave til sensur.</article><article class="numberedLegalP" data-numerator="2" id="kapittel-4-paragraf-17-nummer-2">(2) Normert tidsramme for en masteroppgave på 60 studiepoeng er 2 semester på heltid og 4 semester på deltid. Normert tidsramme for en masteroppgave på 30 studiepoeng er 1 semester på heltid og 2 semester på deltid. Forsinket studieprogresjon utover dette kan normalt godtas med inntil 1 studieår på heltid og 2 studieår på deltid.</article></article><article class="legalArticle" data-lovdata-URL="LTI/forskrift/2005-12-21-1719/§4-18" data-name="§4-18" id="kapittel-4-paragraf-18"><h3 class="legalArticleHeader"><span class="legalArticleValue">§ 4-18</span>. <span class="legalArticleTitle">Ny/omarbeidet masteroppgave</span></h3><article class="numberedLegalP" data-numerator="1" id="kapittel-4-paragraf-18-nummer-1">(1) En student kan levere ny eller omarbeidet masteroppgave én gang dersom masteroppgaven er vurdert til ikke bestått.</article><article class="numberedLegalP" data-numerator="2" id="kapittel-4-paragraf-18-nummer-2">(2) Det er ikke adgang til å få vurdert en ny masteroppgave i samme studieprogram når studenten tidligere har fått vurdert en masteroppgave med bestått resultat.</article></article><article class="legalArticle" data-lovdata-URL="LTI/forskrift/2005-12-21-1719/§4-19" data-name="§4-19" id="kapittel-4-paragraf-19"><h3 class="legalArticleHeader"><span class="legalArticleValue">§ 4-19</span>. <span class="legalArticleTitle">Særordninger</span></h3><article class="numberedLegalP" data-numerator="1" id="kapittel-4-paragraf-19-nummer-1">(1) Studenter som av medisinske eller andre grunner har behov for særordninger i forbindelse med eksamen, må søke om dette på eget søknadsskjema senest åtte uker før eksamen. Oppstår behovet etter fristens utløp, eller hvis andre særlige grunner tilsier det, kan høgskolen fravike denne fristen. Behovet må dokumenteres med legeattest eller attest fra andre sakkyndige. Attesten må inneholde en vurdering av studentens nedsatte yteevne i den aktuelle eksamenssituasjonen og en nærmere begrunnelse for hvorfor det er behov for særordning.</article><article class="numberedLegalP" data-numerator="2" id="kapittel-4-paragraf-19-nummer-2">(2) Det kan innvilges inntil 25% (maksimum 1 time) utvidet tid ved skriftlig eksamen under tilsyn utover 4 timer når behov for dette er dokumentert. Søknad om tillegg i tid ved hjemmeeksamen behandles særskilt. Ved hjemmeeksamen kan det gis inntil 48 timers utvidelse av tiden inklusive eventuell lørdag og søndag. Andre eksamensformer behandles særskilt.</article><article class="numberedLegalP" data-numerator="3" id="kapittel-4-paragraf-19-nummer-3">(3) Etter søknad kan dekanen gi tillatelse til at alternative eksamensformer kan benyttes for studenter som på grunn av kroniske lidelser eller funksjonshemminger ikke kan gå opp til eksamen med ordinær eksamensform.</article><article class="numberedLegalP" data-numerator="4" id="kapittel-4-paragraf-19-nummer-4">(4) Studenter med dysleksi eller andre lese-/skrivevansker kan etter ønske få vedlagt sine besvarelser en anonymisert attest som bekrefter dette. Studenter med dysleksi, og som kan legge fram attest på dette, får tilrettelagt eksamen med både utvidet tid (jf. andre ledd) og PC med retteprogram.</article><article class="numberedLegalP" data-numerator="5" id="kapittel-4-paragraf-19-nummer-5">(5) Minoritetsspråklige studenter (studenter som har et annet morsmål enn norsk eller annet nordisk språk) kan etter søknad få 1 time utvidet eksamenstid ved skriftlige eksamener under tilsyn i første studieår. Studentene kan søke om å bruke ordbok.</article></article><article class="legalArticle" data-lovdata-URL="LTI/forskrift/2005-12-21-1719/§4-20" data-name="§4-20" id="kapittel-4-paragraf-20"><h3 class="legalArticleHeader"><span class="legalArticleValue">§ 4-20</span>. <span class="legalArticleTitle">Hjelpemidler og kildebruk</span></h3><article class="numberedLegalP" data-numerator="1" id="kapittel-4-paragraf-20-nummer-1">(1) Hjelpemidler under eksamen kan være skrevne eller trykte hjelpemidler, kalkulator, tegneutstyr eller eventuelle andre spesifiserte hjelpemidler. Det skal være oppgitt på forhånd og tydelig framgå av eksamensoppgaven hvilke hjelpemidler som tillates brukt under eksamen.</article><article class="numberedLegalP" data-numerator="2" id="kapittel-4-paragraf-20-nummer-2">(2) I enkelte fag gjelder spesielle regler for lovlig kalkulatortype. Dette skal være oppgitt på forhånd.</article></article><article class="legalArticle" data-lovdata-URL="LTI/forskrift/2005-12-21-1719/§4-21" data-name="§4-21" id="kapittel-4-paragraf-21"><h3 class="legalArticleHeader"><span class="legalArticleValue">§ 4-21</span>. <span class="legalArticleTitle">Fusk, forsøk på fusk</span></h3><article class="numberedLegalP" data-numerator="1" id="kapittel-4-paragraf-21-nummer-1">(1) Bruk av andre hjelpemidler enn de som er oppført på eksamensoppgaven blir ansett som fusk.</article><article class="numberedLegalP" data-numerator="2" id="kapittel-4-paragraf-21-nummer-2">(2) Besittelse av ikke tillatte hjelpemidler etter at eksamen er igangsatt, betraktes som forsøk på fusk.</article><article class="numberedLegalP" data-numerator="3" id="kapittel-4-paragraf-21-nummer-3">(3) Ved hjemmeeksamen og andre skriftlige arbeider vil kopiering eller avskrift av faglitteratur og andres arbeider uten henvisning bli vurdert som fusk.</article><article class="numberedLegalP" data-numerator="4" id="kapittel-4-paragraf-21-nummer-4">(4) Dersom det oppstår mistanke om fusk eller forsøk på fusk under eksamen, skal kandidaten straks gjøres oppmerksom på at forholdet vil bli rapportert. Kandidaten velger selv om vedkommende vil fullføre eller avbryte eksamen. Dersom eksamenen fullføres, skal besvarelsen leveres inn og sensureres på vanlig måte.</article><article class="numberedLegalP" data-numerator="5" id="kapittel-4-paragraf-21-nummer-5">(5) Kandidater som blir tatt i fusk eller forsøk på fusk ved eksamen, kan utestenges fra institusjonen og fratas retten til å gå opp til eksamen ved alle institusjoner i inntil ett år, jf. UH-loven § 4-7.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2005-12-21-1719/KAPITTEL_5"><h2>Kapittel 5: Sensur, sensorordninger, klage, vitnemål</h2><article class="legalArticle" data-lovdata-URL="LTI/forskrift/2005-12-21-1719/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Sensur</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) Høgskolen skal sørge for at studentenes kunnskaper og ferdigheter blir prøvet og vurdert på en upartisk og faglig betryggende måte.</article><article class="numberedLegalP" data-numerator="2" id="kapittel-5-paragraf-1-nummer-2">(2) Anonymitetsprinsippet skal gjelde for sensur av alle eksamener/vurderinger med tilsyn og ellers der det er praktisk gjennomførbart.</article></article><article class="legalArticle" data-lovdata-URL="LTI/forskrift/2005-12-21-1719/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Sensorer, tilsynssensorer</span></h3><article class="numberedLegalP" data-numerator="1" id="kapittel-5-paragraf-2-nummer-1">(1) Eksterne tilsynssensorer skal gjennomføre evaluering av vurderingen eller vurderingsordningene, jf. utfyllende retningslinjer for bruk av sensorer/tilsynssensorer ved Høgskolen i Akershus.</article><article class="numberedLegalP" data-numerator="2" id="kapittel-5-paragraf-2-nummer-2">(2) I tillegg til ordningen med eksterne tilsynssensorer skal det alltid benyttes 2 sensorer, hvorav minst en ekstern, i følgende tilfeller:<ul class="defaultList"><li data-li-identifier="a." data-name="a."><article class="listArticle" id="kapittel-5-paragraf-2-nummer-2-punkt-1"><article class="legalP" id="kapittel-5-paragraf-2-nummer-2-punkt-1-ledd-1">ved bedømmelse av kandidatens selvstendige arbeid i høyere grads studium, jf. UH-loven § 3-9 annet ledd.</article></article></li><li data-li-identifier="b." data-name="b."><article class="listArticle" id="kapittel-5-paragraf-2-nummer-2-punkt-2"><article class="legalP" id="kapittel-5-paragraf-2-nummer-2-punkt-2-ledd-1">ved ny sensurering på grunn av klage over formell feil ved eksamen/vurdering, jf. UH-loven § 5-2.</article></article></li><li data-li-identifier="c." data-name="c."><article class="listArticle" id="kapittel-5-paragraf-2-nummer-2-punkt-3"><article class="legalP" id="kapittel-5-paragraf-2-nummer-2-punkt-3-ledd-1">ved klage over karakterfastsetting, jf. UH-loven § 5-3.</article></article></li></ul></article><article class="numberedLegalP" data-numerator="3" id="kapittel-5-paragraf-2-nummer-3">(3) Ved alle øvrige eksamener skal det benyttes minst én intern sensor. For hvert fagområde skal det benyttes tilsynssensor som foretar ekstern evaluering av vurderingen eller vurderingsordningen. Ved bedømmelse av muntlig eksamen eller lignende som etter sin art ikke lar seg etterprøve, skal det likevel være minst to sensorer.</article></article><article class="legalArticle" data-lovdata-URL="LTI/forskrift/2005-12-21-1719/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Tidspunkt for sensur</span></h3><article class="numberedLegalP" data-numerator="1" id="kapittel-5-paragraf-3-nummer-1">(1) Sensur for eksamen/vurdering skal foreligge innen tre uker, hvis ikke særlige grunner gjør det nødvendig å bruke mer tid. Høgskolestyret fatter vedtak om unntak fra tidspunktet sensuren skal falle for enkeltemner, når det ikke er mulig å skaffe det antallet kvalifiserte sensorer som er nødvendig for å avvikle sensuren. Når særlige grunner inntreffer, skal ny sensurdato offentliggjøres.</article><article class="numberedLegalP" data-numerator="2" id="kapittel-5-paragraf-3-nummer-2">(2) Sensuren for masteroppgaver med fastsatt innleveringsdato, der både skriftlig og muntlig eksamen er avsluttende vurdering, skal foreligge innen 6 uker etter innlevering. Muntlig eksamen skal normalt avholdes innen 2 uker etter at resultatet på den skriftlige oppgaven er offentliggjort. Innlevering av masteroppgaver foregår til angitte frister gitt i utfyllende retningslinjer om den praktiske gjennomføring av eksamen ved Høgskolen i Akershus.</article><article class="numberedLegalP" data-numerator="3" id="kapittel-5-paragraf-3-nummer-3">(3) Sensur må foreligge og være registrert senest 31. august for vårsemesteret og 31. januar for høstsemesteret for at resultatet skal være tellende for vår- og høstsemesteret. Unntatt fra dette er ny og utsatt eksamen/vurdering.</article></article><article class="legalArticle" data-lovdata-URL="LTI/forskrift/2005-12-21-1719/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Vurderingsuttrykk og vurderingsformer</span></h3><article class="numberedLegalP" data-numerator="1" id="kapittel-5-paragraf-4-nummer-1">(1) Bestemmelser om vurderingsform og vurderingsuttrykk skal framgå av emnebeskrivelsen.</article><article class="numberedLegalP" data-numerator="2" id="kapittel-5-paragraf-4-nummer-2">(2) Vurderingsuttrykket ved eksamen og prøve skal være «bestått»/«ikke bestått» eller en gradert skala med fem trinn fra A til E for «bestått» og F for «ikke bestått».</article><article class="numberedLegalP" data-numerator="3" id="kapittel-5-paragraf-4-nummer-3">(3) Dekan kan bestemme at karakteren «bestått»/«ikke bestått» kan nyttes ved vurdering av eksamener som teller med inntil 30 studiepoeng. For gradsstudier og videreutdanninger på over 60 studiepoeng begrenses omfanget av slike eksamener for den enkelte student til maksimalt 1/4 av teoridelen av studiet. Dette gjelder ikke praksisstudier/praksisperioder, som alltid skal vurderes til «bestått»/«ikke bestått».</article><article class="numberedLegalP" data-numerator="4" id="kapittel-5-paragraf-4-nummer-4">(4) Ved fastsetting av endelig karakter på bakgrunn av flere deleksamener, kreves det at alle deleksamenene er vurdert til bestått karakter før det gis endelig karakter. Alle deleksamener som skal inngå i beregningen av én samlet karakter for et emne, skal være basert på gjennomgående lik karakterskala. Det skal framgå av emnebeskrivelsen hvordan vekting av deleksamener og beregning av samlekarakter skjer.</article><article class="numberedLegalP" data-numerator="5" id="kapittel-5-paragraf-4-nummer-5">(5) Dersom en eksamenskandidat har framstilt seg til samme eksamen mer enn én gang, blir beste karakter gjeldende.</article></article><article class="legalArticle" data-lovdata-URL="LTI/forskrift/2005-12-21-1719/§5-5" data-name="§5-5" id="kapittel-5-paragraf-5"><h3 class="legalArticleHeader"><span class="legalArticleValue">§ 5-5</span>. <span class="legalArticleTitle">Klage over karakterfastsetting – rett til begrunnelse</span></h3><article class="numberedLegalP" data-numerator="1" id="kapittel-5-paragraf-5-nummer-1">(1) En eksamenskandidat kan klage skriftlig over karakteren for sine egne prestasjoner i henhold til UH-loven § 5-3. Skriftlig klage sendes til høgskolen.</article><article class="numberedLegalP" data-numerator="2" id="kapittel-5-paragraf-5-nummer-2">(2) Bedømmelse av muntlig prestasjon, praktiske ferdigheter eller annet som ikke lar seg etterprøve, kan ikke påklages.</article><article class="numberedLegalP" data-numerator="3" id="kapittel-5-paragraf-5-nummer-3">(3) Klage over karakterfastsetting skal være framsatt innen tre uker etter at sensuren ble kunngjort. Er krav om begrunnelse for karakterfastsettingen eller klage over formelle feil framsatt, løper klagefristen etter denne paragraf fra studenten har fått begrunnelsen eller endelig avgjørelse av klagen foreligger.</article><article class="numberedLegalP" data-numerator="4" id="kapittel-5-paragraf-5-nummer-4">(4) Ved klage på karakterfastsettelse skal kandidatens besvarelse forelegges ny eksamenskommisjon som vurderer hele eksamen på nytt. Den nye eksamenskommisjonen skal bestå av to sensorer hvorav en ekstern. Den nye eksamenskommisjonen skal foreta helt ny sensurering, og skal således ikke ha opplysninger om karakter, begrunnelse for karakteren eller studentens begrunnelse for klagen . Den nye kommisjonen skal alltid ha sensorveiledningen der denne foreligger. Karakterfastsetting kan skje til gunst eller ugunst for klager. Karakterfastsettingen ved ny sensurering kan ikke påklages.</article><article class="numberedLegalP" data-numerator="5" id="kapittel-5-paragraf-5-nummer-5">(5) Ved mappevurdering er det ikke anledning til å framsette klage på karakterfastsettelsen før den endelige karakteren på mappen er kunngjort.</article><article class="numberedLegalP" data-numerator="6" id="kapittel-5-paragraf-5-nummer-6">(6) For ny sensur etter klage på mappevurdering gjelder følgende: Dersom det gis én samlet karakter for alle deleksamenene som eksamenen består av, skal alle deleksamenene forelegges ny sensur. Dersom det gis separate delkarakterer under vegs i studiet for de ulike deleksamenene som inngår i emnet, skal den enkelte deleksamen eller de enkelte deleksamen(ene) som studenten påklager, forelegges ny sensur. Kandidaten må selv spesifisere hvilken eller hvilke deler av eksamen som påklages.</article><article class="numberedLegalP" data-numerator="7" id="kapittel-5-paragraf-5-nummer-7">(7) Det kan fremmes både individuell og gruppevis klage på karakterfastsettingen ved gruppeeksamen. Ved individuell klage skal alle studenter i den aktuelle gruppe orienteres om at klage er framsatt av den/de studenter som klager. Eventuell endring etter ny sensur får bare virkning for studenter som har underskrevet klagen. Endring kan gjøres til gunst eller ugunst for klageren.</article><article class="numberedLegalP" data-numerator="8" id="kapittel-5-paragraf-5-nummer-8">(8) Det kan ikke framsettes klage på veiledning/vurdering som kun er en tilbakemelding på læringsprosessen fra lærer/veileder.</article><article class="numberedLegalP" data-numerator="9" id="kapittel-5-paragraf-5-nummer-9">(9) Klagers anonymitet skal sikres gjennom hele prosessen, med unntak av der dette ikke er praktisk mulig.</article></article><article class="legalArticle" data-lovdata-URL="LTI/forskrift/2005-12-21-1719/§5-6" data-name="§5-6" id="kapittel-5-paragraf-6"><h3 class="legalArticleHeader"><span class="legalArticleValue">§ 5-6</span>. <span class="legalArticleTitle">Klage over formelle feil</span></h3><article class="legalP" id="kapittel-5-paragraf-6-ledd-1">Klage over formelle feil ved eksamener eller prøver skal behandles av klagenemnda ved Høgskolen i Akershus på vegne av styret; jf. UH-loven § 5-2. Begrunnet klage sendes til høgskolens studieavdeling. Klagenemndas avgjørelse er endelig.</article></article><article class="legalArticle" data-lovdata-URL="LTI/forskrift/2005-12-21-1719/§5-7" data-name="§5-7" id="kapittel-5-paragraf-7"><h3 class="legalArticleHeader"><span class="legalArticleValue">§ 5-7</span>. <span class="legalArticleTitle">Vitnemål/karakterutskrift</span></h3><article class="numberedLegalP" data-numerator="1" id="kapittel-5-paragraf-7-nummer-1">(1) Vitnemål utstedes om fullført grad eller yrkesutdanning, jf. UH-loven § 3-11. Vitnemålet utleveres kandidaten tidligst etter at klagefristen er utløpt, og det er klart at det ikke vil bli endringer.</article><article class="numberedLegalP" data-numerator="2" id="kapittel-5-paragraf-7-nummer-2">(2) Det utstedes karakterutskrift for fullførte studier som ikke kommer inn under første ledd.</article><article class="numberedLegalP" data-numerator="3" id="kapittel-5-paragraf-7-nummer-3">(3) Vitnemål og karakterutskrift skal gi opplysninger om:<ul class="defaultList"><li data-li-identifier="-" data-name="-"><article class="listArticle" id="kapittel-5-paragraf-7-nummer-3-punkt-1"><article class="legalP" id="kapittel-5-paragraf-7-nummer-3-punkt-1-ledd-1">hvilken utdanning som er gjennomført</article></article></li><li data-li-identifier="-" data-name="-"><article class="listArticle" id="kapittel-5-paragraf-7-nummer-3-punkt-2"><article class="legalP" id="kapittel-5-paragraf-7-nummer-3-punkt-2-ledd-1">tidspunkt for fullført utdanning</article></article></li><li data-li-identifier="-" data-name="-"><article class="listArticle" id="kapittel-5-paragraf-7-nummer-3-punkt-3"><article class="legalP" id="kapittel-5-paragraf-7-nummer-3-punkt-3-ledd-1">kandidatens fulle navn og personnummer</article></article></li><li data-li-identifier="-" data-name="-"><article class="listArticle" id="kapittel-5-paragraf-7-nummer-3-punkt-4"><article class="legalP" id="kapittel-5-paragraf-7-nummer-3-punkt-4-ledd-1">hvilken grad eller tittel som eventuelt er oppnådd</article></article></li><li data-li-identifier="-" data-name="-"><article class="listArticle" id="kapittel-5-paragraf-7-nummer-3-punkt-5"><article class="legalP" id="kapittel-5-paragraf-7-nummer-3-punkt-5-ledd-1">betegnelse, studiepoeng, tidspunkt for avlagt eksamen og karakter for fag/emne/kurs som er gitt avsluttende vurdering og som inngår i studiet</article></article></li><li data-li-identifier="-" data-name="-"><article class="listArticle" id="kapittel-5-paragraf-7-nummer-3-punkt-6"><article class="legalP" id="kapittel-5-paragraf-7-nummer-3-punkt-6-ledd-1">hvilke fag/emner/kurs kandidaten eventuelt har fått fritak/godkjenning for med angivelse av studiepoeng og hvilken utdanning som er grunnlag for fritak/godkjenning</article></article></li><li data-li-identifier="-" data-name="-"><article class="listArticle" id="kapittel-5-paragraf-7-nummer-3-punkt-7"><article class="legalP" id="kapittel-5-paragraf-7-nummer-3-punkt-7-ledd-1">tema på større skriftlige oppgaver</article></article></li><li data-li-identifier="-" data-name="-"><article class="listArticle" id="kapittel-5-paragraf-7-nummer-3-punkt-8"><article class="legalP" id="kapittel-5-paragraf-7-nummer-3-punkt-8-ledd-1">karaktersystemet som er benyttet.</article></article></li></ul></article><article class="numberedLegalP" data-numerator="4" id="kapittel-5-paragraf-7-nummer-4">(4) Det utstedes normalt bare ett vitnemål pr. kandidat.</article><article class="numberedLegalP" data-numerator="5" id="kapittel-5-paragraf-7-nummer-5">(5) Dersom en kandidat forbedrer karakterer som inngår på vitnemålet, kan kandidaten få utstedt nytt vitnemål så fremt autorisasjon ikke er utstedt. Tidligere utstedt vitnemål må da innleveres.</article><article class="numberedLegalP" data-numerator="6" id="kapittel-5-paragraf-7-nummer-6">(6) Dersom en kandidat senere består nye eksamener ved Høgskolen i Akershus som kan inngå i tildelt grad utstedes ikke nytt vitnemål. Nye eksamener synliggjøres med karakterutskrift.</article><article class="numberedLegalP" data-numerator="7" id="kapittel-5-paragraf-7-nummer-7">(7) Ved tap av vitnemål kan duplikat utstedes etter søknad. Styret fastsetter størrelsen på avgift for utstedelse av duplikat.</article><article class="numberedLegalP" data-numerator="8" id="kapittel-5-paragraf-7-nummer-8">(8) Til vitnemål skal det følge med et Diploma Supplement som gir en nærmere engelsk beskrivelse av kandidatens utdanning og av norsk høyere utdanningssystem. Diploma Supplement er bare gyldig sammen med det originale vitnemålet.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2005-12-21-1719/KAPITTEL_6"><h2>Kapittel 6: Etablering av studieprogram og fastsetting av studie- og fagplaner</h2><article class="legalArticle" data-lovdata-URL="LTI/forskrift/2005-12-21-1719/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Etablering, endring og nedlegging av studieprogram og emner</span></h3><article class="numberedLegalP" data-numerator="1" id="kapittel-6-paragraf-1-nummer-1">(1) Styret selv vedtar etablering og nedlegging av studieprogram som gir lavere grad eller skal inngå i lavere grad (høgskolekandidat, bachelor).</article><article class="numberedLegalP" data-numerator="2" id="kapittel-6-paragraf-1-nummer-2">(2) Styret selv vedtar etablering og nedlegging av studieprogram når dette fører til endringer i vedtatte budsjettrammer.</article><article class="numberedLegalP" data-numerator="3" id="kapittel-6-paragraf-1-nummer-3">(3) Et eget utvalg oppnevnt av styret, studiekvalitetsutvalget, innstiller til etablering og nedlegging av studier med omfang til og med 60 studiepoeng når studiet ikke inngår i grad som tilbys ved Høgskolen i Akershus, finansieres innenfor tildelte budsjettrammer, eller har ekstern finansiering. Utvalget innstiller til rektor, som har avgjørende myndighet.</article><article class="numberedLegalP" data-numerator="4" id="kapittel-6-paragraf-1-nummer-4">(4) Dekan vedtar etablering og nedlegging av emner i eksisterende studier og frittstående emner, så framt endringene ikke utgjør mer enn halvparten av studieprogrammets faste emner som er fastsatt av høgskolestyret.</article><article class="numberedLegalP" data-numerator="5" id="kapittel-6-paragraf-1-nummer-5">(5) Dersom et studium endres i et slikt omfang at studiet framstår som et annet enn det som er blitt godkjent, og/eller at ressursbehovet endres vesentlig, skal endringene legges fram for styret for godkjenning.</article></article><article class="legalArticle" data-lovdata-URL="LTI/forskrift/2005-12-21-1719/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Fastsetting av studie- og fagplaner</span></h3><article class="numberedLegalP" data-numerator="1" id="kapittel-6-paragraf-2-nummer-1">(1) Det skal fastsettes studie- eller fagplan for studier/studieprogrammer som tilbys ved Høgskolen i Akershus og som skal godskrives studenten i form av studiepoeng. Dette gjelder også for studier/studieprogrammer som finansieres eksternt.</article><article class="numberedLegalP" data-numerator="2" id="kapittel-6-paragraf-2-nummer-2">(2) Styret fastsetter fagplan for studier/studieprogrammer som er regulert av nasjonal rammeplan. Styret fastsetter også studieplan for nye studier/studieprogrammer som har et omfang av mer enn 60 studiepoeng.</article><article class="numberedLegalP" data-numerator="3" id="kapittel-6-paragraf-2-nummer-3">(3) Et eget utvalg oppnevnt av styret, studiekvalitetsutvalget, innstiller til fastsetting av studieplan for studier/studieprogram med omfang til og med 60 studiepoeng. Utvalget innstiller til rektor, som har avgjørende myndighet. Dette utvalget skal gi tilråding til styret om studie- eller fagplaner som skal fastsettes av styret.</article><article class="numberedLegalP" data-numerator="4" id="kapittel-6-paragraf-2-nummer-4">(4) Endringer i en fastsatt studie- eller fagplan kan først gjelde fra nytt studieår. Mindre endringer i pensum kan likevel gjøres underveis i studieåret av dekanen eller den hun/han gir fullmakt til.</article></article><article class="legalArticle" data-lovdata-URL="LTI/forskrift/2005-12-21-1719/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Innhold i studie- og fagplaner og emnebeskrivelser</span></h3><article class="legalP" id="kapittel-6-paragraf-3-ledd-1">Høgskoledirektøren kan godkjenne utfyllende retningslinjer for innhold i studie- og fagplaner og emnebeskrivelser.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2005-12-21-1719/KAPITTEL_7"><h2>Kapittel 7: Ikrafttredelse</h2><article class="legalArticle" data-lovdata-URL="LTI/forskrift/2005-12-21-1719/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Ikrafttredelse</span></h3><article class="legalP" id="kapittel-7-paragraf-1-ledd-1">Denne forskrift trer i kraft fra 1. januar 2006.</article><article class="legalP" id="kapittel-7-paragraf-1-ledd-2">Fra samme dato oppheves<ul class="defaultList"><li data-li-identifier="-" data-name="-"><article class="listArticle" id="kapittel-7-paragraf-1-ledd-2-punkt-1"><article class="legalP" id="kapittel-7-paragraf-1-ledd-2-punkt-1-ledd-1">forskrift 14. juni 2004 nr. 1088 om eksamen ved Høgskolen i Akershus</article></article></li><li data-li-identifier="-" data-name="-"><article class="listArticle" id="kapittel-7-paragraf-1-ledd-2-punkt-2"><article class="legalP" id="kapittel-7-paragraf-1-ledd-2-punkt-2-ledd-1">forskrift 4. november 2002 nr. 1312 om krav til bachelorgrad ved Høgskolen i Akershus.</article></article></li></ul></article></article></section></main></body></html>