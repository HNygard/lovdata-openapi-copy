<!DOCTYPE html><html lang="no"><head><title>Forskrift om føring av register til bruk i forbindelse med kontroll av beregning og utbetaling av kontantstøtte.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-16-1510</dd><dt class="dokid">DokumentID</dt><dd class="dokid">LTI/forskrift/2005-12-16-1510</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 16 s 2450</dd><dt class="dateInForce">I kraft fra</dt><dd class="dateInForce">2006-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-17-64/§8</li></ul></dd><dt class="dateOfPublication">Kunngjort</dt><dd class="dateOfPublication">2005-12-20</dd><dt class="journalNumber">Journalnummer</dt><dd class="journalNumber">2005-1214</dd><dt class="titleShort">Korttittel</dt><dd class="titleShort">Forskrift om føring av kontantstøtteregister</dd><dt class="title">Tittel</dt><dd class="title">Forskrift om føring av register til bruk i forbindelse med kontroll av beregning og utbetaling av kontantstøtte.</dd><dt class="miscInformation">Annet om dokumentet</dt><dd class="miscInformation">Fastsatt av Barne- og familiedepartementet 16. desember 2005 med hjemmel i lov 17. juni 2005 nr. 64 om barnehager (barnehageloven) § 8 fjerde ledd.</dd><dt class="refid">RefID</dt><dd class="refid">forskrift/2005-12-16-1510</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om føring av register til bruk i forbindelse med kontroll av beregning og utbetaling av kontantstøtte.<ul class="tocSubUl"><li>§ 1. Plikt til å føre register</li><li>§ 2. Registerets innhold</li><li>§ 3. Føring og sikring av registeret</li><li>§ 4. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-16-1510" id="dokument"><h1>Forskrift om føring av register til bruk i forbindelse med kontroll av beregning og utbetaling av kontantstøtte.</h1><article class="legalArticle" data-lovdata-URL="LTI/forskrift/2005-12-16-1510/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Plikt til å føre register</span></h2><article class="legalP" id="paragraf-1-ledd-1">Kommunen har plikt til å opprette og føre register til bruk for trygdekontorene i forbindelse med kontroll av beregning og utbetaling av kontantstøtte etter kontantstøtteloven. Registeret kan samkjøres mot trygdekontorets register over mottakere av kontantstøtte.</article></article><article class="legalArticle" data-lovdata-URL="LTI/forskrift/2005-12-16-1510/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Registerets innhold</span></h2><article class="legalP" id="paragraf-2-ledd-1">Registeret skal inneholde opplysninger om:<ul class="defaultList"><li data-li-identifier="a." data-name="a."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">navn, fødselsnummer og adresse til barn i alderen 1 til 3 år som har barnehageplass med offentlig driftstilskudd</article></article></li><li data-li-identifier="b." data-name="b."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">navn, fødselsnummer og adresse til den/de barnet bor fast hos</article></article></li><li data-li-identifier="c." data-name="c."><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">avtalt ukentlig oppholdstid i barnehagen</article></article></li><li data-li-identifier="d." data-name="d."><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">barnehagens navn, adresse og organisasjonsnummer</article></article></li><li data-li-identifier="e." data-name="e."><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">tidspunktet for når barnet begynte i barnehagen, når det eventuelt fikk endret oppholdstiden eller sluttet i barnehagen.</article></article></li></ul></article><article class="legalP" id="paragraf-2-ledd-2">Det er ikke tillatt å registrere andre opplysninger enn de som er nevnt i bokstav a-e.</article></article><article class="legalArticle" data-lovdata-URL="LTI/forskrift/2005-12-16-1510/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Føring og sikring av registeret</span></h2><article class="legalP" id="paragraf-3-ledd-1">Registerføringen skal skje på bakgrunn av innsamlede opplysninger fra barnehageeierne. Registeret skal ajourføres månedlig. Kommunen fører kontroll med opplysninger fra barnehageeierne.</article><article class="legalP" id="paragraf-3-ledd-2">Alle registrerte opplysninger skal oppbevares fram til barnet fyller 6 år. Opplysningene skal slettes fra registeret fra måneden etter at barnet fyller 6 år.</article><article class="legalP" id="paragraf-3-ledd-3">De registrerte har rett til å få opplyst hvilke opplysninger om dem selv eller deres barn som er registrert i registeret. Utlevering av opplysninger fra registeret til andre kan bare skje etter skriftlig avtale med den registrerte eller dennes foresatte eller dersom utleveringen er hjemlet i lov.</article></article><article class="legalArticle" data-lovdata-URL="LTI/forskrift/2005-12-16-1510/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Forskriften trer i kraft 1. januar 2006.</article></article></main></body></html>