<!DOCTYPE html><html lang="no"><head><title>Forskrift om særskilte beskyttelsestiltak i forbindelse med aviær influensa i Russland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-10-13-1199</dd><dt class="dokid">DokumentID</dt><dd class="dokid">LTI/forskrift/2005-10-13-1199</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 12 s 1946</dd><dt class="dateInForce">I kraft fra</dt><dd class="dateInForce">2005-10-13</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§23</li><li>lov/2003-12-19-124/§19</li></ul></dd><dt class="dateOfPublication">Kunngjort</dt><dd class="dateOfPublication">2005-10-14</dd><dt class="journalNumber">Journalnummer</dt><dd class="journalNumber">2005-0945</dd><dt class="titleShort">Korttittel</dt><dd class="titleShort">Forskrift om fugleinfluensa i Russland</dd><dt class="title">Tittel</dt><dd class="title">Forskrift om særskilte beskyttelsestiltak i forbindelse med aviær influensa i Russland.</dd><dt class="miscInformation">Annet om dokumentet</dt><dd class="miscInformation">Fastsatt av Det sentrale Mattilsynet ved hovedkontoret 13. oktober 2005 med hjemmel i lov 19. desember 2003 nr. 124 om matproduksjon og mattrygghet mv. (matloven) § 23 tredje ledd jf. § 19. Jf. EØS-avtalen vedlegg I (vedtak 2005/693/EF).</dd><dt class="refid">RefID</dt><dd class="refid">forskrift/2005-10-13-1199</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særskilte beskyttelsestiltak i forbindelse med aviær influensa i Russland.<ul class="tocSubUl"><li>§ 1. Formål og virkeområde</li><li>§ 2. Forbud</li><li>§ 3. Unntak</li><li>§ 4. Straff</li><li>§ 5. Ikrafttredelse</li><li>Vedlegg I</li></ul></li></ul></dd></dl></header><main class="documentBody" data-lovdata-URL="LTI/forskrift/2005-10-13-1199" id="dokument"><h1>Forskrift om særskilte beskyttelsestiltak i forbindelse med aviær influensa i Russland.</h1><article class="legalArticle" data-lovdata-URL="LTI/forskrift/2005-10-13-1199/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Formålet med denne forskrift er å hindre spredning av aviær influensa i forbindelse med innførsel fra Russland.</article></article><article class="legalArticle" data-lovdata-URL="LTI/forskrift/2005-10-13-1199/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forbud</span></h2><article class="legalP" id="paragraf-2-ledd-1">Fra Russland er det forbudt å innføre andre levende fugler enn fjørfe. Dette gjelder fugler som omfattes av importbestemmelsen i vedtak 2000/666/EF, samt fugler som eieren bringer med seg, herunder fugler holdt som kjæledyr.</article><article class="legalP" id="paragraf-2-ledd-2">Fra Russland er det forbudt å innføre fjær og fjærkomponenter fra regionene listet opp i vedlegg I. Ved innførsel av fjær og fjærkomponenter som kommer fra andre steder enn regionene listet opp i vedlegg I må følges av et helsesertifikat, som bekrefter at betingelsene i denne forskrift er oppfylt, jf. vedtak 2005/693/EF.</article></article><article class="legalArticle" data-lovdata-URL="LTI/forskrift/2005-10-13-1199/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak</span></h2><article class="legalP" id="paragraf-3-ledd-1">Unntatt fra forbudet i § 2 annet ledd er import av fjær og fjærkomponenter som er behandlet. Ved import av fjær og fjærkomponenter skal forsendelsen følges av et handelsdokument, som bekrefter at de behandlede fjærene eller fjærkomponentene er blitt dampbehandlet, eller har gjennomgått en tilsvarende metode, hvor det sikres at det ikke skjer noen overføring av patogener. Handelsdokument kreves ikke for pyntefjær som har gjennomgått behandling, fjær gjennomgått behandling som reisende medbringer til privat bruk, eller forsendelse av fjær gjennomgått behandling sendt til privatpersoner for ikke industriell bruk.</article></article><article class="legalArticle" data-lovdata-URL="LTI/forskrift/2005-10-13-1199/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Straff</span></h2><article class="legalP" id="paragraf-4-ledd-1">Forsettlig eller uaktsom overtredelse av denne forskrift er straffbar, jf. matloven § 28.</article></article><article class="legalArticle" data-lovdata-URL="LTI/forskrift/2005-10-13-1199/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Denne forskrift trer i kraft straks.</article></article><section class="section" data-name="vedleggI" id="kapittel-1" data-lovdata-URL="LTI/forskrift/2005-10-13-1199/KAPITTEL_1"><h2>Vedlegg I</h2><article class="defaultP"><i>Regioner i Russland:</i><ul class="defaultList"><li data-li-identifier="1." data-name="1."><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1"><i>Det fjernøstlige distrikt omfatter følgende steder:</i></article><article class="legalP" id="kapittel-1-punkt-1-ledd-2">Amur Oblast, jødiske autonome Oblast, Kamchatka Oblast, det autonome distriktet Koryakia, Khabarovsk Krai, Magadan Oblast, det autonome distriktet Chukota, Primorsky Krai, republikken Sakha (Yakutia) og Sakhalin Oblast.</article></article></li><li data-li-identifier="2." data-name="2."><article class="listArticle" id="kapittel-1-punkt-2"><article class="legalP" id="kapittel-1-punkt-2-ledd-1"><i>Det sibiriske distrikt omfatter følgende steder</i>:</article><article class="legalP" id="kapittel-1-punkt-2-ledd-2">Republikken Altai, Altai Krai, republikken Buryatia, Chita Oblast, det autonome distriktet Aga Buryatia, Irkutsk Oblast, det autonome distriktet Ust-Orda Buryatia, republikken Khakassia, Kemerovo Oblast, Krasnoyarsk Krai, det autonome distriktet Taymyria, det autonome distriktet Evenkia, Novosibirsk Oblast, Omsk Oblast, Tomsk Oblast og republikken Tuva.</article></article></li><li data-li-identifier="3." data-name="3."><article class="listArticle" id="kapittel-1-punkt-3"><article class="legalP" id="kapittel-1-punkt-3-ledd-1"><i>Ural-distriktet omfatter følgende steder</i>:</article><article class="legalP" id="kapittel-1-punkt-3-ledd-2">Kurgan Oblast, Sverdlovsk Oblast, Tyumen Oblast, det autonome distriktet Khantia-Mansia, det autonome distriktet Yamalia og Chelyabinsk Oblast.</article></article></li></ul></article></section></main></body></html>