<!DOCTYPE html><html lang="no"><head><title>Forskrift om endring i forskrift om tildeling og drift ved havbeiteverksemd (havbeiteforskrifta).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-28-1731</dd><dt class="dokid">DokumentID</dt><dd class="dokid">LTI/forskrift/2005-12-28-1731</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 17 s 2919</dd><dt class="dateInForce">I kraft fra</dt><dd class="dateInForce">2006-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-08-28-1110</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-17-79/§1</li><li>lov/2005-06-17-79/§2</li><li>lov/2005-06-17-79/§4</li><li>lov/2005-06-17-79/§5</li><li>lov/2005-06-17-79/§6</li><li>lov/2005-06-17-79/§8</li><li>lov/2005-06-17-79/§9</li><li>lov/2005-06-17-79/§11</li><li>lov/2005-06-17-79/§13</li><li>lov/2005-06-17-79/§16</li><li>lov/2005-06-17-79/§17</li><li>lov/2005-06-17-79/§19</li><li>lov/2005-06-17-79/§22</li><li>lov/2005-06-17-79/§26</li><li>lov/2003-12-19-124/§7</li><li>lov/2003-12-19-124/§8</li><li>lov/2003-12-19-124/§14</li><li>lov/2003-12-19-124/§15</li><li>lov/2003-12-19-124/§19</li><li>lov/2003-12-19-124/§23</li><li>lov/2003-12-19-124/§24</li><li>lov/2003-12-19-124/§25</li><li>lov/2003-12-19-124/§26</li><li>lov/2003-12-19-124/§28</li><li>lov/2003-12-19-124/§32</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2006-01-05</dd><dt class="journalNumber">Journalnummer</dt><dd class="journalNumber">2005-1441</dd><dt class="titleShort">Korttittel</dt><dd class="titleShort">Endr. i havbeiteforskrifta</dd><dt class="title">Tittel</dt><dd class="title">Forskrift om endring i forskrift om tildeling og drift ved havbeiteverksemd (havbeiteforskrifta).</dd><dt class="miscInformation">Annet om dokumentet</dt><dd class="miscInformation">Fastsett av Fiskeri- og kystdepartementet 28. desember 2005 med heimel i lov 17. juni 2005 nr. 79 om akvakultur (akvakulturloven) § 1, § 2, § 4, § 5, § 6, § 8, § 9, § 11, § 13, § 16, § 17, § 19, § 22 og § 26 og lov 19. desember 2003 nr. 124 om matproduksjon og mattrygghet mv. (matloven) § 7, § 8, § 14, § 15, § 19, § 23, § 24, § 25, § 26, § 28 og § 32, jf. delegeringsvedtak 19. desember 2003 nr. 1790.</dd><dt class="refid">RefID</dt><dd class="refid">forskrift/2005-12-28-1731</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tildeling og drift ved havbeiteverksemd (havbeiteforskrifta).<ul class="tocSubUl"><li>I<ul class="tocSubUl"><li>§ 1. Føremål</li><li>§ 2. Verkeområde</li><li>§ 3. Definisjonar</li><li>§ 4. Tildelingsmynde</li><li>§ 5. Særlege avgrensingar ved tildeling</li><li>§ 6. Søknad om løyve</li><li>§ 7. Ufråvikelege vilkår</li><li>§ 8. Andre vilkår for tildeling</li><li>§ 9. Økonomisk garanti</li><li>§ 10. Særskilt løyve til fôring og andre tiltak</li><li>§ 11. Tidsavgrensing av løyvet</li><li>§ 12. Krav til lokalitet</li><li>§ 13. (Opphevet ved forskrift 28. desember 2005 nr. 1731)</li><li>§ 14. Allmenne krav til etablering og drift</li><li>§ 15. Kompetanse</li><li>§ 16. Driftsplan</li><li>§ 17. Melding om driftsoppstart og -stopp</li><li>§ 18. Tilsynsplikt</li><li>§ 19. Måleplikt</li><li>§ 20. Journalføring</li><li>§ 21. Helsekontroll</li><li>§ 22. Helsekontrollen sitt innhald</li><li>§ 23. Tettleik av havbeitedyr</li><li>§ 24. Uttak av avlsmateriale til bruk i akvakulturverksemd</li><li>§ 25. Førebygging og motverking av sjukdom</li><li>§ 26. (Opphevet ved forskrift 28. desember 2005 nr. 1731)</li><li>§ 27. Merking av havbeitedyr</li><li>§ 28. Anlegg og innretningar</li><li>§ 29. Merking av lokalitet</li><li>§ 30. Gjenfangst</li><li>§ 31. Anna bruk og utnytting</li><li>§ 32. Oppryddingsplikt</li><li>§ 33. Tilbaketrekking og endring</li><li>§ 34. Straff og andre reaksjonar ved brot på forskrifta</li><li>§ 35. Gebyr</li><li>§ 36. Tilsyn og vedtak</li><li>§ 37. Dispensasjon</li><li>§ 38. Ikraftsetjing</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-28-1731" id="dokument"><h1>Forskrift om endring i forskrift om tildeling og drift ved havbeiteverksemd (havbeiteforskrifta).</h1><section class="section" data-name="kapI" id="kapittel-1" data-lovdata-URL="LTI/forskrift/2005-12-28-1731/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 28. august 2003 nr. 1110 om tildeling og drift ved havbeiteverksemd (havbeiteforskrifta) er det foretatt endringar. Forskrifta skal i si heile lyde:</article> <article class="defaultP" margin-top="true"><i>Forskrift om tildeling og drift ved havbeiteverksemd (havbeiteforskrifta)</i></article> <article class="defaultP" margin-top="true">Fastsett av Fiskeridepartementet og Landbruksdepartementet 28. august 2003 med heimel i lov 17. juni 2005 nr. 79 om akvakultur (akvakulturloven) § 1, § 2, § 4, § 5, § 6, § 8, § 9, § 11, § 13, § 16, § 17, § 19, § 22 og § 26 og lov 19. desember 2003 nr. 124 om matproduksjon og mattrygghet mv. (matloven) § 7, § 8, § 14, § 15, § 19, § 23, § 24, § 25, § 26, § 28 og § 32, jf. delegeringsvedtak 19. desember 2003 nr. 1790.</article><span class="futuretitle" id="kapittel-1-foreslåttittel-1">Kapittel I. Innleiande føresegner</span><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Føremål</span></span><article class="legalP" id="kapittel-1-foreslåttparagraf-1-ledd-1">Forskrifta skal medverke til at havbeitenæringa blir lønsam og konkurransekraftig innanfor rammene av ei berekraftig utvikling, medverke til verdiskaping på kysten og sikre god helse hjå akvatiske dyr.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Verkeområde</span></span><article class="legalP" id="kapittel-1-foreslåttparagraf-2-ledd-1">Forskrifta gjeld havbeite.</article></article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Definisjonar</span></span><article class="legalP" id="kapittel-1-foreslåttparagraf-3-ledd-1">I denne forskrifta meiner ein med:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1"><i>akvakultur:</i> produksjon av akvatiske organismar. Produksjon omfattar eit kvart tiltak for å påverke vekta, storleiken, talet, eigenskapane eller kvaliteten til akvatiske organismar.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1"><i>havbeite:</i> akvakultur av krepsdyr, blautdyr og pigghuder i form av botnkultur utan at dyra vert haldne i fangenskap.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1"><i>hausting:</i> systematisk gjenfangst av eit utsett av havbeitedyr. Fjerning av dyr i samband med prøveuttak, kontroll, røkting o.a. er ikkje å sjå på som hausting.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-3-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1"><i>lokalitet:</i> eit geografisk avgrensa område nærare fastsett i løyvet, der innehavar av løyvet har eksklusiv rett til utsett og gjenfangst av den utsette arten.</article></article></li></ul></article></article><span class="futuretitle" id="kapittel-1-foreslåttittel-2">Kapittel II. Tildeling</span><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Tildelingsmynde</span></span><article class="legalP" id="kapittel-1-foreslåttparagraf-4-ledd-1">Fiskeridirektoratet kan etter søknad tildele løyve til havbeite og særskilt løyve til fôring og andre tiltak.</article></article><article class="futureLegalArticle" data-name="§5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Særlege avgrensingar ved tildeling</span></span><article class="legalP" id="kapittel-1-foreslåttparagraf-5-ledd-1">Fiskeridepartementet kan avgrense talet på tildelte løyve nasjonalt, regionalt og lokalt, for å sikre at havbeitenæringa får ei forsiktig utvikling med omsyn til konsekvensar for miljø, utøving av allemannsrett og andre næringsinteresser.</article><article class="legalP" id="kapittel-1-foreslåttparagraf-5-ledd-2">Løyve til havbeite skal tildelast etter koordinerte sakshandsamingsrundar. Fiskeridepartementet fastset kor mange slike rundar som er naudsynt per år.</article></article><article class="futureLegalArticle" data-name="§6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Søknad om løyve</span></span><article class="legalP" id="kapittel-1-foreslåttparagraf-6-ledd-1">Fiskeridirektoratet kan krevje dei opplysningar frå søkjaren som dei finn naudsynt for å handsame søknaden.</article><article class="legalP" id="kapittel-1-foreslåttparagraf-6-ledd-2">Søknad skal fyllast ut på skjema fastsett av Fiskeridirektoratet. Søknad etter denne føresegna skal fyllast ut i fem eksemplar som skal sendast til Fiskeridirektoratet.</article><article class="legalP" id="kapittel-1-foreslåttparagraf-6-ledd-3">Søknad kan sendast i berre eitt eksemplar dersom både søknad og vedlegg er i A-4-format og verken søknad eller vedlegg inneheld dokument med fargar. Slik søknad kan òg sendast elektronisk.</article><article class="legalP" id="kapittel-1-foreslåttparagraf-6-ledd-4">Søkjaren skal etter tilvisning frå kommunen syte for at beskriving av art og lokalisering av den omsøkte verksemda vert kunngjort i Norsk Lysningsblad og i to aviser som er fast lesne i området.</article><article class="legalP" id="kapittel-1-foreslåttparagraf-6-ledd-5">Søknaden skal mellom anna innehalde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-6-ledd-5-punkt-1"><article class="legalP" id="kapittel-1-foreslåttparagraf-6-ledd-5-punkt-1-ledd-1">Kvittering for betalt sakshandsamingsgebyr, jf. § 34.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-6-ledd-5-punkt-2"><article class="legalP" id="kapittel-1-foreslåttparagraf-6-ledd-5-punkt-2-ledd-1">Kartkoordinatar for dei omsøkte lokalitetane samt kart kor desse er teikna inn.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-6-ledd-5-punkt-3"><article class="legalP" id="kapittel-1-foreslåttparagraf-6-ledd-5-punkt-3-ledd-1">Opplysningar om i kva for utstrekning søkjar ynskjer å gjennomføre tiltak før og i driftsfasen med tanke på å klargjere lokaliteten.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-6-ledd-5-punkt-4"><article class="legalP" id="kapittel-1-foreslåttparagraf-6-ledd-5-punkt-4-ledd-1">Plan for opprydding ved avslutning av verksemda.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-6-ledd-5-punkt-5"><article class="legalP" id="kapittel-1-foreslåttparagraf-6-ledd-5-punkt-5-ledd-1">Opplysningar om den planlagde drifta, her medrekna driftsplan, tilgang på havbeitedyr for utsett o.a.</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-6-ledd-5-punkt-6"><article class="legalP" id="kapittel-1-foreslåttparagraf-6-ledd-5-punkt-6-ledd-1">Miljøtilhøve, her medrekna dokumentasjon av opphavet til havbeitedyra og dokumentasjon av miljøtilstanden på omsøkte lokalitetar, jf. § 7 andre og tredje ledd.</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-6-ledd-5-punkt-7"><article class="legalP" id="kapittel-1-foreslåttparagraf-6-ledd-5-punkt-7-ledd-1">Opplysningar om lokaliteten, her medrekna planstatus for lokaliteten, avstand til vassdrag, verneområder, andre lokalitetar og anna akvakulturverksemd samt tilhøvet til allemannsretten o.a.</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-6-ledd-5-punkt-8"><article class="legalP" id="kapittel-1-foreslåttparagraf-6-ledd-5-punkt-8-ledd-1">Opplysningar om i kva grad omsøkt drift vil kunne komme i konflikt med andre brukarinteresser i området.</article></article></li></ul></article></article><article class="futureLegalArticle" data-name="§7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Ufråvikelege vilkår</span></span><article class="legalP" id="kapittel-1-foreslåttparagraf-7-ledd-1">Havbeiteløyve kan berre gjevast dersom<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-7-ledd-1-punkt-1"><article class="legalP" id="kapittel-1-foreslåttparagraf-7-ledd-1-punkt-1-ledd-1">det er miljømessig forsvarleg;</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-7-ledd-1-punkt-2"><article class="legalP" id="kapittel-1-foreslåttparagraf-7-ledd-1-punkt-2-ledd-1">det er gjort ei veging av arealinteresser, med særleg vekt på <ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-7-ledd-1-punkt-2-ledd-1-punkt-1"><article class="legalP" id="kapittel-1-foreslåttparagraf-7-ledd-1-punkt-2-ledd-1-punkt-1-ledd-1">søkars behov for areal til planlagt akvakulturverksemd,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-7-ledd-1-punkt-2-ledd-1-punkt-2"><article class="legalP" id="kapittel-1-foreslåttparagraf-7-ledd-1-punkt-2-ledd-1-punkt-2-ledd-1">alternativ bruk av området til anna akvakultur,</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-7-ledd-1-punkt-2-ledd-1-punkt-3"><article class="legalP" id="kapittel-1-foreslåttparagraf-7-ledd-1-punkt-2-ledd-1-punkt-3-ledd-1">anna bruk av området, og</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-7-ledd-1-punkt-2-ledd-1-punkt-4"><article class="legalP" id="kapittel-1-foreslåttparagraf-7-ledd-1-punkt-2-ledd-1-punkt-4-ledd-1">verneinteresser som ikkje er omfatta av bokstav d, her medrekna vedtak om vern etter lov 29. mai 1981 nr. 38 om viltet;</article></article></li></ul></article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-7-ledd-1-punkt-3"><article class="legalP" id="kapittel-1-foreslåttparagraf-7-ledd-1-punkt-3-ledd-1">det er gitt dei løyve som vert kravd etter <ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-7-ledd-1-punkt-3-ledd-1-punkt-1"><article class="legalP" id="kapittel-1-foreslåttparagraf-7-ledd-1-punkt-3-ledd-1-punkt-1-ledd-1">lov 19. desember 2003 nr. 124 om matproduksjon og mattrygghet mv.,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-7-ledd-1-punkt-3-ledd-1-punkt-2"><article class="legalP" id="kapittel-1-foreslåttparagraf-7-ledd-1-punkt-3-ledd-1-punkt-2-ledd-1">lov 13. mars 1981 nr. 6 om vern mot forurensninger og om avfall,</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-7-ledd-1-punkt-3-ledd-1-punkt-3"><article class="legalP" id="kapittel-1-foreslåttparagraf-7-ledd-1-punkt-3-ledd-1-punkt-3-ledd-1">lov 8. juni 1984 nr. 51 om havner og farvann m.v., og</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-7-ledd-1-punkt-3-ledd-1-punkt-4"><article class="legalP" id="kapittel-1-foreslåttparagraf-7-ledd-1-punkt-3-ledd-1-punkt-4-ledd-1">lov 24. november 2000 nr. 82 om vassdrag og grunnvann; og</article></article></li></ul></article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-7-ledd-1-punkt-4"><article class="legalP" id="kapittel-1-foreslåttparagraf-7-ledd-1-punkt-4-ledd-1">det ikkje er i strid med <ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-7-ledd-1-punkt-4-ledd-1-punkt-1"><article class="legalP" id="kapittel-1-foreslåttparagraf-7-ledd-1-punkt-4-ledd-1-punkt-1-ledd-1">vedtekne arealplanar etter plan- og bygningsloven 14. juni 1985 nr. 77,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-7-ledd-1-punkt-4-ledd-1-punkt-2"><article class="legalP" id="kapittel-1-foreslåttparagraf-7-ledd-1-punkt-4-ledd-1-punkt-2-ledd-1">vedtekne vernetiltak etter lov 19. juni 1970 nr. 63 om naturvern, eller</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-7-ledd-1-punkt-4-ledd-1-punkt-3"><article class="legalP" id="kapittel-1-foreslåttparagraf-7-ledd-1-punkt-4-ledd-1-punkt-3-ledd-1">vedtekne vernetiltak etter lov 9. juni 1978 nr. 50 om kulturminner.</article></article></li></ul></article></article></li></ul><p class="leddfortsettelse">Sjølv om løyve kan vere i strid med bokstav d) kan løyve gjevast dersom det ligg føre samtykke frå vedkommande plan- eller vernestyresmakt.</p></article><article class="legalP" id="kapittel-1-foreslåttparagraf-7-ledd-2">Løyve kan berre gjevast til utsett av havbeitedyr som er stadeigne.</article></article><article class="futureLegalArticle" data-name="§8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Andre vilkår for tildeling</span></span><article class="legalP" id="kapittel-1-foreslåttparagraf-8-ledd-1">Ved tildeling skal ein leggje stor vekt på samfunnsmessige nytte- og skadeverknader av tiltaket, her medrekna:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-8-ledd-1-punkt-1"><article class="legalP" id="kapittel-1-foreslåttparagraf-8-ledd-1-punkt-1-ledd-1">i kva grad den omsøkte verksemda vil vere med å realisere det potensialet som ligg i havbeitenæringa.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-8-ledd-1-punkt-2"><article class="legalP" id="kapittel-1-foreslåttparagraf-8-ledd-1-punkt-2-ledd-1">planlagd økonomisk verksemd søkjaren har i regionen, medrekna integrasjon med anna næringsverksemd til dømes ved samarbeid med andre næringsdrivande.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-8-ledd-1-punkt-3"><article class="legalP" id="kapittel-1-foreslåttparagraf-8-ledd-1-punkt-3-ledd-1">i kva grad den omsøkte verksemda vil avgrense utøving av allemannsretten i området, særleg med omsyn til tradisjonelt fiske, andre næringsinteresser og fritidsaktivitetar.</article></article></li></ul></article></article><article class="futureLegalArticle" data-name="§9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Økonomisk garanti</span></span><article class="legalP" id="kapittel-1-foreslåttparagraf-9-ledd-1">Fiskeridirektoratet kan krevje at søkjar stiller fullgod økonomisk garanti for at gjenoppretting som nemnt i § 31 vert gjennomført.</article></article><article class="futureLegalArticle" data-name="§10" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Særskilt løyve til fôring og andre tiltak</span></span><article class="legalP" id="kapittel-1-foreslåttparagraf-10-ledd-1">Fôring av havbeitedyr og andre tiltak i samband med verksemda skal godkjennast av Fiskeridirektoratet etter samråd med Mattilsynet. Det må søkjast særskilt om slikt løyve. Søknaden skal sendast i to eksemplar, eventuelt elektronisk. Ved tildeling av særskilt løyve til fôring og andre tiltak skal sjukdomsfaglege og miljømessige tilhøve tilleggjast vesentleg vekt.</article></article><article class="futureLegalArticle" data-name="§11" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Tidsavgrensing av løyvet</span></span><article class="legalP" id="kapittel-1-foreslåttparagraf-11-ledd-1">Løyve til havbeite skal gjevast for ein nærare fastsett periode. Søknad om forlenging av løyve må sendast seinast 6 månader før løyvet går ut.</article></article><article class="futureLegalArticle" data-name="§12" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Krav til lokalitet</span></span><article class="legalP" id="kapittel-1-foreslåttparagraf-12-ledd-1">Ein havbeitelokalitet skal vere eit nærare avgrensa geografisk område definert av kartkoordinatar. Storleiken på lokalitetane vert fastsett i det enkelte løyve.</article></article><article class="futureLegalArticle" data-name="§13" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">(Opphevet ved forskrift 28. desember 2005 nr. 1731)</span></span></article><span class="futuretitle" id="kapittel-1-foreslåttittel-3">Kapittel III. Etablering og drift</span><article class="futureLegalArticle" data-name="§14" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Allmenne krav til etablering og drift</span></span><article class="legalP" id="kapittel-1-foreslåttparagraf-14-ledd-1">Havbeiteverksemda skal etablerast og drivast i samsvar med dei krava som går fram av løyvet, gjeldande regelverk og elles på ein slik måte at verksemda er teknisk, helsemessig, dyrevernmessig og miljømessig forsvarleg.</article></article><article class="futureLegalArticle" data-name="§15" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Kompetanse</span></span><article class="legalP" id="kapittel-1-foreslåttparagraf-15-ledd-1">Alle som deltek i aktivitetar som er omfatta av denne forskrifta skal ha dei naudsynte faglege kvalifikasjonar for slik aktivitet.</article></article><article class="futureLegalArticle" data-name="§16" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Driftsplan</span></span><article class="legalP" id="kapittel-1-foreslåttparagraf-16-ledd-1">Innehavar av løyve skal syte for at det vert utarbeidd driftsplan for havbeiteverksemda.</article><article class="legalP" id="kapittel-1-foreslåttparagraf-16-ledd-2">Kvart år innan 1. oktober skal innehavar av løyve levere inn driftsplan til vedkomande regionkontor til Fiskeridirektoratet. Planen skal gjere greie for drifta dei to neste kalenderåra.</article><article class="legalP" id="kapittel-1-foreslåttparagraf-16-ledd-3">Driftsplanen for det fyrste året skal godkjennast av Fiskeridirektoratet etter samråd med Mattilsynet.</article><article class="legalP" id="kapittel-1-foreslåttparagraf-16-ledd-4">Av planen må minimum gå fram:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-16-ledd-4-punkt-1"><article class="legalP" id="kapittel-1-foreslåttparagraf-16-ledd-4-punkt-1-ledd-1">opphav til dyr og kor mange dyr som skal setjast ut, tidspunkt for utsett, kva for ein lokalitet eller lokalitetar eller delar av lokalitet det skal setjast ut på</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-16-ledd-4-punkt-2"><article class="legalP" id="kapittel-1-foreslåttparagraf-16-ledd-4-punkt-2-ledd-1">eventuelle nye delområde av den godkjende lokaliteten som skal takast i bruk det neste året</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-16-ledd-4-punkt-3"><article class="legalP" id="kapittel-1-foreslåttparagraf-16-ledd-4-punkt-3-ledd-1">planlagt tidspunkt, metodar og omfang av gjenfangst av havbeitedyr</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-16-ledd-4-punkt-4"><article class="legalP" id="kapittel-1-foreslåttparagraf-16-ledd-4-punkt-4-ledd-1">planlagde tiltak i samband med sjukdomsutbrot, til dømes brakklegging av lokaliteten</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-16-ledd-4-punkt-5"><article class="legalP" id="kapittel-1-foreslåttparagraf-16-ledd-4-punkt-5-ledd-1">planlagt bruk av eventuelle anlegg og innretningar, og eventuelt vedlikehald av desse</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-16-ledd-4-punkt-6"><article class="legalP" id="kapittel-1-foreslåttparagraf-16-ledd-4-punkt-6-ledd-1">planlagde tiltak i samband med predatorkontroll</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-16-ledd-4-punkt-7"><article class="legalP" id="kapittel-1-foreslåttparagraf-16-ledd-4-punkt-7-ledd-1">eventuelle planar om fôring og andre tiltak etter særskilt søknad jf. § 10.</article></article></li></ul></article><article class="legalP" id="kapittel-1-foreslåttparagraf-16-ledd-5">Fiskeridirektoratet kan etter søknad godkjenne vesentlege endringar i planen.</article></article><article class="futureLegalArticle" data-name="§17" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Melding om driftsoppstart og -stopp</span></span><article class="legalP" id="kapittel-1-foreslåttparagraf-17-ledd-1">Innehavar av løyve skal sende melding til Fiskeridirektoratet ved driftsoppstart. Det skal òg sendast melding når drifta vert stoppa.</article></article><article class="futureLegalArticle" data-name="§18" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Tilsynsplikt</span></span><article class="legalP" id="kapittel-1-foreslåttparagraf-18-ledd-1">Innehavar av løyve skal ha jamnleg tilsyn med verksemda. Nærare reglar om dette kan fastsetjast i kvart enkelt løyve.</article></article><article class="futureLegalArticle" data-name="§19" id="kapittel-1-foreslåttparagraf-19"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Måleplikt</span></span><article class="legalP" id="kapittel-1-foreslåttparagraf-19-ledd-1">Fiskeridirektoratet kan fastsetje i det enkelte løyve at innehavar av løyve skal utføre målingar av den utsette arten. Det nærare innhaldet av måleplikta (kor ofte det skal målast, omfang, o.a.) skal gå fram av løyvet.</article></article><article class="futureLegalArticle" data-name="§20" id="kapittel-1-foreslåttparagraf-20"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">Journalføring</span></span><article class="legalP" id="kapittel-1-foreslåttparagraf-20-ledd-1">Innehavar av løyve skal, ved heile tida å føre driftsjournal, kunne dokumentere å ha systematisk oversikt over havbeiteverksemda.</article><article class="legalP" id="kapittel-1-foreslåttparagraf-20-ledd-2">Journalen skal oppbevarast hos innehavar av løyve i minst 5 år, og kan krevjast framlagt av dei styresmaktene som er tillagt mynde etter denne forskrifta.</article><article class="legalP" id="kapittel-1-foreslåttparagraf-20-ledd-3">Journalen skal innehalde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-20-ledd-3-punkt-1"><article class="legalP" id="kapittel-1-foreslåttparagraf-20-ledd-3-punkt-1-ledd-1">Ved kvart enkelt utsett: art, tal, opphav, alder og storleik på dei utsette dyra, tidspunkt for utsetjing, kor i lokaliteten dei vert utsett og gjennomsnittsvekt.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-20-ledd-3-punkt-2"><article class="legalP" id="kapittel-1-foreslåttparagraf-20-ledd-3-punkt-2-ledd-1">Haustingstidspunkt, haustingskvantum og oppteke kvantum sjuke/daude individ.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-20-ledd-3-punkt-3"><article class="legalP" id="kapittel-1-foreslåttparagraf-20-ledd-3-punkt-3-ledd-1">Handsaming og levering av daude individ, handsamingsmåte, kvantum levert, tidspunkt for levering og mottakar. Dersom det er gjeve løyve til fôring: fôrtype (tørrfôr og våtfôr/mjukfôr), forbruk av fôr, fôrmjøltype, fôrprodusent og fôrmerke.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-20-ledd-3-punkt-4"><article class="legalP" id="kapittel-1-foreslåttparagraf-20-ledd-3-punkt-4-ledd-1">Helsestatus på havbeitedyra.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-20-ledd-3-punkt-5"><article class="legalP" id="kapittel-1-foreslåttparagraf-20-ledd-3-punkt-5-ledd-1">Eventuell bruk av legemiddel og kjemikaliar.</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-20-ledd-3-punkt-6"><article class="legalP" id="kapittel-1-foreslåttparagraf-20-ledd-3-punkt-6-ledd-1">Tiltak mot predatorar.</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-20-ledd-3-punkt-7"><article class="legalP" id="kapittel-1-foreslåttparagraf-20-ledd-3-punkt-7-ledd-1">Brakklegging som ein følgje av sjukdom, jf. § 24 andre ledd i forskrifta.</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-20-ledd-3-punkt-8"><article class="legalP" id="kapittel-1-foreslåttparagraf-20-ledd-3-punkt-8-ledd-1">Resultat av ev. målingar etter § 19, medrekna tettleik, jf. § 25.</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-20-ledd-3-punkt-9"><article class="legalP" id="kapittel-1-foreslåttparagraf-20-ledd-3-punkt-9-ledd-1">Inspeksjonstidspunkt, frekvens og omfang.</article></article></li><li data-li-identifier="j)" data-name="j)"><article class="listArticle" id="kapittel-1-foreslåttparagraf-20-ledd-3-punkt-10"><article class="legalP" id="kapittel-1-foreslåttparagraf-20-ledd-3-punkt-10-ledd-1">Miljødokumentasjon.</article></article></li><li data-li-identifier="k)" data-name="k)"><article class="listArticle" id="kapittel-1-foreslåttparagraf-20-ledd-3-punkt-11"><article class="legalP" id="kapittel-1-foreslåttparagraf-20-ledd-3-punkt-11-ledd-1">Eventuelle andre journalføringspliktige tilhøve som går fram av løyvet.</article></article></li></ul></article><article class="legalP" id="kapittel-1-foreslåttparagraf-20-ledd-4">Kvantumsopplysningane skal spesifiserast på tal individ og samla vekt i kg.</article><article class="legalP" id="kapittel-1-foreslåttparagraf-20-ledd-5">Fiskeridirektoratet kan gjennom enkeltvedtak gje pålegg om at også andre forhold skal journalførast.</article></article><article class="futureLegalArticle" data-name="§21" id="kapittel-1-foreslåttparagraf-21"><span class="futureLegalArticleHeader"><span class="legalArticleValue">§ 21</span>. <span class="legalArticleTitle">Helsekontroll</span></span><article class="legalP" id="kapittel-1-foreslåttparagraf-21-ledd-1">Det skal gjennomførast risikobasert helsekontroll med akvakulturdyr på lokaliteten.</article><article class="legalP" id="kapittel-1-foreslåttparagraf-21-ledd-2">Ved auka dødstal eller mistanke om smittsam eller ikkje-smittsam sjukdom på lokaliteten skal veterinær eller fiskehelsebiolog varslast omgåande, og helsekontroll gjennomførast for å avklare årsaksforhold.</article><article class="legalP" id="kapittel-1-foreslåttparagraf-21-ledd-3">Ved vedvarande auka dødstal skal ny helsekontroll gjennomførast innan 14 dagar, med mindre årsaksforhold er eintydig og avklart.</article><article class="legalP" id="kapittel-1-foreslåttparagraf-21-ledd-4">Når det er teke inn akvakulturdyr i ein lokalitet skal det gjennomførast minst ein helsekontroll før akvakulturdyr blir tekne ut av lokaliteten.</article></article><article class="futureLegalArticle" data-name="§22" id="kapittel-1-foreslåttparagraf-22"><span class="futureLegalArticleHeader"><span class="legalArticleValue">§ 22</span>. <span class="legalArticleTitle">Helsekontrollen sitt innhald</span></span><article class="legalP" id="kapittel-1-foreslåttparagraf-22-ledd-1">Helsekontrollen skal utførast av veterinær eller fiskehelsebiolog. Etter løyve frå Mattilsynet kan det nyttast anna personell med tilsvarande kompetanse.</article><article class="legalP" id="kapittel-1-foreslåttparagraf-22-ledd-2">Ved kvar helsekontroll skal driftsjournalen til lokaliteten granskast. Lokaliteten skal inspiserast. Eit representativt utval av nett daude dyr eller dyr med unormal åtferd skal obduserast og relevante undersøkingar skal gjennomførast.</article><article class="legalP" id="kapittel-1-foreslåttparagraf-22-ledd-3">Ved auka dødstal eller mistanke om smittsam eller ikkje-smittsam sjukdom skal det takast ut prøver og gjennomførast undersøkingar for å fastslå årsaka.</article></article><article class="futureLegalArticle" data-name="§23" id="kapittel-1-foreslåttparagraf-23"><span class="futureLegalArticleHeader"><span class="legalArticleValue">§ 23</span>. <span class="legalArticleTitle">Tettleik av havbeitedyr</span></span><article class="legalP" id="kapittel-1-foreslåttparagraf-23-ledd-1">Mattilsynet kan treffe vedtak om maksimal tettleik på havbeitelokaliteten.</article></article><article class="futureLegalArticle" data-name="§24" id="kapittel-1-foreslåttparagraf-24"><span class="futureLegalArticleHeader"><span class="legalArticleValue">§ 24</span>. <span class="legalArticleTitle">Uttak av avlsmateriale til bruk i akvakulturverksemd</span></span><article class="legalP" id="kapittel-1-foreslåttparagraf-24-ledd-1">For å motarbeide sjukdom og smittefare kan Mattilsynet gjennom enkeltvedtak fastsetje nærare føresegner om uttak av avlsmateriale frå havbeitedyr til bruk i akvakulturverksemd, under dette føresegner om drifta ved slike havbeitelokalitetar.</article></article><article class="futureLegalArticle" data-name="§25" id="kapittel-1-foreslåttparagraf-25"><span class="futureLegalArticleHeader"><span class="legalArticleValue">§ 25</span>. <span class="legalArticleTitle">Førebygging og motverking av sjukdom</span></span><article class="legalP" id="kapittel-1-foreslåttparagraf-25-ledd-1">Når det er påvist eller ligg føre mistanke om smittsam sjukdom i havbeiteverksemd, kan Mattilsynet gi pålegg om naudsynte tiltak, under dette avliving og destruksjon.</article><article class="legalP" id="kapittel-1-foreslåttparagraf-25-ledd-2">Ved påvist sjukdom kan Mattilsynet påleggje brakklegging.</article></article><article class="futureLegalArticle" data-name="§26" id="kapittel-1-foreslåttparagraf-26"><span class="futureLegalArticleHeader"><span class="legalArticleValue">§ 26</span>. <span class="legalArticleTitle">(Opphevet ved forskrift 28. desember 2005 nr. 1731)</span></span></article><article class="futureLegalArticle" data-name="§27" id="kapittel-1-foreslåttparagraf-27"><span class="futureLegalArticleHeader"><span class="legalArticleValue">§ 27</span>. <span class="legalArticleTitle">Merking av havbeitedyr</span></span><article class="legalP" id="kapittel-1-foreslåttparagraf-27-ledd-1">Fiskeridirektoratet kan i det enkelte løyvet fastsetje krav om merking av havbeitedyr før utsetjing eller i samband med hausting.</article></article><article class="futureLegalArticle" data-name="§28" id="kapittel-1-foreslåttparagraf-28"><span class="futureLegalArticleHeader"><span class="legalArticleValue">§ 28</span>. <span class="legalArticleTitle">Anlegg og innretningar</span></span><article class="legalP" id="kapittel-1-foreslåttparagraf-28-ledd-1">Etablering og bruk av anlegg og innretningar på havbotnen kan berre skje i den grad det går fram av løyvet. Slike anlegg og innretningar må formast ut og plasserast slik at dei ikkje utgjer noko trugsmål mot miljøet, jf. § 7 fyrste ledd.</article></article><article class="futureLegalArticle" data-name="§29" id="kapittel-1-foreslåttparagraf-29"><span class="futureLegalArticleHeader"><span class="legalArticleValue">§ 29</span>. <span class="legalArticleTitle">Merking av lokalitet</span></span><article class="legalP" id="kapittel-1-foreslåttparagraf-29-ledd-1">Fiskeridirektoratet kan påleggje merking av havbeitelokalitet og godkjenne merking etter søknad frå innehavar av løyvet.</article></article><span class="futuretitle" id="kapittel-1-foreslåttittel-4">Kapittel IV. Bruk og utnytting av lokalitet</span><article class="futureLegalArticle" data-name="§30" id="kapittel-1-foreslåttparagraf-30"><span class="futureLegalArticleHeader"><span class="legalArticleValue">§ 30</span>. <span class="legalArticleTitle">Gjenfangst</span></span><article class="legalP" id="kapittel-1-foreslåttparagraf-30-ledd-1">Innehavar av løyve til havbeite har einerett til gjenfangst av den utsette arten i lokaliteten. Gjenfangsten skal skje på ein slik måte at den er minst mogeleg til skade for ville bestandar. Bruk av botnskrape og botntrål er forbode.</article><article class="legalP" id="kapittel-1-foreslåttparagraf-30-ledd-2">Innehavar av løyve til havbeite har ikkje einerett til gjenfangst i lokaliteten før havbeitedyr er sett ut.</article><article class="legalP" id="kapittel-1-foreslåttparagraf-30-ledd-3">Det kan fastsetjast nærare reglar i løyvet om gjenfangst av den utsette arten og fangst av predatorar i lokaliteten uavhengig av anna fiskerilovgjeving.</article></article><article class="futureLegalArticle" data-name="§31" id="kapittel-1-foreslåttparagraf-31"><span class="futureLegalArticleHeader"><span class="legalArticleValue">§ 31</span>. <span class="legalArticleTitle">Anna bruk og utnytting</span></span><article class="legalP" id="kapittel-1-foreslåttparagraf-31-ledd-1">Aktivitetar i lokaliteten som kan skade dyra eller hindre gjenfangsten av den utsette arten er ikkje tillate.</article><article class="legalP" id="kapittel-1-foreslåttparagraf-31-ledd-2">Fylgjande aktivitetar er i alle høve forbodne i lokaliteten dersom dei ikkje er ein del av havbeiteverksemda: garn, landnot, ringnot, ruse, teine og skjellskrape.</article><article class="legalP" id="kapittel-1-foreslåttparagraf-31-ledd-3">Fiskeridirektoratet kan ved vedtak dispensere frå forboda i andre ledd dersom desse aktivitetane i einskilde tilfelle likevel ikkje kan skade dyra eller hindre gjenfangsten av den utsette arten.</article></article><span class="futuretitle" id="kapittel-1-foreslåttittel-5">Kapittel V. Tilbaketrekking og avvikling</span><article class="futureLegalArticle" data-name="§32" id="kapittel-1-foreslåttparagraf-32"><span class="futureLegalArticleHeader"><span class="legalArticleValue">§ 32</span>. <span class="legalArticleTitle">Oppryddingsplikt</span></span><article class="legalP" id="kapittel-1-foreslåttparagraf-32-ledd-1">Den som driv havbeiteverksemd pliktar så langt det er råd å gjenopprette miljøtilstanden i området ved avslutting av verksemda, medrekna å fange inn att dei utsette havbeitedyra. Anlegg og innretningar må fjernast ved avslutting av verksemda. Fiskeridirektoratet kan setje nærare frist for oppryddinga.</article></article><article class="futureLegalArticle" data-name="§33" id="kapittel-1-foreslåttparagraf-33"><span class="futureLegalArticleHeader"><span class="legalArticleValue">§ 33</span>. <span class="legalArticleTitle">Tilbaketrekking og endring</span></span><article class="legalP" id="kapittel-1-foreslåttparagraf-33-ledd-1">Eit løyve kan bli endra eller trekt attende i samsvar med akvakulturlova § 9.</article></article><span class="futuretitle" id="kapittel-1-foreslåttittel-6">Kapittel VI. Avsluttande føresegner</span><article class="futureLegalArticle" data-name="§34" id="kapittel-1-foreslåttparagraf-34"><span class="futureLegalArticleHeader"><span class="legalArticleValue">§ 34</span>. <span class="legalArticleTitle">Straff og andre reaksjonar ved brot på forskrifta</span></span><article class="legalP" id="kapittel-1-foreslåttparagraf-34-ledd-1">Brot på føresegnene i forskrifta eller vedtak gitt i medhald av forskrifta, kan medføre straff og andre reaksjonar etter lov 19. desember 2003 nr. 124 om matproduksjon og mattrygghet mv. og lov 17. juni 2005 nr. 79 om akvakultur.</article></article><article class="futureLegalArticle" data-name="§35" id="kapittel-1-foreslåttparagraf-35"><span class="futureLegalArticleHeader"><span class="legalArticleValue">§ 35</span>. <span class="legalArticleTitle">Gebyr</span></span><article class="legalP" id="kapittel-1-foreslåttparagraf-35-ledd-1">For handsaming av søknad etter § 10 skal det ikkje betalast gebyr.</article><article class="legalP" id="kapittel-1-foreslåttparagraf-35-ledd-2">For handsaming av andre søknader etter denne forskrifta skal søkjar betale eit gebyr, jf. forskrift 21. desember 2001 nr. 1597 om innkrevning av gebyrer i forbindelse med akvakultur. Manglande innbetaling av gebyr medfører at søknaden ikkje vert handsama.</article></article><article class="futureLegalArticle" data-name="§36" id="kapittel-1-foreslåttparagraf-36"><span class="futureLegalArticleHeader"><span class="legalArticleValue">§ 36</span>. <span class="legalArticleTitle">Tilsyn og vedtak</span></span><article class="legalP" id="kapittel-1-foreslåttparagraf-36-ledd-1">Fiskeri- og kystdepartementet handhevar føresegna i § 5. Fiskeridirektoratet handhever føresegnene i § 1, § 2, § 4 til § 20, § 27 til § 33, § 34, § 35 og § 37 fyrste ledd.</article><article class="legalP" id="kapittel-1-foreslåttparagraf-36-ledd-2">Mattilsynet handhevar føresegnene i § 10, § 14, § 16, § 20 til § 26, § 34 og § 37 andre ledd.</article></article><article class="futureLegalArticle" data-name="§37" id="kapittel-1-foreslåttparagraf-37"><span class="futureLegalArticleHeader"><span class="legalArticleValue">§ 37</span>. <span class="legalArticleTitle">Dispensasjon</span></span><article class="legalP" id="kapittel-1-foreslåttparagraf-37-ledd-1">Fiskeridirektoratet kan i særlege høve gjere unntak frå føresegnene nemnt i § 36 fyrste ledd.</article><article class="legalP" id="kapittel-1-foreslåttparagraf-37-ledd-2">Mattilsynet kan i særlege høve gjere unntak frå føresegnene nemnt i § 36 andre ledd såframt at det ikkje vil stride mot Noregs internasjonale plikter, herunder EØS-avtala.</article></article><article class="futureLegalArticle" data-name="§38" id="kapittel-1-foreslåttparagraf-38"><span class="futureLegalArticleHeader"><span class="legalArticleValue">§ 38</span>. <span class="legalArticleTitle">Ikraftsetjing</span></span><article class="legalP" id="kapittel-1-foreslåttparagraf-38-ledd-1">Denne forskrift tek til å gjelde straks.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2005-12-28-1731/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringane trer i kraft 1. januar 2006.</article></section></main></body></html>