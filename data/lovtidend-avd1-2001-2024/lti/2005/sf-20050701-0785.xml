<!DOCTYPE html><html lang="no"><head><title>Forskrift om markedsmisbruk og rapportering av mistenkelige transaksjoner.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-07-01-785</dd><dt class="dokid">DokumentID</dt><dd class="dokid">LTI/forskrift/2005-07-01-785</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 10 s 1563</dd><dt class="dateInForce">I kraft fra</dt><dd class="dateInForce">2005-09-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-06-19-79/§2-2</li><li>lov/1997-06-19-79/§2-8</li><li>lov/1997-06-19-79/§2-11</li></ul></dd><dt class="dateOfPublication">Kunngjort</dt><dd class="dateOfPublication">2005-07-07</dd><dt class="journalNumber">Journalnummer</dt><dd class="journalNumber">2005-0705</dd><dt class="titleShort">Korttittel</dt><dd class="titleShort">Forskrift om mistenkelige transaksjoner mv</dd><dt class="title">Tittel</dt><dd class="title">Forskrift om markedsmisbruk og rapportering av mistenkelige transaksjoner.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 1. juli 2005 med hjemmel i lov 19. juni 1997 nr. 79 om verdipapirhandel § 2-2 fjerde ledd, § 2-8 tredje ledd og § 2-11 fjerde ledd. Jf. EØS-avtalen vedlegg IX nr. 29a (direktiv 2003/6/EF), nr. 29ab (direktiv 2003/124/EF) og nr. 29f (direktiv 2004/72/EF).</dd><dt class="refid">RefID</dt><dd class="refid">forskrift/2005-07-01-785</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om markedsmisbruk og rapportering av mistenkelige transaksjoner.<ul class="tocSubUl"><li>I</li><li>Kapittel 1. Alminnelige bestemmelser<ul class="tocSubUl"><li>§ 1-1. Virkeområde</li></ul></li><li>Kapittel 2. Markedsmanipulasjon<ul class="tocSubUl"><li>§ 2-1. Markedsmanipulasjon</li><li>§ 2-2. Akseptert markedspraksis</li></ul></li><li>Kapittel 3. Rapporteringsplikt ved mistanke om innsidehandel eller markedsmanipulasjon<ul class="tocSubUl"><li>§ 3-1. Meldingens innhold</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-07-01-785" id="dokument"><h1>Forskrift om markedsmisbruk og rapportering av mistenkelige transaksjoner.</h1><section class="section" data-name="kapI" id="kapittel-1" data-lovdata-URL="LTI/forskrift/2005-07-01-785/KAPITTEL_1"><h2 data-text-align="center">I</h2></section><section class="section" data-name="kap1" id="kapittel-2" data-lovdata-URL="LTI/forskrift/2005-07-01-785/KAPITTEL_2"><h2>Kapittel 1. Alminnelige bestemmelser</h2><article class="legalArticle" data-lovdata-URL="LTI/forskrift/2005-07-01-785/§1-1" data-name="§1-1" id="kapittel-2-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Forskriften gir nærmere regler om markedsmanipulasjon og rapportering av mistenkelige transaksjoner.</article><article class="numberedLegalP" data-numerator="2" id="kapittel-2-paragraf-1-nummer-2">(2) Forskriften § 2-1 gjelder for finansielle instrumenter som er eller søkes notert på et regulert marked i Norge. Forskriften § 2-1 gjelder tilsvarende for handlinger foretatt i Norge i tilknytning til finansielle instrumenter som er eller søkes notert på et regulert marked i annen EØS-stat.</article><article class="numberedLegalP" data-numerator="3" id="kapittel-2-paragraf-1-nummer-3">(3) Forskriften § 3-1 gjelder for verdipapirforetak og kredittinstitusjoner, herunder disse virksomhetenes ansatte.</article></article></section><section class="section" data-name="kap2" id="kapittel-3" data-lovdata-URL="LTI/forskrift/2005-07-01-785/KAPITTEL_3"><h2>Kapittel 2. Markedsmanipulasjon</h2><article class="legalArticle" data-lovdata-URL="LTI/forskrift/2005-07-01-785/§2-1" data-name="§2-1" id="kapittel-3-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Markedsmanipulasjon</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) I vurderingen av om handelsordrer eller transaksjoner utgjør markedsmanipulasjon etter verdipapirhandelloven § 2-8 annet ledd nr. 1, skal blant annet følgende momenter tas i betraktning:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-1-nummer-1-punkt-1"><article class="legalP" id="kapittel-3-paragraf-1-nummer-1-punkt-1-ledd-1">om eller i hvilken grad handelsordrer eller transaksjoner utgjør en betydelig andel av det daglige omsetningsvolumet i det aktuelle finansielle instrumentet på det aktuelle regulerte markedet, især der disse ordrene eller transaksjonene medfører en betydelig endring i kursen til det finansielle instrumentet,</article></article></li><li data-li-identifier="b)" data-name="b)"><article class="listArticle" id="kapittel-3-paragraf-1-nummer-1-punkt-2"><article class="legalP" id="kapittel-3-paragraf-1-nummer-1-punkt-2-ledd-1">om eller i hvilken grad handelsordrer eller transaksjoner foretatt av personer med betydelig kjøps- eller salgsposisjon fører til en betydelig endring i kursen til et finansielt instrument, tilknyttede derivater eller underliggende aktiva som er notert på et regulert marked,</article></article></li><li data-li-identifier="c)" data-name="c)"><article class="listArticle" id="kapittel-3-paragraf-1-nummer-1-punkt-3"><article class="legalP" id="kapittel-3-paragraf-1-nummer-1-punkt-3-ledd-1">hvorvidt gjennomførte transaksjoner ikke medfører reelt endret eierskap til et finansielt instrument som er notert på et regulert marked,</article></article></li><li data-li-identifier="d)" data-name="d)"><article class="listArticle" id="kapittel-3-paragraf-1-nummer-1-punkt-4"><article class="legalP" id="kapittel-3-paragraf-1-nummer-1-punkt-4-ledd-1">om eller i hvilken grad handelsordrer eller transaksjoner omfatter reversering av posisjoner i løpet av et kort tidsrom og utgjør en betydelig andel av det daglige omsetningsvolumet til det aktuelle finansielle instrumentet på det aktuelle regulerte markedet, og disse ordrene eller transaksjonene kan være forbundet med betydelige endringer i kursen til et finansielt instrument som er notert på et regulert marked,</article></article></li><li data-li-identifier="e)" data-name="e)"><article class="listArticle" id="kapittel-3-paragraf-1-nummer-1-punkt-5"><article class="legalP" id="kapittel-3-paragraf-1-nummer-1-punkt-5-ledd-1">om eller i hvilken grad handelsordrer gis eller transaksjoner finner sted i løpet av et kort tidsrom i handelsperioden og medfører en kursendring som på et senere tidspunkt reverseres,</article></article></li><li data-li-identifier="f)" data-name="f)"><article class="listArticle" id="kapittel-3-paragraf-1-nummer-1-punkt-6"><article class="legalP" id="kapittel-3-paragraf-1-nummer-1-punkt-6-ledd-1">om eller i hvilken grad handelsordrer endrer beste kjøps- eller salgskurs på et finansielt instrument som er notert på et regulert marked, eller mer generelt endrer ordrebokopplysninger som er tilgjengelig for markedsdeltakerne, og ordrene annulleres før de utføres, og</article></article></li><li data-li-identifier="g)" data-name="g)"><article class="listArticle" id="kapittel-3-paragraf-1-nummer-1-punkt-7"><article class="legalP" id="kapittel-3-paragraf-1-nummer-1-punkt-7-ledd-1">om eller i hvilken grad handelsordrer inngis eller transaksjoner gjennomføres på eller omkring et bestemt tidspunkt når referansepriser, oppgjørspriser eller verdiberegninger foretas og dette medfører en kursendring som har innvirkning på slike priser eller beregninger.</article></article></li></ul></article><article class="numberedLegalP" data-numerator="2" id="kapittel-3-paragraf-1-nummer-2">(2) I vurderingen av om handelsordrer eller transaksjoner utgjør markedsmanipulasjon etter verdipapirhandelloven § 2-8 annet ledd nr. 2, skal blant annet følgende momenter tas i betraktning:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-1-nummer-2-punkt-1"><article class="legalP" id="kapittel-3-paragraf-1-nummer-2-punkt-1-ledd-1">hvorvidt en person eller dennes nærstående har utbredt uriktige eller villedende opplysninger om et finansielt instrument før eller etter at vedkommende har inngitt handelsordrer eller gjennomført transaksjoner i det finansielle instrumentet, og</article></article></li><li data-li-identifier="b)" data-name="b)"><article class="listArticle" id="kapittel-3-paragraf-1-nummer-2-punkt-2"><article class="legalP" id="kapittel-3-paragraf-1-nummer-2-punkt-2-ledd-1">hvorvidt en person eller dennes nærstående har utarbeidet eller distribuert en investeringsanbefaling om et finansielt instrument før eller etter at vedkommende har inngitt handelsordrer eller gjennomført transaksjoner, og investeringsanbefalingen er feilaktig, tendensiøs eller beviselig påvirket av betydelige interesser.</article></article></li></ul></article></article><article class="legalArticle" data-lovdata-URL="LTI/forskrift/2005-07-01-785/§2-2" data-name="§2-2" id="kapittel-3-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Akseptert markedspraksis</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) I vurderingen av hva som skal anses som akseptert markedspraksis skal Kredittilsynet blant annet ta hensyn til følgende faktorer:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-2-nummer-1-punkt-1"><article class="legalP" id="kapittel-3-paragraf-2-nummer-1-punkt-1-ledd-1">i hvilken grad den aktuelle markedspraksis er kjent for alle markedsaktørene,</article></article></li><li data-li-identifier="b)" data-name="b)"><article class="listArticle" id="kapittel-3-paragraf-2-nummer-1-punkt-2"><article class="legalP" id="kapittel-3-paragraf-2-nummer-1-punkt-2-ledd-1">behovet for å sikre markedets funksjon, herunder velfungerende markedskrefter og et riktig samspill mellom tilbud og etterspørsel,</article></article></li><li data-li-identifier="c)" data-name="c)"><article class="listArticle" id="kapittel-3-paragraf-2-nummer-1-punkt-3"><article class="legalP" id="kapittel-3-paragraf-2-nummer-1-punkt-3-ledd-1">i hvilken grad den aktuelle markedspraksis har innvirkning på markedets likviditet og effektivitet,</article></article></li><li data-li-identifier="d)" data-name="d)"><article class="listArticle" id="kapittel-3-paragraf-2-nummer-1-punkt-4"><article class="legalP" id="kapittel-3-paragraf-2-nummer-1-punkt-4-ledd-1">i hvilken grad den aktuelle markedspraksis er tilpasset handelsmekanismene på det relevante markedet og setter markedsaktørene i stand til å reagere på en egnet og betimelig måte på nye markedsforhold som den aktuelle markedspraksis skaper,</article></article></li><li data-li-identifier="e)" data-name="e)"><article class="listArticle" id="kapittel-3-paragraf-2-nummer-1-punkt-5"><article class="legalP" id="kapittel-3-paragraf-2-nummer-1-punkt-5-ledd-1">i hvilken grad den aktuelle markedspraksis utgjør en risiko for integriteten til direkte eller indirekte tilknyttede markeder i EØS-området,</article></article></li><li data-li-identifier="f)" data-name="f)"><article class="listArticle" id="kapittel-3-paragraf-2-nummer-1-punkt-6"><article class="legalP" id="kapittel-3-paragraf-2-nummer-1-punkt-6-ledd-1">resultatet av undersøkelser av den aktuelle markedspraksis som er iverksatt av kompetente myndigheter i EØS-området, særlig med hensyn til om markedspraksisen er i strid med lover eller forskrifter om markedsmisbruk eller regler for god opptreden, og</article></article></li><li data-li-identifier="g)" data-name="g)"><article class="listArticle" id="kapittel-3-paragraf-2-nummer-1-punkt-7"><article class="legalP" id="kapittel-3-paragraf-2-nummer-1-punkt-7-ledd-1">det relevante markedets strukturelle karakter, herunder om markedet er regulert eller ikke, hvilke finansielle instrumenter som handles og hvilke markedsaktører som opptrer i markedet.</article></article></li></ul></article></article></section><section class="section" data-name="kap3" id="kapittel-4" data-lovdata-URL="LTI/forskrift/2005-07-01-785/KAPITTEL_4"><h2>Kapittel 3. Rapporteringsplikt ved mistanke om innsidehandel eller markedsmanipulasjon</h2><article class="legalArticle" data-lovdata-URL="LTI/forskrift/2005-07-01-785/§3-1" data-name="§3-1" id="kapittel-4-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Meldingens innhold</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) Melding etter verdipapirhandelloven § 2-11 skal inneholde:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-1-nummer-1-punkt-1"><article class="legalP" id="kapittel-4-paragraf-1-nummer-1-punkt-1-ledd-1">beskrivelse av transaksjonen, herunder type ordre og type handel,</article></article></li><li data-li-identifier="b)" data-name="b)"><article class="listArticle" id="kapittel-4-paragraf-1-nummer-1-punkt-2"><article class="legalP" id="kapittel-4-paragraf-1-nummer-1-punkt-2-ledd-1">opplysninger om bakgrunnen for at den rapporteringspliktige har mistanke om innsidehandel eller markedsmanipulasjon,</article></article></li><li data-li-identifier="c)" data-name="c)"><article class="listArticle" id="kapittel-4-paragraf-1-nummer-1-punkt-3"><article class="legalP" id="kapittel-4-paragraf-1-nummer-1-punkt-3-ledd-1">opplysninger om identiteten til personen transaksjonen foretas på vegne av og eventuelle andre parter til transaksjonen,</article></article></li><li data-li-identifier="d)" data-name="d)"><article class="listArticle" id="kapittel-4-paragraf-1-nummer-1-punkt-4"><article class="legalP" id="kapittel-4-paragraf-1-nummer-1-punkt-4-ledd-1">opplysninger om den rapporteringspliktige opptrer for egen eller fremmed regning, og</article></article></li><li data-li-identifier="e)" data-name="e)"><article class="listArticle" id="kapittel-4-paragraf-1-nummer-1-punkt-5"><article class="legalP" id="kapittel-4-paragraf-1-nummer-1-punkt-5-ledd-1">alle andre opplysninger som kan være relevante ved vurdering av den mistenkelige transaksjonen.</article></article></li></ul></article><article class="numberedLegalP" data-numerator="2" id="kapittel-4-paragraf-1-nummer-2">(2) Dersom ikke alle opplysninger nevnt i første ledd er tilgjengelig på rapporteringstidspunktet, skal det i meldingen i det minste angis årsakene til at vedkommende har mistanke om at transaksjonen kan utgjøre innsidehandel eller markedsmanipulasjon. Alle øvrige opplysninger nevnt i første ledd skal ettersendes Kredittilsynet så snart de er tilgjengelige.</article><article class="numberedLegalP" data-numerator="3" id="kapittel-4-paragraf-1-nummer-3">(3) Melding etter verdipapirhandelloven § 2-11 kan gis Kredittilsynet per post, telefaks, telefon eller på annen måte som Kredittilsynet bestemmer. Kredittilsynet kan kreve at opplysninger gitt per telefon etterfølges av en skriftlig melding.</article></article></section><section class="section" data-name="kapII" id="kapittel-5" data-lovdata-URL="LTI/forskrift/2005-07-01-785/KAPITTEL_5"><h2 data-text-align="center">II</h2><article class="legalP" id="kapittel-5-ledd-1">Forskriften trer i kraft 1. september 2005.</article></section></main></body></html>