<!DOCTYPE html><html lang="no"><head><title>Forskrift om endring i forskrifter som følge av innføring av regler for fangstbasert akvakultur.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-22-1766</dd><dt class="dokid">DokumentID</dt><dd class="dokid">LTI/forskrift/2005-12-22-1766</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 1 s 61</dd><dt class="dateInForce">I kraft fra</dt><dd class="dateInForce">2006-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-12-22-1878</li><li>forskrift/2003-01-22-57</li><li>forskrift/1996-06-14-667</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-03-26-15/§8</li><li>lov/1974-12-20-73/§30</li><li>lov/2003-12-19-124</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2006-01-10</dd><dt class="journalNumber">Journalnummer</dt><dd class="journalNumber">2005-1403</dd><dt class="titleShort">Korttittel</dt><dd class="titleShort">Endr. i forskrifter for fangstbasert akvakultur</dd><dt class="title">Tittel</dt><dd class="title">Forskrift om endring i forskrifter som følge av innføring av regler for fangstbasert akvakultur.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeri- og kystdepartementet 22. desember 2005 med hjemmel i lov 26. mars 1999 nr. 15 om retten til å delta i fiske og fangst (deltakerloven) § 8, lov 20. desember 1974 nr. 73 om dyrevern § 30 og lov 19. desember 2003 nr. 124 om matproduksjon og mattrygghet mv. (matloven), jf. delegeringsvedtak 19. desember 2003 nr. 1790.</dd><dt class="refid">RefID</dt><dd class="refid">forskrift/2005-12-22-1766</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrifter som følge av innføring av regler for fangstbasert akvakultur.<ul class="tocSubUl"><li>I<ul class="tocSubUl"><li>§ 78. Virkeområde</li><li>§ 79. Generelt om fangst av fisk som skal holdes levende</li><li>§ 80. Fiske med snurrevad</li><li>§ 81. Fiskedybde</li><li>§ 82. Krav om sortering</li><li>§ 83. Krav til fangstredskap og bruk av pumper</li><li>§ 84. Krav ved bruk av håv</li><li>§ 85. Transport</li><li>§ 86. Plassering av restitusjons- og mellomlagringsmerder</li><li>§ 87. Krav til restitusjonsmerd og bruk av det</li><li>§ 88. Krav til mellomlagringsmerd og bruk av det</li><li>§ 89. Helsekontroll</li><li>§ 90. Tilsyn</li><li>§ 92. Straff</li></ul></li><li>II</li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-22-1766" id="dokument"><h1>Forskrift om endring i forskrifter som følge av innføring av regler for fangstbasert akvakultur.</h1><section class="section" data-name="kapI" id="kapittel-1" data-lovdata-URL="LTI/forskrift/2005-12-22-1766/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. desember 2004 nr. 1878 om utøvelse av fisket i sjøen gjøres følgende endringer:</article> <article class="defaultP" margin-top="true">Nytt kapittel XVII skal lyde:</article><span class="futuretitle" id="kapittel-1-foreslåttittel-1">Kapittel XVII. Fangst av fisk som skal holdes levende, samt restitusjon og mellomlagring</span><article class="futureLegalArticle" data-name="§78" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 78</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Bestemmelsene i dette kapitlet gjelder ikke for skalldyr og bløtdyr.</article></article><article class="futureLegalArticle" data-name="§79" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 79</span>. <span class="legalArticleTitle">Generelt om fangst av fisk som skal holdes levende</span></span><article class="legalP" id="kapittel-1-foreslåttparagraf-2-ledd-1">Virksomheten skal drives forsvarlig ut i fra hensynet til fiskevelferd. Tiden fisken holdes utenfor vann eller trenges skal være så kort som mulig. Fisken skal håndteres skånsomt når den fanges, transporteres, oppbevares og håndteres ellers. Fisken skal ikke utsettes for større påkjenninger enn at største delen av fangsten er restituert og svømmer pelagisk etter tre døgn.</article><article class="legalP" id="kapittel-1-foreslåttparagraf-2-ledd-2">Før fisket tar til skal alle om bord ha fått nødvendig opplæring om den aktuelle fangstmetoden. Opplæringen skal også gi kunnskap om hvordan man driver fisket forsvarlig ut i fra hensynet til fiskevelferd.</article></article><article class="futureLegalArticle" data-name="§80" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 80</span>. <span class="legalArticleTitle">Fiske med snurrevad</span></span><article class="legalP" id="kapittel-1-foreslåttparagraf-3-ledd-1">Ved fiske med snurrevad skal det benyttes pose med knuteløst lin eller annet egnet materiale og fleksible sidepaneler.</article><article class="legalP" id="kapittel-1-foreslåttparagraf-3-ledd-2">Mengden fisk som tas opp i hvert kast skal være forsvarlig ut fra hensynet til fiskevelferd.</article><article class="legalP" id="kapittel-1-foreslåttparagraf-3-ledd-3">Ved fiske med snurrevad skal det under ombordtaking av fangsten benyttes vannfylt pose eller annet tilsvarende skånsomt utstyr. Dersom slik pose er montert i redskapet under fisket skal den være åpen i enden og avstengt fra selve fiskeposen slik at den ikke kan påvirke redskapets seleksjonsegenskaper.</article></article><article class="futureLegalArticle" data-name="§81" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 81</span>. <span class="legalArticleTitle">Fiskedybde</span></span><article class="legalP" id="kapittel-1-foreslåttparagraf-4-ledd-1">Fisken skal tas opp fra dyp som medfører minst mulig skade og belastninger ellers på fisken. Det skal tas særskilt hensyn til at trykkendringene som oppstår under opptak ikke skal medføre varige skader.</article></article><article class="futureLegalArticle" data-name="§82" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 82</span>. <span class="legalArticleTitle">Krav om sortering</span></span><article class="legalP" id="kapittel-1-foreslåttparagraf-5-ledd-1">Før fisken overføres til føringsrom og før overføring til restitusjonsmerd skal den sorteres. Fisk skal sorteres ut dersom den er påført skader av en slik karakter eller er i en slik allmenntilstand at fisken antas ikke å ville overleve, eller vil være betydelig svekket frem mot restitusjon.</article><article class="legalP" id="kapittel-1-foreslåttparagraf-5-ledd-2">Fisk som er sortert ut skal umiddelbart avlives ved bløgging.</article><article class="legalP" id="kapittel-1-foreslåttparagraf-5-ledd-3">Ved tvil om skadeomfanget eller allmenntilstanden er av en slik karakter som nevnt i første ledd, skal fisken sorteres ut og avlives.</article></article><article class="futureLegalArticle" data-name="§83" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 83</span>. <span class="legalArticleTitle">Krav til fangstredskap og bruk av pumper</span></span><article class="legalP" id="kapittel-1-foreslåttparagraf-6-ledd-1">Fangstredskaper skal være egnet ut i fra hensynet til fiskevelferd. Ved bruk av krokredskap skal fangsten sorteres i henhold til § 82.</article><article class="legalP" id="kapittel-1-foreslåttparagraf-6-ledd-2">Ved bruk av vakuumpumpe ved ombordtaking eller landing av fisk som skal holdes levende, skal trykket ikke være høyere enn det som er forsvarlig slik at fisken ikke påføres unødige skader. Pumper/røranordninger etter hevertprinsippet med stort volum/lavt trykk kan benyttes.</article></article><article class="futureLegalArticle" data-name="§84" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 84</span>. <span class="legalArticleTitle">Krav ved bruk av håv</span></span><article class="legalP" id="kapittel-1-foreslåttparagraf-7-ledd-1">Maskestørrelse og overflate av håv skal være utformet slik at fisken ikke påføres skader under håving fra føringsrom. Det skal ikke håves mer fisk per gang enn det som er forsvarlig i forhold til overlevelse og risiko for skader.</article></article><article class="futureLegalArticle" data-name="§85" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 85</span>. <span class="legalArticleTitle">Transport</span></span><article class="legalP" id="kapittel-1-foreslåttparagraf-8-ledd-1">Transporten skal skje på en måte som effektivt sikrer fiskens helse og velferd, herunder skal det tas hensyn til fisketetthet i føringsrommet og fiskens behov for friskt og rent sjøvann.</article><article class="legalP" id="kapittel-1-foreslåttparagraf-8-ledd-2">Fisken skal transporteres til bestemmelsesstedet så raskt som mulig.</article></article><article class="futureLegalArticle" data-name="§86" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 86</span>. <span class="legalArticleTitle">Plassering av restitusjons- og mellomlagringsmerder</span></span><article class="legalP" id="kapittel-1-foreslåttparagraf-9-ledd-1">Merder for restitusjon og mellomlagring skal plasseres minst 2,5 kilometer fra akvakulturanlegg.</article></article><article class="futureLegalArticle" data-name="§87" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 87</span>. <span class="legalArticleTitle">Krav til restitusjonsmerd og bruk av det</span></span><article class="legalP" id="kapittel-1-foreslåttparagraf-10-ledd-1">Fisk som er fanget levende og transportert om bord skal ved første gangs utsett i merd settes ut i en restitusjonsmerd.</article><article class="legalP" id="kapittel-1-foreslåttparagraf-10-ledd-2">Krav til utforming av og hold av fisk i restitusjonsmerd:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-10-ledd-2-punkt-1"><article class="legalP" id="kapittel-1-foreslåttparagraf-10-ledd-2-punkt-1-ledd-1">bunnen skal være flat og stram og av en slik størrelse at fisken umiddelbart etter utsett har mulighet for å legge seg på bunnen,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-10-ledd-2-punkt-2"><article class="legalP" id="kapittel-1-foreslåttparagraf-10-ledd-2-punkt-2-ledd-1">det skal være god vannkvalitet og egnede lysforhold,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-10-ledd-2-punkt-3"><article class="legalP" id="kapittel-1-foreslåttparagraf-10-ledd-2-punkt-3-ledd-1">fisk i restitusjonsmerd skal ha daglig tilsyn,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-10-ledd-2-punkt-4"><article class="legalP" id="kapittel-1-foreslåttparagraf-10-ledd-2-punkt-4-ledd-1">utformingen av restitusjonsmerden skal være slik at man lett skal kunne inspisere fisken, og</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-10-ledd-2-punkt-5"><article class="legalP" id="kapittel-1-foreslåttparagraf-10-ledd-2-punkt-5-ledd-1">skadet eller død fisk skal plukkes ut og om nødvendig avlives ved bløgging.</article></article></li></ul></article><article class="legalP" id="kapittel-1-foreslåttparagraf-10-ledd-3">Fisken skal holdes i restitusjonsmerd inntil man er sikker på at fisken svømmer pelagisk og reagerer på ytre stimuli.</article></article><article class="futureLegalArticle" data-name="§88" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 88</span>. <span class="legalArticleTitle">Krav til mellomlagringsmerd og bruk av det</span></span><article class="legalP" id="kapittel-1-foreslåttparagraf-11-ledd-1">Krav til hold av fisk i mellomlagringsmerd:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-11-ledd-1-punkt-1"><article class="legalP" id="kapittel-1-foreslåttparagraf-11-ledd-1-punkt-1-ledd-1">fiskens adferdsmessige og fysiologiske behov skal ivaretas</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-11-ledd-1-punkt-2"><article class="legalP" id="kapittel-1-foreslåttparagraf-11-ledd-1-punkt-2-ledd-1">syk, skadet eller død fisk skal tas ut og om nødvendig avlives med bløgging</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-11-ledd-1-punkt-3"><article class="legalP" id="kapittel-1-foreslåttparagraf-11-ledd-1-punkt-3-ledd-1">fisken skal ha regelmessig tilsyn</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-11-ledd-1-punkt-4"><article class="legalP" id="kapittel-1-foreslåttparagraf-11-ledd-1-punkt-4-ledd-1">fisken skal tilbys fôr daglig når det har gått maksimum fire uker etter restitusjon</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-11-ledd-1-punkt-5"><article class="legalP" id="kapittel-1-foreslåttparagraf-11-ledd-1-punkt-5-ledd-1">før fôring tar til bør fisken i samme merd være av likeartet størrelse.</article></article></li></ul></article></article><article class="futureLegalArticle" data-name="§89" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 89</span>. <span class="legalArticleTitle">Helsekontroll</span></span><article class="legalP" id="kapittel-1-foreslåttparagraf-12-ledd-1">Ved forøket dødelighet eller mistanke om smittsom eller ikke-smittsom sykdom i forbindelse med restitusjon og mellomlagring skal veterinær eller fiskehelsebiolog varsles umiddelbart og helsekontroll gjennomføres for å avklare årsaksforhold. Forekomster av smittsom eller ikke-smittsom sykdom skal registreres.</article><article class="legalP" id="kapittel-1-foreslåttparagraf-12-ledd-2">Det skal gjennomføres minst en helsekontroll av fisk under restitusjon og mellomlagring før fisken leveres til akvakulturanlegg.</article></article><article class="futureLegalArticle" data-name="§90" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 90</span>. <span class="legalArticleTitle">Tilsyn</span></span><article class="legalP" id="kapittel-1-foreslåttparagraf-13-ledd-1">Mattilsynet kan i forbindelse med tilsyn kreve fremlagt dokumentasjon.</article></article> <article class="defaultP" margin-top="true">Nåværende kapittel XVII blir nytt kapittel XVIII.</article> <article class="defaultP" margin-top="true">Nåværende § 78 blir ny § 91.</article> <article class="defaultP" margin-top="true">Nåværende § 79 blir ny § 92 og skal lyde:</article><article class="futureLegalArticle" data-name="§92" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 92</span>. <span class="legalArticleTitle">Straff</span></span><article class="legalP" id="kapittel-1-foreslåttparagraf-14-ledd-1">Den som forsettlig eller uaktsomt overtrer bestemmelser gitt i eller i medhold av denne forskrift, straffes etter lov 3. juni 1983 nr. 40 om saltvannsfiske m.v. § 53, lov 17. desember 1976 nr. 91 om Norges økonomiske sone § 8 eller lov 20. desember 1974 nr. 73 om dyrevern § 31.</article></article> <article class="defaultP" margin-top="true">Nåværende § 80 blir ny § 93.</article></section><section class="section" data-name="kapII" id="kapittel-2" data-lovdata-URL="LTI/forskrift/2005-12-22-1766/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 22. januar 2003 nr. 57 om opplysningsplikt ved landing og omsetning av fisk gjøres følgende endringer:</article> <article class="defaultP" margin-top="true">§ 7 annet ledd skal lyde:</article><article class="legalP" id="kapittel-2-ledd-2">All fisk skal veies fortløpende ved landing. Ved første gangs landing av levende fisk, men ikke skalldyr og bløtdyr, fra fiskefartøyet til restitusjonsmerd kan vekten fastsettes ved at all fisk telles og et representativt utvalg fisk veies for å fastsette gjennomsnittsvekt per individ. Ved landing i utlandet eller til utenlandsk fartøy er den som lander ansvarlig for at fisken veies.</article> <article class="defaultP" margin-top="true">§ 8 fjerde ledd skal lyde:</article><article class="legalP" id="kapittel-2-ledd-3">Fiskeridirektoratet kan gi nærmere bestemmelser eller fatte vedtak om landingsjournal, merking av fangst og separat lagring som nevnt i første og tredje ledd. Fiskeridirektoratet kan i særlige tilfelle dispensere fra bestemmelsene i første, annet og tredje ledd og fra bestemmelser gitt i medhold av fjerde ledd første punktum.</article></section><section class="section" data-name="kapIII" id="kapittel-3" data-lovdata-URL="LTI/forskrift/2005-12-22-1766/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I kvalitetsforskrift 14. juni 1996 nr. 667 for fisk og fiskevarer gjøres følgende endring:</article> <article class="defaultP" margin-top="true">§ 2-3 nr. 4 skal lyde:</article><article class="legalP" id="kapittel-3-ledd-2">Fisk som dør under transport skal ikke omsettes som folkemat. Dette gjelder ikke villfanget fisk som transporteres fra fangstfelt til restitusjonsmerd.</article></section><section class="section" data-name="kapIV" id="kapittel-4" data-lovdata-URL="LTI/forskrift/2005-12-22-1766/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Endringene trer i kraft 1. januar 2006.</article></section></main></body></html>