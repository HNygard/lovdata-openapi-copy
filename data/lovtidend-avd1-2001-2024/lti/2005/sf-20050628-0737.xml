<!DOCTYPE html><html lang="no"><head><title>Forskrift om flygeoppvisning (BSL D 4-3).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-06-28-737</dd><dt class="dokid">DokumentID</dt><dd class="dokid">LTI/forskrift/2005-06-28-737</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 9 s 1497</dd><dt class="dateInForce">I kraft fra</dt><dd class="dateInForce">2005-09-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§9-1</li><li>lov/1993-06-11-101/§15-4</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2005-07-05</dd><dt class="journalNumber">Journalnummer</dt><dd class="journalNumber">2005-0666</dd><dt class="titleShort">Korttittel</dt><dd class="titleShort">Forskrift om flygeoppvisning</dd><dt class="title">Tittel</dt><dd class="title">Forskrift om flygeoppvisning (BSL D 4-3).</dd><dt class="miscInformation">Annet om dokumentet</dt><dd class="miscInformation">Fastsatt av Luftfartstilsynet 28. juni 2005 med hjemmel i lov 11. juni 1993 nr. 101 om luftfart (luftfartsloven) § 9-1 og § 15-4, jf. delegeringsvedtak 10. desember 1999 nr. 1273.</dd><dt class="refid">RefID</dt><dd class="refid">forskrift/2005-06-28-737</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om flygeoppvisning (BSL D 4-3).<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li><li>§ 4. Nødvendige tillatelser</li><li>§ 5. Arrangørens ansvar</li><li>§ 6. Ansvarlig oppvisningsleder</li><li>§ 7. Operativ oppvisningsleder</li><li>§ 8. Krav til utøvere</li><li>§ 9. Avsperring og begrensninger</li><li>§ 10. Sikkerhetsavstander mellom oppvisningsområde og publikumsområde</li><li>§ 11. Flygeoppvisning med modeller</li><li>§ 12. Kontakt med lufttrafikktjenesten og krav til kommunikasjon</li><li>§ 13. Rednings- og ambulansetjeneste</li><li>§ 14. Tilbakekall av tillatelse</li><li>§ 15. Dispensasjon</li><li>§ 16. Ikrafttredelse</li><li>Veiledning til forskrift om flygeoppvisning (BSL D 4-3)</li></ul></li></ul></dd></dl></header><main class="documentBody" data-lovdata-URL="LTI/forskrift/2005-06-28-737" id="dokument"><h1>Forskrift om flygeoppvisning (BSL D 4-3).</h1><article class="legalArticle" data-lovdata-URL="LTI/forskrift/2005-06-28-737/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskriften er å ivareta sikkerheten for omgivelsene, publikum og deltagere ved flygeoppvisninger med sivil arrangør.</article></article><article class="legalArticle" data-lovdata-URL="LTI/forskrift/2005-06-28-737/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Denne forskrift gjelder flygeoppvisninger med sivil arrangør innenfor norsk område.</article></article><article class="legalArticle" data-lovdata-URL="LTI/forskrift/2005-06-28-737/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I denne forskriften menes med:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1"><i>Akroflyging (Aerobatics):</i> Bevisst utførte manøvre med et luftfartøy som medfører en brå forandring av luftfartøyets stilling, en uvanlig stilling eller en uvanlig fartsendring,</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1"><i>Flygeoppvisning (Air display):</i> Arrangement hvor det utføres operasjoner med luftfartøy for et publikum,</article></article></li><li data-li-identifier="c)" data-name="c)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1"><i>Kategori luftfartøy (massefart):</i> Luftfartøy som skal delta i flygeoppvisning deles inn i tre kategorier massefart. Disse er basert på flyets indikerte hastighet i knop (KIAS), multiplisert med flyets maksimale sertifiserte avgangsmasse (kg),</article></article></li><li data-li-identifier="d)" data-name="d)"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1"><i>Manøvreringsområde:</i> Den del av en flyplass, unntatt oppstillingsplattformer, som brukes av luftfartøy ved avgang, landing og under taksing,</article></article></li><li data-li-identifier="e)" data-name="e)"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1"><i>Oppvisningsakse (Display Axis):</i> Tenkt linje som oppvisningen hovedsakelig skal skje langs,</article></article></li><li data-li-identifier="f)" data-name="f)"><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1"><i>Oppvisningslinje (Display Line):</i> Oppvisningsområdets grense mot publikum. Oppvisningslinjen er normalt parallell med oppvisningsaksen og er definert ut fra deltakende flys massefart,</article></article></li><li data-li-identifier="g)" data-name="g)"><article class="listArticle" id="paragraf-3-ledd-1-punkt-7"><article class="legalP" id="paragraf-3-ledd-1-punkt-7-ledd-1"><i>Oppvisningsområde (Display Area):</i> Området i luften hvor flygeoppvisningen finner sted,</article></article></li><li data-li-identifier="h)" data-name="h)"><article class="listArticle" id="paragraf-3-ledd-1-punkt-8"><article class="legalP" id="paragraf-3-ledd-1-punkt-8-ledd-1"><i>Oppvisningssenter (Display Center):</i> Punkt foran publikum, innenfor oppvisningsområdet, som øvelsene plasseres i forhold til, og</article></article></li><li data-li-identifier="i)" data-name="i)"><article class="listArticle" id="paragraf-3-ledd-1-punkt-9"><article class="legalP" id="paragraf-3-ledd-1-punkt-9-ledd-1"><i>Publikumslinje (Crowd Line):</i> Linje nærmest oppvisningslinjen hvor publikum kan oppholde seg, samt den nærmeste linje til manøvreringsområde hvor publikum har adgang. Publikumslinjen er normalt parallell med oppvisningslinjen, men kan være svinget i forhold til denne hvis den følger naturlige områdebegrensninger som plattformer, taksebaner eller grøntområder.</article></article></li></ul></article></article><article class="legalArticle" data-lovdata-URL="LTI/forskrift/2005-06-28-737/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Nødvendige tillatelser</span></h2><article class="numberedLegalP" data-numerator="1" id="paragraf-4-nummer-1">(1) Flygeoppvisning skal kun avholdes etter tillatelse fra Luftfartstilsynet. En slik tillatelse har ikke innvirkning på eventuelle øvrige tillatelser som måtte kreves fra øvrige berørte, for eksempel lufttrafikktjenesten, lokal politimyndighet eller grunneier.</article><article class="numberedLegalP" data-numerator="2" id="paragraf-4-nummer-2">(2) Luftfartstilsynet kan stille vilkår for tillatelsen.</article><article class="numberedLegalP" data-numerator="3" id="paragraf-4-nummer-3">(3) Søknad om tillatelse til flygeoppvisning skal være Luftfartstilsynet i hende senest fire uker før oppvisningen.</article><article class="numberedLegalP" data-numerator="4" id="paragraf-4-nummer-4">(4) Søknaden skal inneholde opplysninger om:<ul class="defaultList"><li data-li-identifier="a)" data-name="a)"><article class="listArticle" id="paragraf-4-nummer-4-punkt-1"><article class="legalP" id="paragraf-4-nummer-4-punkt-1-ledd-1">arrangørens navn, adresse og telefonnummer,</article></article></li><li data-li-identifier="b)" data-name="b)"><article class="listArticle" id="paragraf-4-nummer-4-punkt-2"><article class="legalP" id="paragraf-4-nummer-4-punkt-2-ledd-1">ansvarlig oppvisningsleders og operativ oppvisningsleders navn, adresse, telefonnummer og villighetserklæring,</article></article></li><li data-li-identifier="c)" data-name="c)"><article class="listArticle" id="paragraf-4-nummer-4-punkt-3"><article class="legalP" id="paragraf-4-nummer-4-punkt-3-ledd-1">tid og sted for oppvisningen,</article></article></li><li data-li-identifier="d)" data-name="d)"><article class="listArticle" id="paragraf-4-nummer-4-punkt-4"><article class="legalP" id="paragraf-4-nummer-4-punkt-4-ledd-1">hvilken flyplass eller på hvilket område oppvisningen skal finne sted, med angivelse av publikums plassering i forhold til ferdselsområde, oppvisningsområde, parkeringsområde for luftfartøy og kjøretøy samt opplysninger om ambulanse, brann og førstehjelpsutstyr mv.,</article></article></li><li data-li-identifier="e)" data-name="e)"><article class="listArticle" id="paragraf-4-nummer-4-punkt-5"><article class="legalP" id="paragraf-4-nummer-4-punkt-5-ledd-1">det skal være vedlagt kart (-skisse) over plassen hvor de nevnte områdene skal være inntegnet,</article></article></li><li data-li-identifier="f)" data-name="f)"><article class="listArticle" id="paragraf-4-nummer-4-punkt-6"><article class="legalP" id="paragraf-4-nummer-4-punkt-6-ledd-1">program for oppvisningen, herunder om andre aktiviteter som skal inngå i arrangementet,</article></article></li><li data-li-identifier="g)" data-name="g)"><article class="listArticle" id="paragraf-4-nummer-4-punkt-7"><article class="legalP" id="paragraf-4-nummer-4-punkt-7-ledd-1">hvilke luftfartøy (type, klasse, modell og registreringsmerke) og fartøysjefer som skal ta del i oppvisningen,</article></article></li><li data-li-identifier="h)" data-name="h)"><article class="listArticle" id="paragraf-4-nummer-4-punkt-8"><article class="legalP" id="paragraf-4-nummer-4-punkt-8-ledd-1">oppvisningens art og berørt luftrom, minste og største flygehøyde samt minsteverdier for skydekkehøyde og sikt,</article></article></li><li data-li-identifier="i)" data-name="i)"><article class="listArticle" id="paragraf-4-nummer-4-punkt-9"><article class="legalP" id="paragraf-4-nummer-4-punkt-9-ledd-1">største vindstyrke og sidevindskomponent for at oppvisningen skal kunne gjennomføres helt eller delvis,</article></article></li><li data-li-identifier="j)" data-name="j)"><article class="listArticle" id="paragraf-4-nummer-4-punkt-10"><article class="legalP" id="paragraf-4-nummer-4-punkt-10-ledd-1">bekreftelse på at arrangør har koordinert flygeoppvisningen med lufttrafikktjenesten, lokal politimyndighet og andre berørte parter, og</article></article></li><li data-li-identifier="k)" data-name="k)"><article class="listArticle" id="paragraf-4-nummer-4-punkt-11"><article class="legalP" id="paragraf-4-nummer-4-punkt-11-ledd-1">anslag over forventet antall besøkende.</article></article></li></ul></article></article><article class="legalArticle" data-lovdata-URL="LTI/forskrift/2005-06-28-737/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Arrangørens ansvar</span></h2><article class="legalP" id="paragraf-5-ledd-1">Arrangøren skal oppnevne ansvarlig oppvisningsleder og operativ oppvisningsleder for arrangementet. Dersom arrangementet kun omfatter én enkelt oppvisning, kan utøveren selv fungere som ansvarlig og operativ leder. Ansvarlig og operativ oppvisningsleder skal godkjennes av Luftfartstilsynet.</article></article><article class="legalArticle" data-lovdata-URL="LTI/forskrift/2005-06-28-737/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ansvarlig oppvisningsleder</span></h2><article class="numberedLegalP" data-numerator="1" id="paragraf-6-nummer-1">(1) Ansvarlig oppvisningsleder har ansvar for planlegging og gjennomføring av arrangementet i samsvar med denne forskriften og vilkårene i tillatelsen. Vedkommende må ha relevant organisatorisk erfaring og fortrinnsvis være utdannet enten som sivil eller militær flyger, eller som flygeleder.</article><article class="numberedLegalP" data-numerator="2" id="paragraf-6-nummer-2">(2) Ansvarlig oppvisningsleder skal sørge for at:<ul class="defaultList"><li data-li-identifier="a)" data-name="a)"><article class="listArticle" id="paragraf-6-nummer-2-punkt-1"><article class="legalP" id="paragraf-6-nummer-2-punkt-1-ledd-1">nødvendige tillatelser foreligger fra: <ul class="defaultList"><li data-li-identifier="1." data-name="1."><article class="listArticle" id="paragraf-6-nummer-2-punkt-1-ledd-1-punkt-1"><article class="legalP" id="paragraf-6-nummer-2-punkt-1-ledd-1-punkt-1-ledd-1">Luftfartstilsynet,</article></article></li><li data-li-identifier="2." data-name="2."><article class="listArticle" id="paragraf-6-nummer-2-punkt-1-ledd-1-punkt-2"><article class="legalP" id="paragraf-6-nummer-2-punkt-1-ledd-1-punkt-2-ledd-1">lokal politimyndighet,</article></article></li><li data-li-identifier="3." data-name="3."><article class="listArticle" id="paragraf-6-nummer-2-punkt-1-ledd-1-punkt-3"><article class="legalP" id="paragraf-6-nummer-2-punkt-1-ledd-1-punkt-3-ledd-1">flyplasseier eller grunneier,</article></article></li><li data-li-identifier="4." data-name="4."><article class="listArticle" id="paragraf-6-nummer-2-punkt-1-ledd-1-punkt-4"><article class="legalP" id="paragraf-6-nummer-2-punkt-1-ledd-1-punkt-4-ledd-1">lufttrafikktjenesten, og</article></article></li><li data-li-identifier="5." data-name="5."><article class="listArticle" id="paragraf-6-nummer-2-punkt-1-ledd-1-punkt-5"><article class="legalP" id="paragraf-6-nummer-2-punkt-1-ledd-1-punkt-5-ledd-1">andre berørte parter,</article></article></li></ul></article></article></li><li data-li-identifier="b)" data-name="b)"><article class="listArticle" id="paragraf-6-nummer-2-punkt-2"><article class="legalP" id="paragraf-6-nummer-2-punkt-2-ledd-1">nødvendig ansvarsforsikring er tegnet,</article></article></li><li data-li-identifier="c)" data-name="c)"><article class="listArticle" id="paragraf-6-nummer-2-punkt-3"><article class="legalP" id="paragraf-6-nummer-2-punkt-3-ledd-1">førstehjelpstjeneste er organisert. Ved flyplasser hvor brann- og havaritjeneste er etablert, skal økt beredskap være iverksatt, og egen plan for denne tjenesten skal være utarbeidet,</article></article></li><li data-li-identifier="d)" data-name="d)"><article class="listArticle" id="paragraf-6-nummer-2-punkt-4"><article class="legalP" id="paragraf-6-nummer-2-punkt-4-ledd-1">tiltak for beskyttelse av publikum er gjennomført, jf.§ 9,</article></article></li><li data-li-identifier="e)" data-name="e)"><article class="listArticle" id="paragraf-6-nummer-2-punkt-5"><article class="legalP" id="paragraf-6-nummer-2-punkt-5-ledd-1">funksjonær som skal være i operativt område skal bære merket refleksvest,</article></article></li><li data-li-identifier="f)" data-name="f)"><article class="listArticle" id="paragraf-6-nummer-2-punkt-6"><article class="legalP" id="paragraf-6-nummer-2-punkt-6-ledd-1">nødvendig informasjon formidles til publikum på en betryggende måte, og</article></article></li><li data-li-identifier="g)" data-name="g)"><article class="listArticle" id="paragraf-6-nummer-2-punkt-7"><article class="legalP" id="paragraf-6-nummer-2-punkt-7-ledd-1">det for større arrangement med mer enn seks flygeoppvisninger, oppnevnes et sikkerhetsutvalg som har til oppgave å overvåke oppvisningene og rapportere alle uregelmessigheter til operativ oppvisningsleder.</article></article></li></ul></article></article><article class="legalArticle" data-lovdata-URL="LTI/forskrift/2005-06-28-737/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Operativ oppvisningsleder</span></h2><article class="legalP" id="paragraf-7-ledd-1">Operativ oppvisningsleder skal ha spesielt ansvar for planlegging og gjennomføring av oppvisningsprogrammet og eventuell forutgående trening i oppvisningsområdet. For arrangement med mer enn én flygeoppvisning skal det være oppnevnt en stedfortreder som kan tre inn dersom operativ oppvisningsleder selv skal delta i oppvisningen. Operativ oppvisningsleder skal ha ledererfaring og være, eller ha vært, aktiv flyger, hvis mulig med erfaring fra oppvisningsflyging. Operativ oppvisningsleder er ansvarlig for å:<ul class="defaultList"><li data-li-identifier="a)" data-name="a)"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">påse at sikkerhetsbestemmelsene overholdes,</article></article></li><li data-li-identifier="b)" data-name="b)"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">lede sikkerhetsutvalg opprettet i samsvar med § 6 annet ledd bokstav g,</article></article></li><li data-li-identifier="c)" data-name="c)"><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">planlegge, kontrollere og gjennomføre oppvisningsprogrammet,</article></article></li><li data-li-identifier="d)" data-name="d)"><article class="listArticle" id="paragraf-7-ledd-1-punkt-4"><article class="legalP" id="paragraf-7-ledd-1-punkt-4-ledd-1">utstede detaljerte bestemmelser for oppvisningsprogrammet med værbegrensninger og operative begrensninger,</article></article></li><li data-li-identifier="e)" data-name="e)"><article class="listArticle" id="paragraf-7-ledd-1-punkt-5"><article class="legalP" id="paragraf-7-ledd-1-punkt-5-ledd-1">flygere og andre stevnedeltagere blir instruert i programmet og de bestemmelser som er fastsatt for oppvisningen,</article></article></li><li data-li-identifier="f)" data-name="f)"><article class="listArticle" id="paragraf-7-ledd-1-punkt-6"><article class="legalP" id="paragraf-7-ledd-1-punkt-6-ledd-1">kontrollere at flygere og andre deltagere har de nødvendige tillatelser eller dispensasjoner fra Luftfartstilsynet for oppvisningsflyging,</article></article></li><li data-li-identifier="g)" data-name="g)"><article class="listArticle" id="paragraf-7-ledd-1-punkt-7"><article class="legalP" id="paragraf-7-ledd-1-punkt-7-ledd-1">kontrollere at deltagende luftfartøyer har gyldig ansvarsforsikring, og</article></article></li><li data-li-identifier="h)" data-name="h)"><article class="listArticle" id="paragraf-7-ledd-1-punkt-8"><article class="legalP" id="paragraf-7-ledd-1-punkt-8-ledd-1">avbryte en oppvisning dersom sikkerhetsbestemmelsene brytes.</article></article></li></ul></article></article><article class="legalArticle" data-lovdata-URL="LTI/forskrift/2005-06-28-737/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Krav til utøvere</span></h2><article class="numberedLegalP" data-numerator="1" id="paragraf-8-nummer-1">(1) Flygere, modellflygere og fallskjermhoppere som skal ta del i flygeoppvisning, skal ha oppvisningstillatelse eller annen, likeverdig autorisasjon, gyldig for flyging i norsk luftrom.</article><article class="numberedLegalP" data-numerator="2" id="paragraf-8-nummer-2">(2) Deltakende oppvisningsutøvere plikter å fremvise sertifikat, oppvisningstillatelse, loggbok og annen relevant dokumentasjon for den operative oppvisningsleder.</article></article><article class="legalArticle" data-lovdata-URL="LTI/forskrift/2005-06-28-737/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Avsperring og begrensninger</span></h2><article class="numberedLegalP" data-numerator="1" id="paragraf-9-nummer-1">(1) Ansvarlig oppvisningsleder skal sørge for en effektiv avsperring mot oppvisningsområdet, slik at publikums sikkerhet er ivaretatt.</article><article class="numberedLegalP" data-numerator="2" id="paragraf-9-nummer-2">(2) Publikumsområdet skal ikke overflys under oppvisningen. Manøvre som utilsiktet kan føre luftfartøyet inn over publikumsområdet, eller som på annen måte kan sette publikums sikkerhet i fare, skal unngås.</article><article class="numberedLegalP" data-numerator="3" id="paragraf-9-nummer-3">(3) Luftfartøy som ufører oppvisning skal ikke ha farlig last om bord. Oppvisninger som medfører stopp og start av motorer skal utføres på en slik måte at det ikke slippes drivstoff over publikum.</article><article class="numberedLegalP" data-numerator="4" id="paragraf-9-nummer-4">(4) Høyeste tillatte hastighet ved oppvisning er M 0.95.</article></article><article class="legalArticle" data-lovdata-URL="LTI/forskrift/2005-06-28-737/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Sikkerhetsavstander mellom oppvisningsområde og publikumsområde</span></h2><article class="numberedLegalP" data-numerator="1" id="paragraf-10-nummer-1">(1) Oppvisning må finne sted i betryggende horisontal avstand fra publikum. Oppvisningslinjen skal ikke i noe tilfelle ligge nærmere publikumslinjen enn: <table><thead><tr><th data-text-align="left" data-vertical-align="top"><i>Kat.</i></th><th data-text-align="left" data-vertical-align="top"><i>KIAS * KG</i></th><th data-text-align="left" data-vertical-align="top"><i>Rettlinjet forbiflyging, avgang og landing</i></th><th data-text-align="left" data-vertical-align="top"><i>Akroflyging og rettlinjet forbiflyging med høy hastighet</i></th></tr></thead><tbody><tr><td data-text-align="left" data-vertical-align="top">I</td><td data-text-align="left" data-vertical-align="top">over 1.250.000</td><td data-text-align="left" data-vertical-align="top">100 meter</td><td data-text-align="left" data-vertical-align="top">230 meter</td></tr><tr><td data-text-align="left" data-vertical-align="top">II</td><td data-text-align="left" data-vertical-align="top">500.000 – 1.250.000</td><td data-text-align="left" data-vertical-align="top">75 meter</td><td data-text-align="left" data-vertical-align="top">160 meter</td></tr><tr><td data-text-align="left" data-vertical-align="top">III</td><td data-text-align="left" data-vertical-align="top">under 500.000</td><td data-text-align="left" data-vertical-align="top">50 meter</td><td data-text-align="left" data-vertical-align="top">100 meter</td></tr></tbody></table></article><article class="numberedLegalP" data-numerator="2" id="paragraf-10-nummer-2">(2) Oppvisningslinjen for hver enkelt av de kategorier av luftfartøyer som deltar i oppvisningen skal være klart markert ved lett gjenkjennbare landemerker eller oppmerking på bakken.</article><article class="numberedLegalP" data-numerator="3" id="paragraf-10-nummer-3">(3) Svinger mot publikum med militære fly i kategori I eller med fly som har til hensikt å demonstrere optimale manøvrerings- eller ytelsesegenskaper og som flys med større hastigheter enn 300 KIAS, skal ikke flys nærmere publikum enn 450 meter. For hastigheter under 300 KIAS skal avstanden være minimum 230 meter.</article><article class="numberedLegalP" data-numerator="4" id="paragraf-10-nummer-4">(4) Helikoptre skal opereres minst 100 meter fra publikum og manøvreres på en slik måte at de ikke setter publikum, bygninger eller luftfartøy på bakken i fare.</article><article class="numberedLegalP" data-numerator="5" id="paragraf-10-nummer-5">(5) Avstanden fra publikumsområdet til luftfartøy med motor i gang, eller som er i ferd med å starte, skal være minst 15 meter. Samme avstand skal det være mellom publikum og fylleplasser for bensin og bensintankvogn.</article><article class="numberedLegalP" data-numerator="6" id="paragraf-10-nummer-6">(6) Landingsområde for fallskjermhoppere skal ha en minsteavstand fra publikumslinjen på 15 meter. Fallskjermhoppere skal ikke passere over publikum i lavere høyde enn 25 fot.</article></article><article class="legalArticle" data-lovdata-URL="LTI/forskrift/2005-06-28-737/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Flygeoppvisning med modeller</span></h2><article class="legalP" id="paragraf-11-ledd-1">Når flygeoppvisning med flygemodeller er en del av flygeoppvisning med andre luftfartøy gjelder følgende tilleggsbestemmelser:<ul class="defaultList"><li data-li-identifier="a)" data-name="a)"><article class="listArticle" id="paragraf-11-ledd-1-punkt-1"><article class="legalP" id="paragraf-11-ledd-1-punkt-1-ledd-1">arrangøren skal oppnevne en egen sikkerhetsansvarlig for flygemodelloppvisningen med relevant erfaring fra flygemodeller,</article></article></li><li data-li-identifier="b)" data-name="b)"><article class="listArticle" id="paragraf-11-ledd-1-punkt-2"><article class="legalP" id="paragraf-11-ledd-1-punkt-2-ledd-1">flygemodellen skal ikke overstige følgende begrensninger: <ul class="defaultList"><li data-li-identifier="1." data-name="1."><article class="listArticle" id="paragraf-11-ledd-1-punkt-2-ledd-1-punkt-1"><article class="legalP" id="paragraf-11-ledd-1-punkt-2-ledd-1-punkt-1-ledd-1">maksimal vekt inklusive brennstoff 25 kg,</article></article></li><li data-li-identifier="2." data-name="2."><article class="listArticle" id="paragraf-11-ledd-1-punkt-2-ledd-1-punkt-2"><article class="legalP" id="paragraf-11-ledd-1-punkt-2-ledd-1-punkt-2-ledd-1">maksimal bæreflate 500 dm<sup>2</sup>,</article></article></li><li data-li-identifier="3." data-name="3."><article class="listArticle" id="paragraf-11-ledd-1-punkt-2-ledd-1-punkt-3"><article class="legalP" id="paragraf-11-ledd-1-punkt-2-ledd-1-punkt-3-ledd-1">maksimal flatbelastning 250 g/dm<sup>2</sup>,</article></article></li><li data-li-identifier="4." data-name="4."><article class="listArticle" id="paragraf-11-ledd-1-punkt-2-ledd-1-punkt-4"><article class="legalP" id="paragraf-11-ledd-1-punkt-2-ledd-1-punkt-4-ledd-1">maksimal motorstørrelse 250 cm<sup>3</sup>, og</article></article></li><li data-li-identifier="5." data-name="5."><article class="listArticle" id="paragraf-11-ledd-1-punkt-2-ledd-1-punkt-5"><article class="legalP" id="paragraf-11-ledd-1-punkt-2-ledd-1-punkt-5-ledd-1">maksimal voltstyrke elektriske motor(er) 42 volt,</article></article></li></ul></article></article></li><li data-li-identifier="c)" data-name="c)"><article class="listArticle" id="paragraf-11-ledd-1-punkt-3"><article class="legalP" id="paragraf-11-ledd-1-punkt-3-ledd-1">radiokontrollerte flygemodeller skal være utstyrt med et radiostyringsanlegg godkjent av Post- og Teletilsynet i henhold til forskrift 20. desember 2000 nr. 1399 om tillatt bruk av frekvenser § 16 tabell 16.2. Det må gjennomføres frekvenskontroll og alt senderutstyr må plasseres i betjent senderdepot når det ikke er i bruk,</article></article></li><li data-li-identifier="d)" data-name="d)"><article class="listArticle" id="paragraf-11-ledd-1-punkt-4"><article class="legalP" id="paragraf-11-ledd-1-punkt-4-ledd-1">eieren skal ha ansvarsforsikring for å dekke erstatningskrav som måtte oppstå mot eier eller bruker for skader på personer eller ting som følge av bruken av flygemodellen,</article></article></li><li data-li-identifier="e)" data-name="e)"><article class="listArticle" id="paragraf-11-ledd-1-punkt-5"><article class="legalP" id="paragraf-11-ledd-1-punkt-5-ledd-1">oppvisningsflyging med radiokontrollerte flygemodeller er ikke tillatt ved vindstyrke på mer enn 25 knop eller bakkesikt på mindre enn 500 m, og</article></article></li><li data-li-identifier="f)" data-name="f)"><article class="listArticle" id="paragraf-11-ledd-1-punkt-6"><article class="legalP" id="paragraf-11-ledd-1-punkt-6-ledd-1">oppvisningslinjen skal ikke i noe tilfelle ligge nærmere publikumslinjen enn: <table><thead><tr><th data-text-align="left" data-vertical-align="top"><i>Modellvekt/type</i></th><th data-text-align="left" data-vertical-align="top"><i>Avgang og landing</i></th><th data-text-align="left" data-vertical-align="top"><i>Rettlinjet forbiflyging</i></th><th data-text-align="left" data-vertical-align="top"><i>Akroflyging</i></th></tr></thead><tbody><tr><td data-text-align="left" data-vertical-align="top">Opptil 7 kg</td><td data-text-align="left" data-vertical-align="top">30 meter</td><td data-text-align="left" data-vertical-align="top">30 meter</td><td data-text-align="left" data-vertical-align="top">50 meter</td></tr><tr><td data-text-align="left" data-vertical-align="top">Opptil 25 kg</td><td data-text-align="left" data-vertical-align="top">30 meter</td><td data-text-align="left" data-vertical-align="top">50 meter</td><td data-text-align="left" data-vertical-align="top">100 meter</td></tr><tr><td data-text-align="left" data-vertical-align="top">Turbinmodeller</td><td data-text-align="left" data-vertical-align="top">30 meter</td><td data-text-align="left" data-vertical-align="top">50 meter</td><td data-text-align="left" data-vertical-align="top">100 meter</td></tr></tbody></table></article></article></li></ul></article></article><article class="legalArticle" data-lovdata-URL="LTI/forskrift/2005-06-28-737/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Kontakt med lufttrafikktjenesten og krav til kommunikasjon</span></h2><article class="numberedLegalP" data-numerator="1" id="paragraf-12-nummer-1">(1) Flygeoppvisning ved kontrollert flyplass skal planlegges i samråd med berørt lufttrafikktjenesteenhet. Operativ oppvisningsleder skal kontinuerlig være i kontakt med lufttrafikktjenesten så lenge oppvisning pågår. Fartøysjef for deltakende luftfartøy og kontrollpersonell for aktiviteter som styres fra bakken skal opprettholde radio- eller telefonsamband med lufttrafikktjenesten.</article><article class="numberedLegalP" data-numerator="2" id="paragraf-12-nummer-2">(2) Tilsvarende gjelder dersom oppvisningen skal avholdes ved ikke-kontrollert flyplass, såfremt kontrollert luftrom vil bli berørt. Når flygeoppvisning avholdes på en ikke-kontrollert flyplass, skal det opprettes en operativ bakkestasjon og avtales rutiner for radio- eller telefonsamband for kommunikasjon med luftfartøy og personell som tar del i flygeoppvisningen.</article><article class="numberedLegalP" data-numerator="3" id="paragraf-12-nummer-3">(3) Ansvarlig oppvisningsleder skal sørge for å kontakte NOTAM-kontoret for utsendelse av nødvendig NOTAM når godkjenning fra Lufttrafikktjenesten foreligger.</article></article><article class="legalArticle" data-lovdata-URL="LTI/forskrift/2005-06-28-737/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Rednings- og ambulansetjeneste</span></h2><article class="legalP" id="paragraf-13-ledd-1">Ansvarlig oppvisningsleder skal sørge for at det blir utgitt skriftlig instruks til alle funksjonærer om den fremgangsmåte som skal følges dersom uhell eller ulykke inntreffer. Instruksen skal inneholde navn, adresse og telefonnumre til sykehus, leger, politi og brannstasjon.</article></article><article class="legalArticle" data-lovdata-URL="LTI/forskrift/2005-06-28-737/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Tilbakekall av tillatelse</span></h2><article class="legalP" id="paragraf-14-ledd-1">Luftfartstilsynet kan helt eller delvis tilbakekalle tillatelse gitt etter denne forskriften hvis det foreligger brudd på forskriften eller vilkårene for tillatelsen, eller hvis særlige hensyn tilsier det.</article></article><article class="legalArticle" data-lovdata-URL="LTI/forskrift/2005-06-28-737/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Dispensasjon</span></h2><article class="legalP" id="paragraf-15-ledd-1">Luftfartstilsynet kan i særlige tilfeller dispensere fra bestemmelsene i denne forskriften.</article></article><article class="legalArticle" data-lovdata-URL="LTI/forskrift/2005-06-28-737/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Ikrafttredelse</span></h2><article class="numberedLegalP" data-numerator="1" id="paragraf-16-nummer-1">(1) Denne forskrift gjelder fra 1. september 2005.</article><article class="numberedLegalP" data-numerator="2" id="paragraf-16-nummer-2">(2) Fra samme tidspunkt oppheves forskrift 3. januar 1977<sup class="footnotereference" data-footnotereferencevalue="1" data-unique-footnote-counter="1">1</sup> om flygeoppvisning (BSL D 4-3).</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Ikke kunngjort i Norsk Lovtidend.</article></footer></article><section class="section" data-name="kapD" id="kapittel-1" data-lovdata-URL="LTI/forskrift/2005-06-28-737/KAPITTEL_1"><h2>Veiledning til forskrift om flygeoppvisning (BSL D 4-3)</h2><article class="legalP" id="kapittel-1-ledd-1">Følgende bemerkninger er ment som en veiledning, og gir uttrykk for Luftfartstilsynets oppfatning av hvordan enkelte av bestemmelsene er å forstå.</article> <article class="defaultP" margin-top="true"><i>Til § 1:</i></article><article class="legalP" id="kapittel-1-ledd-2">Flygeoppvisninger er en aktivitetsform som innebærer en viss form for risiko for omgivelsene, publikum og deltakere. <i>Omgivelsene</i> vil i denne sammenheng omfatte utenforstående som oppholder seg i nærheten av flygeoppvisningen. <i>Publikum</i> omfatter både betalende og ikke betalende tilskuere til flygeoppvisningen. <i>Deltagere</i> omfatter både lønnede og ikke lønnede deltagere.</article> <article class="defaultP" margin-top="true"><i>Til § 2:</i></article><article class="legalP" id="kapittel-1-ledd-3">Det er kun <i>sivile arrangører</i> som er omfattet av forskriften. Militære arrangører følger reglene i Bestemmelser for Luftforsvaret (BML).</article> <article class="defaultP" margin-top="true"><i>Til § 3:</i></article> <article class="defaultP" margin-top="true"><i>Til bokstav a):</i></article><article class="legalP" id="kapittel-1-ledd-4">Raskt opptrekk etter lavflyging («lowpass») regnes som en <i>brå forandring av luftfartøyets stilling</i>. Ved lowpass forekommer gjerne også en <i>uvanlig fartsendring</i>. Avvik fra horisontal stilling rundt tverraksen («pitch-aksen») på +/– 30° eller mer, eller rundt lengdeaksen («roll-aksen») på +/– 60° eller mer anser Luftfartstilsynet som en <i>uvanlig stilling</i>.</article> <article class="defaultP" margin-top="true"><i>Til bokstav b):</i></article><article class="legalP" id="kapittel-1-ledd-5">Det fremgår av denne definisjonen at det ikke er krav til at et arrangement inneholder akroflyging for at arrangementet regnes som flygeoppvisning. Det avgjørende er om det utføres <i>operasjoner med luftfartøy</i> for et publikum. Dette betyr at rene statiske utstillinger faller utenfor definisjonen av en flygeoppvisning.</article><article class="legalP" id="kapittel-1-ledd-6">For å regnes som flygeoppvisning etter forskriften er det avgjørende om disse operasjonene utføres <i>for et publikum</i>. Dette betyr at avgang og landing med luftfartøy vil regnes som flygeoppvisning hvis hensikten med operasjonen er publikumsrettet, selv om avgangen eller landingen ellers er å betegne som normal. Operasjoner som observeres av tilfeldig forbipasserende faller derfor utenfor definisjonen. Det samme gjelder operasjoner som utføres for en avgrenset krets av nærstående.</article><article class="legalP" id="kapittel-1-ledd-7">Grensen beror på en konkret vurdering hvor Luftfartstilsynet vil legge vekt på følgende elementer:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">om arrangementet er kunngjort for et publikum. Luftfartstilsynet presiserer at arrangementer det siktes til som regel vil være kunngjort. Unnlatt kunngjøring har likevel ingen betydning for om arrangementet omfattes av forskriften.</article></article></li><li data-li-identifier="-" data-name="-"><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">om det tas inngangspenger.</article></article></li><li data-li-identifier="-" data-name="-"><article class="listArticle" id="kapittel-1-ledd-7-punkt-3"><article class="legalP" id="kapittel-1-ledd-7-punkt-3-ledd-1">om antallet tilskuere er stort eller lite, og hvem som er tilskuere (allmennheten eller kun familie og nære venner).</article></article></li><li data-li-identifier="-" data-name="-"><article class="listArticle" id="kapittel-1-ledd-7-punkt-4"><article class="legalP" id="kapittel-1-ledd-7-punkt-4-ledd-1">om publikumsfasiliteter som toaletter, kiosker etc. er satt opp i tilknytning til arrangementet.</article></article></li><li data-li-identifier="-" data-name="-"><article class="listArticle" id="kapittel-1-ledd-7-punkt-5"><article class="legalP" id="kapittel-1-ledd-7-punkt-5-ledd-1">etc.</article></article></li></ul></article> <article class="defaultP" margin-top="true"><i>Til § 4:</i></article> <article class="defaultP" margin-top="true"><i>Til første ledd:</i></article><article class="legalP" id="kapittel-1-ledd-8">Forskriften innfører en <i>tillatelsesordning</i> for flygeoppvisninger, i motsetning til meldeplikten som tidligere gjaldt etter gammel forskrift. For arrangørene innebærer dette at flygeoppvisning ikke lovlig kan avholdes uten at Luftfartstilsynet har gitt klarsignal. I praksis får dette likevel ingen ulemper for arrangørene, da disse gjennom dagens meldeplikt likevel retter seg etter anmodninger fra Luftfartstilsynet på bakgrunn av meldingen.</article> <article class="defaultP" margin-top="true"><i>Til annet ledd:</i></article><article class="legalP" id="kapittel-1-ledd-9">Typisk vil arrangørene kun få tillatelse til å avholde flygeoppvisning mot at endringer i de opplysninger tillatelsen er begrunnet i, skal meldes Luftfartstilsynet. Luftfartstilsynet vil så vurdere om tillatelsen kan opprettholdes med disse endrede forutsetningene.</article> <article class="defaultP" margin-top="true"><i>Til tredje ledd:</i></article><article class="legalP" id="kapittel-1-ledd-10">På grunn av søknadsfristen oppfordres arrangørene til å ta kontakt med Luftfartstilsynet på et tidligere stadium for en så smidig søknadsprosess som mulig.</article><article class="legalP" id="kapittel-1-ledd-11">Søknader som er kommet inn etter fristen kan ikke påregnes behandlet.</article> <article class="defaultP" margin-top="true"><i>Til fjerde ledd:</i></article><article class="legalP" id="kapittel-1-ledd-12">En tillatelse gis på grunnlag av de innsendte opplysningene. Det vil likevel kunne bli nødvendig å endre noen av disse detaljene etter fristen eller etter tillatelse er gitt, for eksempel på grunn av sykdom hos en deltager, tekniske problemer med et luftfartøy eller lignende. Slike endringer må straks meldes til Luftfartstilsynet som så vil vurdere om tillatelsen kan opprettholdes under slike endrede forutsetninger.</article> <article class="defaultP" margin-top="true"><i>Til fjerde ledd bokstav f):</i></article><article class="legalP" id="kapittel-1-ledd-13"><i>Programmet</i> trenger ikke være detaljert, men det vil som regel være stilt vilkår i tillatelsen om at detaljert program oversendes når dette er klart. Programmet må likevel angi hovedpunktene i flygeoppvisningen.</article> <article class="defaultP" margin-top="true"><i>Til § 5:</i></article><article class="legalP" id="kapittel-1-ledd-14"><i>Ansvarlig oppvisningsleder</i> og <i>operativ oppvisningsleder</i> vil i hovedsak tilsvare ansvarlig stevneleder og operativ stevneleder i NAK/NLFs flygeoppvisningshåndbok. Siden søknad om tillatelse til flygeoppvisning skal inneholde ansvarlig og operativ oppvisningsleders navn, adresse, telefonnummer og villighetserklæring, vil <i>godkjennelsen</i> av ansvarlig og operativ oppvisningsleder skje i forbindelse med at tillatelsen gis.</article> <article class="defaultP" margin-top="true"><i>Til § 8:</i></article><article class="legalP" id="kapittel-1-ledd-15">Noen offisiell <i>oppvisningstillatelse</i> finnes ikke i dag. Det avgjørende er at vedkommende har en rettighet som viser at vedkommende er skikket til å fly i samsvar med planlagt flyging. Dette må vurderes konkret, men følgende kan gi veiledning: For norsk sertifikatinnehaver som skal fly oppvisning vil slik tillatelse i dag bli gitt i form av en dispensasjon fra kravet til minstehøyder i BSL F 1-1 § 2-10 (4) og § 3-5. Foretas flygeoppvisningen nærmere et publikum enn 600 meter horisontalt, er minstehøyden som det dispenseres fra ifølge BSL F 1-1 § 3-5 (1) 1.000 fot. For fallskjermhoppere vil oppvisningstillatelse typisk kunne være såkalt Demo II-lisens utstedt av NLF/NAK eller likeverdig dokument. For utenlandsk sertifikatinnehaver må Luftfartstilsynet vurdere rettighetene konkret i det enkelte tilfellet.</article> <article class="defaultP" margin-top="true"><i>Til § 10:</i></article> <article class="defaultP" margin-top="true"><i>Til sjette ledd:</i></article><article class="legalP" id="kapittel-1-ledd-16">Disse begrensningene samsvarer med JAA-leaflet no. 5 punktene 5.2 og 10.1 (a) og (b).</article> <article class="defaultP" margin-top="true"><i>Til § 11:</i></article> <article class="defaultP" margin-top="true"><i>Til bokstav e:</i></article><article class="legalP" id="kapittel-1-ledd-17">Disse begrensningene samsvarer med JAA-leaflet no. 5 punkt 11.1 (g).</article></section></main></body></html>