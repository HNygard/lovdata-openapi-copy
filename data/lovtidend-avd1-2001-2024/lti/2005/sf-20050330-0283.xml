<!DOCTYPE html><html lang="no"><head><title>Forskrift om endring i forskrift om registrering som kjøper i første hånd av råfisk m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-03-30-283</dd><dt class="dokid">DokumentID</dt><dd class="dokid">LTI/forskrift/2005-03-30-283</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 4 s 570</dd><dt class="dateInForce">I kraft fra</dt><dd class="dateInForce">Fiskeridirektoratet bestemmer</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-09-19-1019</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1994-06-24-34/§4</li><li>lov/1994-06-24-34/§5</li></ul></dd><dt class="dateOfPublication">Kunngjort</dt><dd class="dateOfPublication">2005-04-08</dd><dt class="journalNumber">Journalnummer</dt><dd class="journalNumber">2005-0258</dd><dt class="titleShort">Korttittel</dt><dd class="titleShort">Endr. i forskrift om råfiskkjøpere</dd><dt class="title">Tittel</dt><dd class="title">Forskrift om endring i forskrift om registrering som kjøper i første hånd av råfisk m.v.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeri- og kystdepartementet 30. mars 2005 med hjemmel i lov 24. juni 1994 nr. 34 om registrering av kjøper i første hånd av råfisk m.v. § 4 og § 5.</dd><dt class="refid">RefID</dt><dd class="refid">forskrift/2005-03-30-283</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om registrering som kjøper i første hånd av råfisk m.v.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-03-30-283" id="dokument"><h1>Forskrift om endring i forskrift om registrering som kjøper i første hånd av råfisk m.v.</h1><section class="section" data-name="kapI" id="kapittel-1" data-lovdata-URL="LTI/forskrift/2005-03-30-283/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. september 1997 nr. 1019 om registrering som kjøper i første hånd av råfisk m.v. gjøres følgende endringer:</article> <article class="defaultP" margin-top="true">§ 3 første ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">sende søknad til Fiskeridirektoratet Region Nordland med opplysninger om: Kjøpers/foretakets organisasjonsnummer, navn, adresse, telefon- og telefaksnummer, navn og adresse for styreformann og daglig leder. Det må dokumenteres at søker er registrert i Enhetsregisteret, og at søker har betalt behandlingsgebyr til statskassen, jf. § 4 i forskrift om betaling av gebyr for behandling av søknad om registrering som kjøper i første hånd av råfisk m.v.</article></article></li></ul></article> <article class="defaultP" margin-top="true">§ 5 skal lyde:</article><article class="legalP" id="kapittel-1-ledd-2">Kjøper skal melde fra til Fiskeridirektoratet Region Nordland ved endring av opplysninger eller vilkår som nevnt i § 3.</article><article class="legalP" id="kapittel-1-ledd-3">Ved opphør av kjøpervirksomheten plikter kjøper å melde fra til Fiskeridirektoratet Region Nordland.</article> <article class="defaultP" margin-top="true">§ 6 første ledd skal lyde:</article><article class="legalP" id="kapittel-1-ledd-4">Fiskeridirektoratet Region Nordland eller vedkommende salgsorganisasjon, kan med øyeblikkelig virkning treffe vedtak om suspensjon av adgangen til å stå registrert som kjøper dersom kjøper ikke stiller garanti som nevnt i § 3 første ledd bokstav c.</article> <article class="defaultP" margin-top="true">§ 7 skal lyde:</article><article class="legalP" id="kapittel-1-ledd-5">Fiskeridirektoratet Region Nordland kan treffe vedtak om at retten til å stå registrert som kjøper bortfaller dersom ikke kjøper til enhver tid fyller alle vilkårene til registrering, eller ikke overholder sine plikter etter denne forskrift. Vedtak om bortfall som følge av at vilkårene etter § 3 første ledd bokstav c ikke er oppfylt eller overholdt, fattes av Fiskeridirektoratet.</article><article class="legalP" id="kapittel-1-ledd-6">Vedtak om bortfall av retten til å stå registrert som kjøper kan gjøres midlertidig. Treffes slik vedtak, kan Fiskeridirektoratet Region Nordland bestemme at kjøper ikke trenger å søke på nytt når bortfallsperioden er utløpt, jf. § 3 i forskrift om betaling av gebyr for behandling av søknad om registrering som kjøper i første hånd av råfisk m.v.</article><article class="legalP" id="kapittel-1-ledd-7">Fiskeridirektoratet Region Nordland treffer vedtak om at adgangen til å stå registrert som kjøper bortfaller dersom kjøper i løpet av de to siste år ikke har kjøpt råfisk mv. i første hånd.</article><article class="legalP" id="kapittel-1-ledd-8">Ved bortfall av retten til å stå registrert som kjøper som ikke er midlertidig, kan ny søknad om registrering tidligst fremmes tre måneder etter endelig vedtak om bortfall av retten til å stå registrert som kjøper.</article> <article class="defaultP" margin-top="true">§ 10 skal lyde:</article><article class="legalP" id="kapittel-1-ledd-9">Fiskeridirektoratet Region Nordland fatter vedtak om kjøperregistrering mv. Fiskeridirektoratet er klageinstans.</article><article class="legalP" id="kapittel-1-ledd-10">Fiskeridirektoratet fatter vedtak etter § 7 første ledd andre punktum og § 8. Fiskeri- og kystdepartementet er klageinstans.</article></section><section class="section" data-name="kapII" id="kapittel-2" data-lovdata-URL="LTI/forskrift/2005-03-30-283/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft fra det tidspunkt Fiskeridirektoratet bestemmer.</article></section></main></body></html>