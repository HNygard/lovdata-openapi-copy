<!DOCTYPE html><html lang="no"><head><title>Forskrift om regulering av fisket etter reker ved Øst-Grønland i 2006.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-22-1698</dd><dt class="dokid">DokumentID</dt><dd class="dokid">LTI/forskrift/2005-12-22-1698</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 17 s 2873</dd><dt class="dateInForce">I kraft fra</dt><dd class="dateInForce">2006-01-01 – 2006-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§9</li><li>lov/1999-03-26-15/§20</li><li>lov/1999-03-26-15/§21</li><li>forskrift/2000-02-11-99</li></ul></dd><dt class="dateOfPublication">Kunngjort</dt><dd class="dateOfPublication">2006-01-03</dd><dt class="journalNumber">Journalnummer</dt><dd class="journalNumber">2005-1419</dd><dt class="titleShort">Korttittel</dt><dd class="titleShort">Forskrift om rekefisket ved Øst-Grønland</dd><dt class="title">Tittel</dt><dd class="title">Forskrift om regulering av fisket etter reker ved Øst-Grønland i 2006.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridirektøren 22. desember 2005 med hjemmel i lov 3. juni 1983 nr. 40 om saltvannsfiske m.v. § 4, § 5 og § 9 og lov 26. mars 1999 nr. 15 om retten til å delta i fiske og fangst (deltakerloven) § 20 og § 21, jf. delegeringsvedtak 11. februar 2000 nr. 99.</dd><dt class="refid">RefID</dt><dd class="refid">forskrift/2005-12-22-1698</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter reker ved Øst-Grønland i 2006.<ul class="tocSubUl"><li>§ 1. Generelt forbud</li><li>§ 2. Totalkvote</li><li>§ 3. Vilkår for deltakelse</li><li>§ 4. Utskiftning</li><li>§ 5. Midlertidig tillatelse til å benytte annet fartøy (leiefartøy)</li><li>§ 6. Maksimalkvoter</li><li>§ 7. Rapporteringsplikt</li><li>§ 8. Stopp i fisket</li><li>§ 9. Straff</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-22-1698" id="dokument"><h1>Forskrift om regulering av fisket etter reker ved Øst-Grønland i 2006.</h1><article class="legalArticle" data-lovdata-URL="LTI/forskrift/2005-12-22-1698/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Generelt forbud</span></h2><article class="legalP" id="paragraf-1-ledd-1">Det er forbudt for norske fartøy å fiske og lande reker i Grønlands fiskerisone i 2006.</article></article><article class="legalArticle" data-lovdata-URL="LTI/forskrift/2005-12-22-1698/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Totalkvote</span></h2><article class="legalP" id="paragraf-2-ledd-1">Uten hinder av forbudet i § 1 kan fartøy som fyller vilkårene i § 3, fiske inntil 2.750 tonn reker i Grønlands fiskerisoner i ICES-områdene XIV og Va.</article></article><article class="legalArticle" data-lovdata-URL="LTI/forskrift/2005-12-22-1698/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for deltakelse</span></h2><article class="legalP" id="paragraf-3-ledd-1">For å kunne delta i fisket må følgende vilkår være oppfylt:<ul class="defaultList"><li data-li-identifier="1)" data-name="1)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">fartøyet må ha deltatt i rekefisket ved Grønland i minst ett av de fem siste år, og</article></article></li><li data-li-identifier="2)" data-name="2)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">fartøyet må være skriftlig påmeldt til Fiskeridirektoratet.</article></article></li></ul></article></article><article class="legalArticle" data-lovdata-URL="LTI/forskrift/2005-12-22-1698/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utskiftning</span></h2><article class="legalP" id="paragraf-4-ledd-1">Fartøy som ikke fyller vilkårene for deltakelse etter § 3 nr. 1, kan likevel delta når dette er et erstatningsfartøy for konsesjonshaver som tidligere hadde et fartøy som ville fylt vilkåret etter § 3 nr. 1.</article></article><article class="legalArticle" data-lovdata-URL="LTI/forskrift/2005-12-22-1698/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Midlertidig tillatelse til å benytte annet fartøy (leiefartøy)</span></h2><article class="legalP" id="paragraf-5-ledd-1">Fiskeridirektoratets regionkontor kan ved forlis og havari som medfører vesentlig driftsavbrudd, tillate bruk av leiefartøy. Fiskeridirektoratets regionkontor kan fastsette nærmere vilkår for slik tillatelse, herunder at høvedsmann samt hele eller deler av mannskapet skal delta i fisket med leiefartøyet. Det må nyttes leiefartøy fra samme fartøygruppe.</article><article class="legalP" id="paragraf-5-ledd-2">Fiskeridirektoratet er klageinstans.</article></article><article class="legalArticle" data-lovdata-URL="LTI/forskrift/2005-12-22-1698/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Maksimalkvoter</span></h2><article class="legalP" id="paragraf-6-ledd-1">Fartøy som fyller vilkårene for å delta, jf. § 3, kan fiske følgende maksimalkvoter: <table><tbody><tr><td data-text-align="left" data-vertical-align="top">Fartøy med kvotefaktor 1,000</td><td data-text-align="right" data-vertical-align="top">145 tonn</td></tr><tr><td data-text-align="left" data-vertical-align="top">Fartøy med kvotefaktor 1,152</td><td data-text-align="right" data-vertical-align="top">167 tonn</td></tr><tr><td data-text-align="left" data-vertical-align="top">Fartøy med kvotefaktor 1,249</td><td data-text-align="right" data-vertical-align="top">181 tonn</td></tr><tr><td data-text-align="left" data-vertical-align="top">Fartøy med kvotefaktor 1,321</td><td data-text-align="right" data-vertical-align="top">191 tonn</td></tr><tr><td data-text-align="left" data-vertical-align="top">Fartøy med kvotefaktor 1,509</td><td data-text-align="right" data-vertical-align="top">218 tonn</td></tr><tr><td data-text-align="left" data-vertical-align="top">Fartøy med kvotefaktor 1,640</td><td data-text-align="right" data-vertical-align="top">237 tonn</td></tr><tr><td data-text-align="left" data-vertical-align="top">Fartøy med kvotefaktor 1,699</td><td data-text-align="right" data-vertical-align="top">246 tonn</td></tr><tr><td data-text-align="left" data-vertical-align="top">Fartøy med kvotefaktor 1,868</td><td data-text-align="right" data-vertical-align="top">270 tonn</td></tr><tr><td data-text-align="left" data-vertical-align="top">Fartøy med kvotefaktor 2,050</td><td data-text-align="right" data-vertical-align="top">297 tonn</td></tr><tr><td data-text-align="left" data-vertical-align="top">Fartøy med kvotefaktor 2,402</td><td data-text-align="right" data-vertical-align="top">348 tonn</td></tr><tr><td data-text-align="left" data-vertical-align="top">Fartøy med kvotefaktor 2,616</td><td data-text-align="right" data-vertical-align="top">379 tonn</td></tr></tbody></table></article><article class="legalP" id="paragraf-6-ledd-2">Fiskeridirektoratet fastsetter faktoren for det enkelte fartøy.</article><article class="legalP" id="paragraf-6-ledd-3">Fiskeridirektoratet kan endre eller oppheve maksimalkvotene dersom utviklingen i fisket gjør det nødvendig.</article></article><article class="legalArticle" data-lovdata-URL="LTI/forskrift/2005-12-22-1698/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Rapporteringsplikt</span></h2><article class="legalP" id="paragraf-7-ledd-1">Det skal sendes kopi til Fiskeridirektoratet av følgende av de meldinger som fartøyene etter grønlandske bestemmelser er pålagt å sende grønlandske myndigheter:<ul class="defaultList"><li data-li-identifier="1)" data-name="1)"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">aktivmelding,</article></article></li><li data-li-identifier="2)" data-name="2)"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">melding om fangst pr. uke,</article></article></li><li data-li-identifier="3)" data-name="3)"><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">passivmelding.</article></article></li></ul></article></article><article class="legalArticle" data-lovdata-URL="LTI/forskrift/2005-12-22-1698/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Stopp i fisket</span></h2><article class="legalP" id="paragraf-8-ledd-1">Fisket vil bli stoppet når totalkvoten er beregnet oppfisket.</article><article class="legalP" id="paragraf-8-ledd-2">Fisket vil bli stoppet selv om det enkelte fartøy ikke har fisket sin maksimalkvote.</article></article><article class="legalArticle" data-lovdata-URL="LTI/forskrift/2005-12-22-1698/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Straff</span></h2><article class="legalP" id="paragraf-9-ledd-1">Den som forsettlig eller uaktsomt overtrer bestemmelser gitt i eller i medhold av denne forskrift straffes i henhold til lov 3. juni 1983 nr. 40 om saltvannsfiske m.v. § 53 og lov 26. mars 1999 nr. 15 om retten til å delta i fiske og fangst § 29. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2005-12-22-1698/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Denne forskrift trer i kraft 1. januar 2006 og gjelder til og med 31. desember 2006.</article></article></main></body></html>