<!DOCTYPE html><html lang="no"><head><title>Forskrift om regulering av fisket etter makrell i 2006.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-19-1589</dd><dt class="dokid">DokumentID</dt><dd class="dokid">LTI/forskrift/2005-12-19-1589</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 16 s 2520</dd><dt class="dateInForce">I kraft fra</dt><dd class="dateInForce">2006-01-01 – 2006-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§4a</li><li>lov/1983-06-03-40/§5</li><li>lov/1983-06-03-40/§9</li><li>lov/1983-06-03-40/§11</li><li>lov/1983-06-03-40/§25</li><li>lov/1999-03-26-15/§21</li><li>forskrift/2000-02-11-99</li></ul></dd><dt class="dateOfPublication">Kunngjort</dt><dd class="dateOfPublication">2005-12-23</dd><dt class="journalNumber">Journalnummer</dt><dd class="journalNumber">2005-1272</dd><dt class="titleShort">Korttittel</dt><dd class="titleShort">Forskrift om makrellfisket, 2006</dd><dt class="title">Tittel</dt><dd class="title">Forskrift om regulering av fisket etter makrell i 2006.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeri- og kystdepartementet 19. desember 2005 med hjemmel i lov 3. juni 1983 nr. 40 om saltvannsfiske m.v. § 4, § 4a, § 5, § 9, § 11 og § 25 og lov 26. mars 1999 nr. 15 om retten til å delta i fiske og fangst (deltakerloven) § 21, jf. delegeringsvedtak 11. februar 2000 nr. 99.</dd><dt class="refid">RefID</dt><dd class="refid">forskrift/2005-12-19-1589</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter makrell i 2006.<ul class="tocSubUl"><li>Kapittel I. Fiskeforbud og kvoter<ul class="tocSubUl"><li>§ 1. Generelt forbud</li><li>§ 2. Totalkvote</li><li>§ 3. Gruppekvoter for ringnotfartøy</li><li>§ 4. Gruppekvote for trålfartøy</li><li>§ 5. Gruppekvoter for fartøy i kystfartøygruppen</li><li>§ 6. Definisjoner</li></ul></li><li>Kapittel 2. Fiske i ringnotgruppen<ul class="tocSubUl"><li>§ 7. Vilkår for deltakelse</li><li>§ 8. Fartøykvoter</li><li>§ 9. Periodekvoter før 14. august</li><li>§ 10. Utskiftning og salg</li></ul></li><li>Kapittel 3. Fiske i trålgruppen<ul class="tocSubUl"><li>§ 11. Fartøykvote</li><li>§ 12. Partråling</li></ul></li><li>Kapittel 4. Fiske i kystfartøygruppen<ul class="tocSubUl"><li>§ 13. Periodekvoter før 14. august</li><li>§ 14. Kvote fra og med 14. august for fartøy som fisker med not</li><li>§ 15. Kvote fra og med 14. august for fartøy som fisker med garn og snøre</li><li>§ 16. Kvote fra og med 14. august for fartøy som deltar i gruppe II</li><li>§ 17. Kvote fra 14. august for ikke-manntallsførte fiskere som fisker makrell med landnot</li><li>§ 18. Refordeling</li><li>§ 19. Redskapsfleksibilitet</li><li>§ 20. Beregning av kvote ved utskifting og ombygging</li></ul></li><li>Kapittel 5. Fellesbestemmelser<ul class="tocSubUl"><li>§ 21. Kvoteutnyttelse</li><li>§ 22. Særskilt turkvoteregulering</li><li>§ 23. Overføring av fangst</li><li>§ 24. Midlertidig tillatelse til å benytte annet fartøy (leiefartøy)</li><li>§ 25. Bifangst</li><li>§ 26. Avkortning av kvote ved dumping eller neddreping</li><li>§ 27. Bemyndigelse</li></ul></li><li>Kapittel 8. Straff og ikrafttredelse<ul class="tocSubUl"><li>§ 28. Straff</li><li>§ 29. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-19-1589" id="dokument"><h1>Forskrift om regulering av fisket etter makrell i 2006.</h1><section class="section" data-name="kapI" id="kapittel-1" data-lovdata-URL="LTI/forskrift/2005-12-19-1589/KAPITTEL_1"><h2>Kapittel I. Fiskeforbud og kvoter</h2><article class="legalArticle" data-lovdata-URL="LTI/forskrift/2005-12-19-1589/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Generelt forbud</span></h3><article class="legalP" id="kapittel-1-paragraf-1-ledd-1">Det er forbudt for norske fartøy å fiske og lande makrell.</article></article><article class="legalArticle" data-lovdata-URL="LTI/forskrift/2005-12-19-1589/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Totalkvote</span></h3><article class="legalP" id="kapittel-1-paragraf-2-ledd-1">Uten hinder av forbudet i § 1 kan norske fartøy som har adgang til å delta i fisket etter makrell, fiske og lande totalt 115.768 tonn makrell i Norges indre farvann, sjøterritorium, økonomiske sone, i EU-sonen og i internasjonalt farvann. Av dette kvantum avsettes 750 tonn til agn.</article><article class="legalP" id="kapittel-1-paragraf-2-ledd-2">Totalkvoten i første ledd kan fiskes innen de deler av Norges indre farvann, sjøterritorium, økonomiske sone som befinner seg i ICES statistikkområde IVa og i internasjonalt farvann med fradrag av det som kan fiskes i medhold av tredje og fjerde ledd.</article><article class="legalP" id="kapittel-1-paragraf-2-ledd-3">Av totalkvoten kan inntil 76.865 tonn fiskes i Norges indre farvann, sjøterritorium og økonomiske sone nord for 62° N, og inntil 3.000 tonn kan fiskes i statistikkområde IIIa.</article><article class="legalP" id="kapittel-1-paragraf-2-ledd-4">Av totalkvoten kan inntil 38.903 tonn fiskes i EU-sonen i statistikkområde IVa, hvorav inntil 9.000 tonn kan fiskes i EU-sonen i statistikkområdene VIa, VIId, VIIe, VIIf og VIIh.</article></article><article class="legalArticle" data-lovdata-URL="LTI/forskrift/2005-12-19-1589/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Gruppekvoter for ringnotfartøy</span></h3><article class="legalP" id="kapittel-1-paragraf-3-ledd-1">Fartøy med ringnottillatelse kan fiske og lande inntil 79.257 tonn makrell.</article><article class="legalP" id="kapittel-1-paragraf-3-ledd-2">Ringnotfartøy med hjemmelslengde mellom 21,35 meter og 27,50 meter (SUK) kan fiske og lande inntil 7.080 tonn makrell.</article></article><article class="legalArticle" data-lovdata-URL="LTI/forskrift/2005-12-19-1589/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Gruppekvote for trålfartøy</span></h3><article class="legalP" id="kapittel-1-paragraf-4-ledd-1">Fartøy med makrelltråltillatelse kan fra og med 1. oktober fiske og lande inntil 3.681 tonn makrell til konsum i ICES statistikkområde IVa og i Norges indre farvann, sjøterritorium og økonomiske sone nord for 62° N.</article></article><article class="legalArticle" data-lovdata-URL="LTI/forskrift/2005-12-19-1589/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Gruppekvoter for fartøy i kystfartøygruppen</span></h3><article class="legalP" id="kapittel-1-paragraf-5-ledd-1">Fartøy i kystfartøygruppen kan fiske og lande totalt 25.000 tonn makrell.</article><article class="legalP" id="kapittel-1-paragraf-5-ledd-2">Av dette kvantum kan:<ul class="defaultList"><li data-li-identifier="1)" data-name="1)"><article class="listArticle" id="kapittel-1-paragraf-5-ledd-2-punkt-1"><article class="legalP" id="kapittel-1-paragraf-5-ledd-2-punkt-1-ledd-1">Gruppen fartøy med hjemmelslengde på 13 meter og over som har adgang til å delta i fiske med not, fiske og lande inntil 12.262 tonn.</article></article></li><li data-li-identifier="2)" data-name="2)"><article class="listArticle" id="kapittel-1-paragraf-5-ledd-2-punkt-2"><article class="legalP" id="kapittel-1-paragraf-5-ledd-2-punkt-2-ledd-1">Gruppen fartøy med hjemmelslengde under 13 meter som har adgang til å fiske med not kan fiske og lande inntil 3.663 tonn.</article></article></li><li data-li-identifier="3)" data-name="3)"><article class="listArticle" id="kapittel-1-paragraf-5-ledd-2-punkt-3"><article class="legalP" id="kapittel-1-paragraf-5-ledd-2-punkt-3-ledd-1">Gruppen fartøy med adgang til å delta i fiske med garn/snøre, fiske og lande inntil 8.575 tonn.</article></article></li><li data-li-identifier="4)" data-name="4)"><article class="listArticle" id="kapittel-1-paragraf-5-ledd-2-punkt-4"><article class="legalP" id="kapittel-1-paragraf-5-ledd-2-punkt-4-ledd-1">Gruppe II kan fiske og lande inntil 400 tonn.</article></article></li><li data-li-identifier="5)" data-name="5)"><article class="listArticle" id="kapittel-1-paragraf-5-ledd-2-punkt-5"><article class="legalP" id="kapittel-1-paragraf-5-ledd-2-punkt-5-ledd-1">Gruppen ikke-manntallsførte fiskere som fisker med landnot kan fiske og lande inntil 100 tonn.</article></article></li></ul></article></article><article class="legalArticle" data-lovdata-URL="LTI/forskrift/2005-12-19-1589/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-6-ledd-1">Med «fiske og lande» forstås i denne forskrift at vedkommende fartøy som har adgang til å delta, tar utseiling til feltet, fisker med eget redskap og fører selv fangsten til fiskemottaket. Landing omfatter både lossing og utstedelse av pliktig landingsseddel og sluttseddel.</article><article class="legalP" id="kapittel-1-paragraf-6-ledd-2">For fartøy som ikke selv kan føre fangst, for fartøy som må låssette eller som deltar i et eventuelt låssettingsfiske, skjer landing ved opptak fra lås/pose i sjøen til førings-/kjøperfartøy. Ved opptak veies kvantumet, og førings-/kjøperfartøy og fisker utsteder pliktig landings- eller sluttseddel.</article><article class="legalP" id="kapittel-1-paragraf-6-ledd-3">Med «lastekapasitet» forstås i denne forskrift fartøyets samlede lastekapasitet regnet ut fra de rom og tanker som kan nyttes til føring av løsført fangst. Fryserom som også kan nyttes til løsført råstoff regnes med i fartøyets lastekapasitet for løsført fangst. 10 hl svarer til 1 m3 lasteromsvolum etter denne forskrift.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2005-12-19-1589/KAPITTEL_2"><h2>Kapittel 2. Fiske i ringnotgruppen</h2><article class="legalArticle" data-lovdata-URL="LTI/forskrift/2005-12-19-1589/§7" data-name="§7" id="kapittel-2-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Vilkår for deltakelse</span></h3><article class="legalP" id="kapittel-2-paragraf-1-ledd-1">Følgende fartøy kan delta i fisket:<ul class="defaultList"><li data-li-identifier="1)" data-name="1)"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">Fartøy med ringnottillatelse.</article></article></li><li data-li-identifier="2)" data-name="2)"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">Ringnotfartøy med hjemmelslengde mellom 21,35 og 27,50 meter og med lastekapasitet på 1.500 hl eller mindre som hadde adgang til å delta i SUK-gruppens fiske etter sild sør for 62° N og makrell i ringnotgruppen i 2005.</article></article></li></ul></article></article><article class="legalArticle" data-lovdata-URL="LTI/forskrift/2005-12-19-1589/§8" data-name="§8" id="kapittel-2-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Fartøykvoter</span></h3><article class="legalP" id="kapittel-2-paragraf-2-ledd-1">Fartøy i ringnotgruppen tildeles fartøykvoter på grunnlag av følgende basiskvoter: <table><tbody><tr><td data-text-align="left" data-vertical-align="top">1.500 hl +</td><td data-text-align="left" data-vertical-align="top">40% av konsesjonskapasiteten fra</td><td data-text-align="right" data-vertical-align="top">0 – 4.000 hl</td></tr><tr><td data-text-align="left" data-vertical-align="top" /><td data-text-align="left" data-vertical-align="top">30% av konsesjonskapasiteten fra</td><td data-text-align="right" data-vertical-align="top">4.000 – 6.000 hl</td></tr><tr><td data-text-align="left" data-vertical-align="top" /><td data-text-align="left" data-vertical-align="top">20% av konsesjonskapasiteten fra</td><td data-text-align="right" data-vertical-align="top">6.000 – 10.000 hl</td></tr><tr><td data-text-align="left" data-vertical-align="top" /><td data-text-align="left" data-vertical-align="top">10% av konsesjonskapasiteten</td><td data-text-align="right" data-vertical-align="top">over 10.000 hl</td></tr></tbody></table></article><article class="legalP" id="kapittel-2-paragraf-2-ledd-2">Basiskvoten blir omregnet til tonn ved at 1 hektoliter = 0,1 tonn (100 kilo).</article><article class="legalP" id="kapittel-2-paragraf-2-ledd-3">Kvotene til det enkelte fartøy fremkommer ved å multiplisere basiskvoten for fartøyet med den faktoren en får ved å dividere de respektive gruppekvotene med summen av basiskvotene. Fiskeridirektoratet fastsetter faktoren og kan endre denne.</article><article class="legalP" id="kapittel-2-paragraf-2-ledd-4">Ringnotfartøy med hjemmelslengde mellom 21,35 og 27,50 meter (SUK-fartøy) bruker faktisk lasteromskapasitet, maksimalt 1.500 hl, som grunnlag for utregning av fartøykvotene.</article></article><article class="legalArticle" data-lovdata-URL="LTI/forskrift/2005-12-19-1589/§9" data-name="§9" id="kapittel-2-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Periodekvoter før 14. august</span></h3><article class="legalP" id="kapittel-2-paragraf-3-ledd-1">I perioden fra og med 1. januar til og med 13. august kan det enkelte fartøy med ringnottillatelse fiske inntil 350 tonn makrell i Norges indre farvann, sjøterritorium og økonomiske sone nord for 62° N og i den del av ICES statistikkområde IVa som ligger innenfor Norges indre farvann, sjøterritorium og økonomiske sone.</article><article class="legalP" id="kapittel-2-paragraf-3-ledd-2">Ringnotfartøy med hjemmelslengde mellom 21,35 og 27,50 meter største lengde (SUK) kan i det tidsrommet og i det området som er nevnt i første ledd, fiske maksimalt inntil 250 tonn.</article><article class="legalP" id="kapittel-2-paragraf-3-ledd-3">Det enkelte fartøys fangst etter denne paragrafen går til fradrag på den kvoten fartøyet totalt tildeles for reguleringsåret.</article><article class="legalP" id="kapittel-2-paragraf-3-ledd-4">Fiskeridirektoratet kan fastsette totalkvote for fisket etter denne paragraf.</article></article><article class="legalArticle" data-lovdata-URL="LTI/forskrift/2005-12-19-1589/§10" data-name="§10" id="kapittel-2-paragraf-4"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Utskiftning og salg</span></h3><article class="legalP" id="kapittel-2-paragraf-4-ledd-1">Eier av fartøy som fyller vilkårene for å delta i SUK-gruppen, kan ved utskiftning av fartøyet etter søknad gis adgang til deltakelse i fisket med erstatningsfartøy. Slik tillatelse medfører at adgangen til å delta med utskiftningsfartøyet bortfaller.</article><article class="legalP" id="kapittel-2-paragraf-4-ledd-2">Ved salg av fartøy som fyller vilkårene for å delta i SUK-gruppen, kan ny eier gis adgang til å delta. Adgang til å delta for ny eier medfører at selgers adgang bortfaller.</article><article class="legalP" id="kapittel-2-paragraf-4-ledd-3">Søknad om å delta i fisket etter denne paragraf sendes Fiskeridirektoratets regionkontor.</article><article class="legalP" id="kapittel-2-paragraf-4-ledd-4">Fiskeridirektoratet er klageinstans.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2005-12-19-1589/KAPITTEL_3"><h2>Kapittel 3. Fiske i trålgruppen</h2><article class="legalArticle" data-lovdata-URL="LTI/forskrift/2005-12-19-1589/§11" data-name="§11" id="kapittel-3-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Fartøykvote</span></h3><article class="legalP" id="kapittel-3-paragraf-1-ledd-1">Fartøy med tillatelse til å fiske med trål, tildeles fartøykvoter etter 1. oktober på grunnlag av følgende basiskvoter: <table><tbody><tr><td data-text-align="left" data-vertical-align="top">50 tonn +</td><td data-text-align="left" data-vertical-align="top">50% av bruttotonnasje fra</td><td data-text-align="right" data-vertical-align="top">0 – 100</td></tr><tr><td data-text-align="left" data-vertical-align="top" /><td data-text-align="left" data-vertical-align="top">40% av bruttotonnasje fra</td><td data-text-align="right" data-vertical-align="top">101 – 200</td></tr><tr><td data-text-align="left" data-vertical-align="top" /><td data-text-align="left" data-vertical-align="top">30% av bruttotonnasje fra</td><td data-text-align="right" data-vertical-align="top">201 – 300</td></tr><tr><td data-text-align="left" data-vertical-align="top" /><td data-text-align="left" data-vertical-align="top">20% av bruttotonnasje fra</td><td data-text-align="right" data-vertical-align="top">301 – 400</td></tr><tr><td data-text-align="left" data-vertical-align="top" /><td data-text-align="left" data-vertical-align="top">10% av bruttotonnasje fra</td><td data-text-align="right" data-vertical-align="top">401 – 600</td></tr></tbody></table></article><article class="legalP" id="kapittel-3-paragraf-1-ledd-2">Kvotene til det enkelte fartøyet fremkommer ved å multiplisere basiskvoten for fartøyet med den faktoren en får ved å dividere de respektive gruppekvotene med summen av basiskvotene. Fiskeridirektoratet fastsetter faktoren og kan endre denne.</article><article class="legalP" id="kapittel-3-paragraf-1-ledd-3">Ved beregning av fartøyets basiskvote gjelder tonnasje i henhold til Skipskontrollens målebrev/identitetsbevis utstedt senest 31. desember 2001, eventuelt fartøyets tonnasje i henhold til Skipskontrollens målebrev/identitetsbevis etter foretatt utskifting eller ombygging i overensstemmelse med utskifting/ombyggingstillatelse gitt senest samme dato. Ved eierskifte nyttes bruttotonnasje pr. nevnte tidspunkt for det fartøy reder hadde konsesjon på ved årets begynnelse eller tidligere.</article><article class="legalP" id="kapittel-3-paragraf-1-ledd-4">Fartøy med makrelltråltillatelse som deltar som ringnotfartøy eller som kystfartøy, kan ikke delta i trålgruppens fiske etter makrell.</article></article><article class="legalArticle" data-lovdata-URL="LTI/forskrift/2005-12-19-1589/§12" data-name="§12" id="kapittel-3-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Partråling</span></h3><article class="legalP" id="kapittel-3-paragraf-2-ledd-1">Uten hinder av forbudet i § 21 kan to fartøy som partråler på følgende vilkår fordele kvantumet på de samme to fartøyene ved landing, uavhengig av hvilket av de to fartøy som fører fangsten:<ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">Fartøyene må være skriftlig påmeldt som partrållag til Norges Sildesalgslag før fisket tar til.</article></article></li><li data-li-identifier="2." data-name="2."><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">Fartøyene i partrållag må fiske med samme redskap og dra med inntil 2 wirer i hver sin vinge i trålredskapet. Det er ikke tillatt å nytte tråldører under partråling.</article></article></li><li data-li-identifier="3." data-name="3."><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">Fangst som tas i forbindelse med partråling skal deles med minimum 20% av fangsten per landing til det ene fartøyet.</article></article></li><li data-li-identifier="4." data-name="4."><article class="listArticle" id="kapittel-3-paragraf-2-ledd-1-punkt-4"><article class="legalP" id="kapittel-3-paragraf-2-ledd-1-punkt-4-ledd-1">Ved innmelding av fangst til Norges Sildesalgslag og ved landing skal det gis oppgave over at fangsten er tatt som partrållag.</article></article></li><li data-li-identifier="5." data-name="5."><article class="listArticle" id="kapittel-3-paragraf-2-ledd-1-punkt-5"><article class="legalP" id="kapittel-3-paragraf-2-ledd-1-punkt-5-ledd-1">Et fartøy kan ikke dele fangst med mer enn ett annet fartøy i løpet av 2006. Et fartøy kan likevel dele fangst med nytt fartøy dersom tidligere fartøy i parttrållaget er utgått av merkeregisteret som følge av en strukturordning.</article></article></li></ul></article><article class="legalP" id="kapittel-3-paragraf-2-ledd-2">Fiskeridirektoratets regionkontor kan kreve at fartøy som meldes som partrållag fremstilles for godkjenning. Fiskeridirektoratet er klageinstans.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2005-12-19-1589/KAPITTEL_4"><h2>Kapittel 4. Fiske i kystfartøygruppen</h2><article class="legalArticle" data-lovdata-URL="LTI/forskrift/2005-12-19-1589/§13" data-name="§13" id="kapittel-4-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Periodekvoter før 14. august</span></h3><article class="legalP" id="kapittel-4-paragraf-1-ledd-1">Fartøy med hjemmelslengde under 21,35 meter som har adgang til å delta i fisket med garn og snøre kan før 14. august fiske og lande inntil 15 tonn makrell.</article><article class="legalP" id="kapittel-4-paragraf-1-ledd-2">Fartøy med hjemmelslengde under 13 meter som har adgang til å delta i fisket med not kan fra og med 1. januar fiske innenfor fartøyets maksimalkvote jf. § 13.</article><article class="legalP" id="kapittel-4-paragraf-1-ledd-3">Fartøy med hjemmelslengde fra 13 – 21,35 meter som har adgang til å delta i fisket med not kan før 14. august fiske og lande inntil 63,82 tonn.</article><article class="legalP" id="kapittel-4-paragraf-1-ledd-4">Fangst tatt før 14. august går til fradrag i fartøyets samlede maksimal- eller fartøykvote innenfor reguleringsåret.</article><article class="legalP" id="kapittel-4-paragraf-1-ledd-5">Fartøy som deltar i gruppe II og ikke-manntallsførte fiskere som fisker med landnot kan ikke delta i fisket før 14. august.</article></article><article class="legalArticle" data-lovdata-URL="LTI/forskrift/2005-12-19-1589/§14" data-name="§14" id="kapittel-4-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Kvote fra og med 14. august for fartøy som fisker med not</span></h3><article class="legalP" id="kapittel-4-paragraf-2-ledd-1">Fra og med 14. august kan fartøy som har adgang til å delta med not fiske og lande følgende kvanta makrell: <table><thead><tr><th data-text-align="left" data-vertical-align="top"><i>Hjemmelslengde</i></th><th data-text-align="left" data-vertical-align="top"><i>Kvotefaktor</i></th><th data-text-align="left" data-vertical-align="top"><i>Maksimalkvote</i></th><th data-text-align="left" data-vertical-align="top"><i>Fartøykvote</i></th><th data-text-align="left" data-vertical-align="top"><i>Garantert kvantum</i></th></tr></thead><tbody><tr><td data-text-align="left" data-vertical-align="top">0 – 9,99</td><td data-text-align="left" data-vertical-align="top">1,00</td><td data-text-align="left" data-vertical-align="top">34,00 tonn</td><td data-text-align="left" data-vertical-align="top">–</td><td data-text-align="left" data-vertical-align="top">5 tonn</td></tr><tr><td data-text-align="left" data-vertical-align="top">10,0 – 12,99</td><td data-text-align="left" data-vertical-align="top">1,26</td><td data-text-align="left" data-vertical-align="top">42,84 tonn</td><td data-text-align="left" data-vertical-align="top">–</td><td data-text-align="left" data-vertical-align="top">–</td></tr><tr><td data-text-align="left" data-vertical-align="top">13,0 – 14,99</td><td data-text-align="left" data-vertical-align="top">4,07</td><td data-text-align="left" data-vertical-align="top">–</td><td data-text-align="left" data-vertical-align="top">63,82 tonn</td><td data-text-align="left" data-vertical-align="top">–</td></tr><tr><td data-text-align="left" data-vertical-align="top">15,0 – 17,99</td><td data-text-align="left" data-vertical-align="top">5,98</td><td data-text-align="left" data-vertical-align="top">–</td><td data-text-align="left" data-vertical-align="top">93,77 tonn</td><td data-text-align="left" data-vertical-align="top">–</td></tr><tr><td data-text-align="left" data-vertical-align="top">18,0 – 21,35</td><td data-text-align="left" data-vertical-align="top">9,66</td><td data-text-align="left" data-vertical-align="top">–</td><td data-text-align="left" data-vertical-align="top">151,47 tonn</td><td data-text-align="left" data-vertical-align="top">–</td></tr></tbody></table></article><article class="legalP" id="kapittel-4-paragraf-2-ledd-2">Kvoteenheten for fartøy med hjemmelslengde under 13 meter er 34,00 tonn.</article><article class="legalP" id="kapittel-4-paragraf-2-ledd-3">Kvoteenheten for fartøy med hjemmelslengde fra 13 – 21,35 meter er 15,68 tonn.</article></article><article class="legalArticle" data-lovdata-URL="LTI/forskrift/2005-12-19-1589/§15" data-name="§15" id="kapittel-4-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Kvote fra og med 14. august for fartøy som fisker med garn og snøre</span></h3><article class="legalP" id="kapittel-4-paragraf-3-ledd-1">Fra og med 14. august kan fartøy som har adgang til å delta med garn/snøre, fiske og lande følgende kvanta makrell: <table><thead><tr><th data-text-align="left" data-vertical-align="top"><i>Hjemmelslengde</i></th><th data-text-align="left" data-vertical-align="top"><i>Kvotefaktor</i></th><th data-text-align="left" data-vertical-align="top"><i>Maksimalkvote</i></th><th data-text-align="left" data-vertical-align="top"><i>Garantert kvantum</i></th></tr></thead><tbody><tr><td data-text-align="left" data-vertical-align="top">0 – 9,99</td><td data-text-align="left" data-vertical-align="top">1,00</td><td data-text-align="left" data-vertical-align="top">27,00 tonn</td><td data-text-align="left" data-vertical-align="top">5 tonn</td></tr><tr><td data-text-align="left" data-vertical-align="top">10,0 – 14,99</td><td data-text-align="left" data-vertical-align="top">1,75</td><td data-text-align="left" data-vertical-align="top">47,25 tonn</td><td data-text-align="left" data-vertical-align="top">–</td></tr><tr><td data-text-align="left" data-vertical-align="top">15,0 – 21,35</td><td data-text-align="left" data-vertical-align="top">2,13</td><td data-text-align="left" data-vertical-align="top">57,51 tonn</td><td data-text-align="left" data-vertical-align="top">–</td></tr></tbody></table></article><article class="legalP" id="kapittel-4-paragraf-3-ledd-2">Kvoteenheten for fartøy med hjemmelslengde under 21,35 meter er 27,00 tonn.</article></article><article class="legalArticle" data-lovdata-URL="LTI/forskrift/2005-12-19-1589/§16" data-name="§16" id="kapittel-4-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Kvote fra og med 14. august for fartøy som deltar i gruppe II</span></h3><article class="legalP" id="kapittel-4-paragraf-4-ledd-1">Fra og med 14. august kan fartøy med adgang til å delta i gruppe II fiske og lande inntil 5 tonn makrell.</article></article><article class="legalArticle" data-lovdata-URL="LTI/forskrift/2005-12-19-1589/§17" data-name="§17" id="kapittel-4-paragraf-5"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Kvote fra 14. august for ikke-manntallsførte fiskere som fisker makrell med landnot</span></h3><article class="legalP" id="kapittel-4-paragraf-5-ledd-1">Fra og med 14. august kan ikke-manntallsførte fiskere som fisker makrell med landnot fiske og lande inntil 20 tonn makrell. Garantert kvantum er 5 tonn.</article><article class="legalP" id="kapittel-4-paragraf-5-ledd-2">Uten hinder av en eventuell stopp i fisket jf § 27, kan fiskere i denne gruppe fiske og lande inntil 5 tonn makrell.</article></article><article class="legalArticle" data-lovdata-URL="LTI/forskrift/2005-12-19-1589/§18" data-name="§18" id="kapittel-4-paragraf-6"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Refordeling</span></h3><article class="legalP" id="kapittel-4-paragraf-6-ledd-1">Fiskeridirektoratet kan tidligst endre og oppheve maksimal- og fartøykvotene 19. september med mindre særlige forhold tilsier en tidligere dato.</article></article><article class="legalArticle" data-lovdata-URL="LTI/forskrift/2005-12-19-1589/§19" data-name="§19" id="kapittel-4-paragraf-7"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Redskapsfleksibilitet</span></h3><article class="legalP" id="kapittel-4-paragraf-7-ledd-1">Fartøy med adgang til å delta i fisket etter makrell med not kan også fiske notkvoten med garn eller snøre.</article></article><article class="legalArticle" data-lovdata-URL="LTI/forskrift/2005-12-19-1589/§20" data-name="§20" id="kapittel-4-paragraf-8"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Beregning av kvote ved utskifting og ombygging</span></h3><article class="legalP" id="kapittel-4-paragraf-8-ledd-1">Fartøy under 13 meter største lengde som ved utskifting eller ombygging får endret sin faktiske lengde, får sin kvote beregnet etter lengde ført i merkeregisteret senest 31. desember 2001, eller godkjent målebrev datert senest samme dato.</article><article class="legalP" id="kapittel-4-paragraf-8-ledd-2">Fartøy fra og med 13 meter største lengde til og med 27,50 meter største lengde får endret sin faktiske lengde, får sin kvote beregnet etter lengde ført i merkeregisteret senest 9. juli 1998, eller godkjent målebrev datert senest samme dato.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2005-12-19-1589/KAPITTEL_5"><h2>Kapittel 5. Fellesbestemmelser</h2><article class="legalArticle" data-lovdata-URL="LTI/forskrift/2005-12-19-1589/§21" data-name="§21" id="kapittel-5-paragraf-1"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Kvoteutnyttelse</span></h3><article class="legalP" id="kapittel-5-paragraf-1-ledd-1">Hvert fartøy kan bare fiske og lande en kvote. Uten hinder av dette kan hvert fartøy fiske og lande kvote utvekslet eller tildelt i medhold av bestemmelser om enhetskvoter, rederikvoter eller andre spesielle kvoteordninger.</article><article class="legalP" id="kapittel-5-paragraf-1-ledd-2">Ved salg og utskifting av fartøy innenfor reguleringsåret skal kvoten beregnes etter bestemmelsene i tredje til sjette ledd.</article><article class="legalP" id="kapittel-5-paragraf-1-ledd-3">Ved kjøp av fartøy kan ny eier ikke fiske og lande mer enn det som gjenstår av den nye eiers kvote etter fradrag for det som fartøyet totalt har fisket og levert i reguleringsåret. Dette gjelder også når fartøyet erverves til utskiftning av et annet fartøy.</article><article class="legalP" id="kapittel-5-paragraf-1-ledd-4">Ved utskifting av fartøy kan erstatningsfartøyet heller ikke fiske og lande mer enn det som gjenstår av den nye eiers kvote etter fradrag for det som han selv har fisket og landet med annet fartøy i vedkommendes eie i reguleringsåret.</article><article class="legalP" id="kapittel-5-paragraf-1-ledd-5">Når det ved utskifting gjøres fradrag etter tredje ledd eller fjerde ledd, skal det fangstkvantum som er størst av de to alternativene trekkes fra.</article><article class="legalP" id="kapittel-5-paragraf-1-ledd-6">Det kvantum som eier av fartøy i gruppe II har fisket og landet kommer til fradrag på fartøykvoten ved en eventuell deltakelse i gruppe I.</article></article><article class="legalArticle" data-lovdata-URL="LTI/forskrift/2005-12-19-1589/§22" data-name="§22" id="kapittel-5-paragraf-2"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Særskilt turkvoteregulering</span></h3><article class="legalP" id="kapittel-5-paragraf-2-ledd-1">Fartøy i ringnotgruppen med hjemmelslengde mellom 21,35 og 27,50 meter (SUK) og fartøy i kystfartøygruppen er begrenset av en kvote på 150 tonn losset kvantum per tur for fartøy som fører egen fangst.</article><article class="legalP" id="kapittel-5-paragraf-2-ledd-2">Leveringer over 150 tonn losset kvantum per tur vil bli inndratt og belastet fartøyets eventuelt gjenstående kvote.</article></article><article class="legalArticle" data-lovdata-URL="LTI/forskrift/2005-12-19-1589/§23" data-name="§23" id="kapittel-5-paragraf-3"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Overføring av fangst</span></h3><article class="legalP" id="kapittel-5-paragraf-3-ledd-1">Det kvantumet som kan fiskes med det enkelte fartøy kan ikke overføres til annet fartøy. Det er også forbudt å motta og å lande fangst som er fisket av et annet fartøy.</article><article class="legalP" id="kapittel-5-paragraf-3-ledd-2">Det er likevel tillatt å overføre fangst på feltet mellom notfartøy for å unngå neddreping, Et vilkår for slik overføring er at fartøyene er utrustet og bemannet for fiske. Dette gjelder ikke for fartøy i gruppe II.</article></article><article class="legalArticle" data-lovdata-URL="LTI/forskrift/2005-12-19-1589/§24" data-name="§24" id="kapittel-5-paragraf-4"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Midlertidig tillatelse til å benytte annet fartøy (leiefartøy)</span></h3><article class="legalP" id="kapittel-5-paragraf-4-ledd-1">Fiskeridirektoratets regionkontor kan ved forlis og havari som medfører vesentlig driftsavbrudd gi midlertidig tillatelse til å benytte annet fartøy i fisket. Fiskeridirektoratets regionkontor kan fastsette nærmere vilkår for slik tillatelse, herunder at høvedsmannen samt hele eller deler av mannskapet skal delta i fisket med leiefartøyet. Det må benyttes leiefartøy fra samme fartøygruppe.</article><article class="legalP" id="kapittel-5-paragraf-4-ledd-2">Fiskeridirektoratet er klageinstans.</article></article><article class="legalArticle" data-lovdata-URL="LTI/forskrift/2005-12-19-1589/§25" data-name="§25" id="kapittel-5-paragraf-5"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Bifangst</span></h3><article class="legalP" id="kapittel-5-paragraf-5-ledd-1">Makrellfangster kan inneholde bifangst av sild med inntil 10% i vekt av hele fangsten om bord og ved landing.</article><article class="legalP" id="kapittel-5-paragraf-5-ledd-2">Sildefangster kan inneholde bifangst av makrell med inntil 10% i vekt i de enkelte fangster, av hele fangsten om bord og ved landing.</article><article class="legalP" id="kapittel-5-paragraf-5-ledd-3">Hestmakrellfangster kan inneholde bifangst av makrell med inntil 10% i vekt i de enkelte fangster, av hele fangsten om bord og ved landing.</article><article class="legalP" id="kapittel-5-paragraf-5-ledd-4">Hestmakrellfangster kan inneholde bifangst av sild med inntil 10% i vekt av hele fangsten om bord og ved landing.</article></article><article class="legalArticle" data-lovdata-URL="LTI/forskrift/2005-12-19-1589/§26" data-name="§26" id="kapittel-5-paragraf-6"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Avkortning av kvote ved dumping eller neddreping</span></h3><article class="legalP" id="kapittel-5-paragraf-6-ledd-1">Er makrell forsettlig eller uaktsomt dumpet eller på annen måte drept ned, kan Fiskeridirektoratets regionkontor fatte vedtak om en forholdsmessig avkortning av kvoten. Fiskeridirektoratet er klageinstans.</article></article><article class="legalArticle" data-lovdata-URL="LTI/forskrift/2005-12-19-1589/§27" data-name="§27" id="kapittel-5-paragraf-7"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Bemyndigelse</span></h3><article class="legalP" id="kapittel-5-paragraf-7-ledd-1">Fiskeridirektoratet kan stoppe fisket når totalkvotene, gruppekvotene, områdekvotene eller periodekvotene er beregnet oppfisket.</article><article class="legalP" id="kapittel-5-paragraf-7-ledd-2">Fiskeridirektoratet kan endre denne forskriften og fastsette nærmere bestemmelser som er nødvendige for å oppnå en rasjonell og hensiktsmessig utøvelse eller gjennomføring av fisket.</article></article></section><section class="section" data-name="kap8" id="kapittel-6" data-lovdata-URL="LTI/forskrift/2005-12-19-1589/KAPITTEL_6"><h2>Kapittel 8. Straff og ikrafttredelse</h2><article class="legalArticle" data-lovdata-URL="LTI/forskrift/2005-12-19-1589/§28" data-name="§28" id="kapittel-6-paragraf-1"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Straff</span></h3><article class="legalP" id="kapittel-6-paragraf-1-ledd-1">Den som forsettlig eller uaktsomt overtrer bestemmelser gitt i eller i medhold av denne forskriften straffes i henhold til lov 3. juni 1983 nr. 40 om saltvannsfiske m.v. § 53 og lov 26. mars 1999 nr. 15 om retten til å delta i fiske og fangst § 29. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2005-12-19-1589/§29" data-name="§29" id="kapittel-6-paragraf-2"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Ikrafttredelse</span></h3><article class="legalP" id="kapittel-6-paragraf-2-ledd-1">Denne forskrift trer i kraft 1. januar 2006 og gjelder til og med 31. desember 2006.</article></article></section></main></body></html>