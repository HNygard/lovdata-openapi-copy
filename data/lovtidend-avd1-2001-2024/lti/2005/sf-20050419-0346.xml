<!DOCTYPE html><html lang="no"><head><title>Forskrift om endring i forskrift om tilskot til livssynssamfunn.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-04-19-346</dd><dt class="dokid">DokumentID</dt><dd class="dokid">LTI/forskrift/2005-04-19-346</dd><dt class="ministry">Departement</dt><dd class="ministry"><ul><li>Kultur- og kirkedepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 6 s 799</dd><dt class="dateInForce">I kraft fra</dt><dd class="dateInForce">2005-04-19</dd><dt class="changesToDocuments">Endrer</dt><dd class="changesToDocuments"><ul><li>forskrift/1988-12-01-996</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-06-12-64/§4</li><li>lov/1981-06-12-64/§5</li></ul></dd><dt class="dateOfPublication">Kunngjort</dt><dd class="dateOfPublication">2005-04-26</dd><dt class="journalNumber">Journalnummer</dt><dd class="journalNumber">2005-0317</dd><dt class="titleShort">Korttittel</dt><dd class="titleShort">Endr. i forskr. om tilskot til livssynssamfunn</dd><dt class="title">Tittel</dt><dd class="title">Forskrift om endring i forskrift om tilskot til livssynssamfunn.</dd><dt class="miscInformation">Annet om dokumentet</dt><dd class="miscInformation">Fastsett av Kultur- og kyrkjedepartementet 19. april 2005 med heimel i lov 12. juni 1981 nr. 64 om tilskott til livssynssamfunn § 4 og § 5.</dd><dt class="refid">RefID</dt><dd class="refid">forskrift/2005-04-19-346</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilskot til livssynssamfunn.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-04-19-346" id="dokument"><h1>Forskrift om endring i forskrift om tilskot til livssynssamfunn.</h1><section class="section" data-name="kapI" id="kapittel-1" data-lovdata-URL="LTI/forskrift/2005-04-19-346/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. desember 1988 nr. 996 blir det gjort følgjande endringar:</article> <article class="defaultP" margin-top="true">§ 1 første og annet ledd skal lyde:</article><article class="legalP" id="kapittel-1-ledd-2">Livssynssamfunn med meir enn 500 medlemer med rett til tilskot, jf. § 5 i lova, kan krevje årleg tilskot frå statskassa. Tilskotet vert rekna ut frå talet på slike medlemer.</article><article class="legalP" id="kapittel-1-ledd-3">Livssynssamfunn som får tilskot etter første leden kan krevje kommunalt tilskot for dei medlemene med rett til tilskot som bur i kommunen.</article> <article class="defaultP" margin-top="true">§ 2 tredje punktum og nytt fjerde punktum skal lyde:</article><article class="legalP" id="kapittel-1-ledd-4">Innsende rekneskap over bruk av kommunale og statlege tilskotsmidlar skal attesterast av statsautorisert eller registrert revisor. Kultur- og kyrkjedepartementet fastset frist for innsending av rekneskap.</article> <article class="defaultP" margin-top="true">§ 3 skal lyde:</article><article class="legalP" id="kapittel-1-ledd-5">Søknad om statstilskot skal sendast for eitt år om gongen til fylkesmannen.</article><article class="legalP" id="kapittel-1-ledd-6">Alle livssynssamfunn skal sende oversikt over fødselsnummer til alle medlemer livssynssamfunnet søkjer om tilskot for. Oversikta skal vere i samsvar med spesifikasjonar fastsette av Kultur- og kyrkjedepartementet, som også fastset søknadsfrist.</article><article class="legalP" id="kapittel-1-ledd-7">Oversiktene blir jamførte med Det sentrale folkeregisteret og oversikter frå alle trudoms- og livssynssamfunn og Den norske kyrkja.</article><article class="legalP" id="kapittel-1-ledd-8">Livssynssamfunnet skal via fylkesmannen få informasjon om nødvendige korreksjonar. Kultur- og kyrkjedepartementet fastsetter nærare reglar for innhald og form for tilbakemeldinga. Dersom ein person står oppført i fleire trudoms- eller livssynssamfunn, skal fylkesmannen etter nærmare reglar frå Kultur- og kyrkjedepartementet, gjere vedtak om kva for trudoms- og livssynssamfunn som eventuelt har krav på tilskot.</article><article class="legalP" id="kapittel-1-ledd-9">Når den årlege kontrollen er gjennomført, skal Brønnøysundregistra og fylkesmannen fysisk slette alle oversikter som inneheld fødselsnummer, og stadfeste dette skriftleg overfor Kultur- og kyrkjedepartementet.</article> <article class="defaultP" margin-top="true">§ 4 første ledd bokstav d skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-1-ledd-9-punkt-1"><article class="legalP" id="kapittel-1-ledd-9-punkt-1-ledd-1">organisasjonsnummer.</article></article></li></ul></article> <article class="defaultP" margin-top="true">§ 6 skal lyde:</article><article class="legalP" id="kapittel-1-ledd-10">Kultur- og kyrkjedepartementet fastset sats for utrekninga av statstilskot med grunnlag i dei årlege budsjetterte utlegga til Den norske kyrkja. Frå summen vert trekt utlegg som er sams for alle innbyggjarane i riket og som ikkje er utlegg til eigentlege kyrkjelege føremål (medrekna meirutgifter til vedlikehald av freda eller verna kyrkjebygg og andre utlegg til alminnelege kulturføremål). Det netto utlegget som kjem fram vert delt med talet på medlemene i Den norske kyrkja. Dette gir eit utlegg pr. statskyrkjemedlem.</article><article class="legalP" id="kapittel-1-ledd-11">Kultur- og kyrkjedepartementet vil kvart år i rundskriv til fylkesmannen gi melding om den satsen som skal nyttast ved utrekninga av statstilskotet til livssynssamfunn. Samstundes vil ein greie ut om korleis satsen er rekna ut.</article> <article class="defaultP" margin-top="true">§ 8 skal lyde:</article><article class="legalP" id="kapittel-1-ledd-12">Livssynssamfunn som har fått statstilskot, vil av dei kommunane der det er busett medlemer, få utbetalt kommunalt tilskot. Kultur- og kyrkjedepartementet skal sende kvar kommune oversikt over tal på medlemer det skal utbetalast tilskot for i dei ulike livssynssamfunna i den respektive kommunen.</article> <article class="defaultP" margin-top="true">§ 9 første ledd tredje punktum skal lyde:</article><article class="legalP" id="kapittel-1-ledd-13">I utleggsutrekninga vert det ikkje tatt med utlegg som er sams for alle innbyggjarane i kommunen og som ikkje er utlegg til eigentlege kyrkjelege føremål (medrekna m.a. meirutgifter til vedlikehald av freda eller verna kyrkjebygg, andre utlegg til alminnelege kulturføremål, til kyrkjegardar, krematorier og gravkapell, og til sosialt hjelpearbeid).</article></section><section class="section" data-name="kapII" id="kapittel-2" data-lovdata-URL="LTI/forskrift/2005-04-19-346/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringane trer i kraft straks.</article></section></main></body></html>