<!DOCTYPE html><html lang="no"><head><title>Forskrift til rammeplan for faglærerutdanning i formgiving, kunst og håndverk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-13-1453</dd><dt class="dokid">DokumentID</dt><dd class="dokid">LTI/forskrift/2005-12-13-1453</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 15 s 2317</dd><dt class="dateInForce">I kraft fra</dt><dd class="dateInForce">2005-12-13</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-04-03-537</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-2</li></ul></dd><dt class="dateOfPublication">Kunngjort</dt><dd class="dateOfPublication">2005-12-15</dd><dt class="journalNumber">Journalnummer</dt><dd class="journalNumber">2005-1160</dd><dt class="titleShort">Korttittel</dt><dd class="titleShort">Forskrift til rammeplan for lærer, formgiving mv</dd><dt class="title">Tittel</dt><dd class="title">Forskrift til rammeplan for faglærerutdanning i formgiving, kunst og håndverk.</dd><dt class="miscInformation">Annet om dokumentet</dt><dd class="miscInformation">Fastsatt av Utdannings- og forskningsdepartementet 13. desember 2005 med hjemmel i lov 1. april 2005 nr. 15 om universiteter og høyskoler § 3-2 annet ledd.</dd><dt class="refid">RefID</dt><dd class="refid">forskrift/2005-12-13-1453</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift til rammeplan for faglærerutdanning i formgiving, kunst og håndverk.<ul class="tocSubUl"><li>§ 1. Organisering og innhold</li><li>§ 2. Fastsetting av fagplan</li><li>§ 3. Praksisopplæring</li><li>§ 4. Skikkethetsvurdering</li><li>§ 5. Eksamensbestemmelser</li><li>§ 6. Vitnemål</li><li>§ 7. Fritak fra eksamen eller prøve</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-13-1453" id="dokument"><h1>Forskrift til rammeplan for faglærerutdanning i formgiving, kunst og håndverk.</h1><article class="legalArticle" data-lovdata-URL="LTI/forskrift/2005-12-13-1453/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Organisering og innhold</span></h2><article class="legalP" id="paragraf-1-ledd-1">Faglærerutdanning i formgiving, kunst og håndverk er en treårig utdanning (180 studiepoeng). Utdanningen omfatter en obligatorisk del på 120 studiepoeng og en valgbar del på 60 studiepoeng.</article><article class="legalP" id="paragraf-1-ledd-2">Utdanningens obligatoriske del består av <table><tbody><tr><td data-text-align="left" data-vertical-align="top" /><td data-text-align="left" data-vertical-align="top">pedagogikk</td><td data-text-align="left" data-vertical-align="top">30 studiepoeng</td></tr><tr><td data-text-align="left" data-vertical-align="top" /><td data-text-align="left" data-vertical-align="top">grunnstudium formgiving, kunst og håndverk</td><td data-text-align="left" data-vertical-align="top">75 studiepoeng</td></tr><tr><td data-text-align="left" data-vertical-align="top" /><td data-text-align="left" data-vertical-align="top">kunst og formkultur</td><td data-text-align="left" data-vertical-align="top">15 studiepoeng</td></tr><tr><td data-text-align="left" data-vertical-align="top" /><td data-text-align="left" data-vertical-align="top">praksis som integrert del av studieenhetene</td><td data-text-align="left" data-vertical-align="top" /></tr></tbody></table></article><article class="legalP" id="paragraf-1-ledd-3">Utdanningens valgbare del består av <table><tbody><tr><td data-text-align="left" data-vertical-align="top" /><td data-text-align="left" data-vertical-align="top">fordypning innen deler av grunnstudiet</td><td data-text-align="left" data-vertical-align="top">60 studiepoeng</td></tr></tbody></table></article><article class="legalP" id="paragraf-1-ledd-4">Studiet gir grunnlag for tildeling av graden bachelor – faglærerutdanning i formgiving, kunst og håndverk.</article></article><article class="legalArticle" data-lovdata-URL="LTI/forskrift/2005-12-13-1453/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fastsetting av fagplan</span></h2><article class="legalP" id="paragraf-2-ledd-1">Bestemmelser om faglig innhold, praksisopplæring, organisering, arbeidsformer og vurderingsordninger utover det som følger av rammeplanen, fastsettes av institusjonens styre og tas inn i en fagplan.</article></article><article class="legalArticle" data-lovdata-URL="LTI/forskrift/2005-12-13-1453/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Praksisopplæring</span></h2><ul class="defaultList"><li data-li-identifier="a)" data-name="a)"><article class="listArticle" id="paragraf-3-punkt-1"><article class="legalP" id="paragraf-3-punkt-1-ledd-1">Utdanningen må omfatte praksisopplæring i 12-14 uker som en integrert del av de ulike studieenhetene. Institusjonen fastsetter lengden på hver praksisperiode.</article></article></li><li data-li-identifier="b)" data-name="b)"><article class="listArticle" id="paragraf-3-punkt-2"><article class="legalP" id="paragraf-3-punkt-2-ledd-1">Studenten skal få en formell vurdering etter hver praksisperiode uttrykt med karakteren bestått/ikke bestått. Dersom studenten ikke består en praksisperiode, kan samme periode bare gjennomføres en gang til. Etter avsluttet praksis gis det en avsluttende vurdering uttrykt med karakteren bestått/ikke bestått.</article></article></li></ul></article><article class="legalArticle" data-lovdata-URL="LTI/forskrift/2005-12-13-1453/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Skikkethetsvurdering</span></h2><article class="legalP" id="paragraf-4-ledd-1">Institusjonen skal vurdere om en student er skikket for læreryrket, jf. universitets- og høyskoleloven § 4-10 og forskrift gitt av departementet.</article></article><article class="legalArticle" data-lovdata-URL="LTI/forskrift/2005-12-13-1453/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Eksamensbestemmelser</span></h2><article class="legalP" id="paragraf-5-ledd-1">Eksamen organiseres og gjennomføres etter den eksamensforskrift som er fastsatt av institusjonen.</article></article><article class="legalArticle" data-lovdata-URL="LTI/forskrift/2005-12-13-1453/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Vitnemål</span></h2><article class="legalP" id="paragraf-6-ledd-1">Det utstedes vitnemålet for bachelor – faglærerutdanning i formgiving, kunst og håndverk. Vitnemålet skal omfatte alle studieenheter som inngår i studiet, og påføres de karakterer som er oppnådd.</article></article><article class="legalArticle" data-lovdata-URL="LTI/forskrift/2005-12-13-1453/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Fritak fra eksamen eller prøve</span></h2><article class="legalP" id="paragraf-7-ledd-1">Eksamen eller prøve som ikke er basert på rammeplan for faglærerutdanning for formgiving, kunst og håndverk, kan gi grunnlag for fritak, jf. § 3-5 i universitets- og høyskoleloven. Utdanning som skal gi grunnlag for fritak, må i hovedtrekk samsvare med rammeplanen for tilsvarende studieenhet, inkludert fagdidaktikk. Dersom tidligere utdanning ikke omfatter didaktikk, kan institusjonen gi fritak under forutsetning av at studenten kan dokumentere didaktisk kunnskap i faget.</article></article><article class="legalArticle" data-lovdata-URL="LTI/forskrift/2005-12-13-1453/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Denne forskriften trer i kraft straks. Samtidig oppheves forskrift 3. april 2003 nr. 537 til rammeplan for faglærerutdanning i formgiving, kunst og håndverk. For studenter som startet studiet før høsten 2003, gjelder tidligere rammeplaner med tilhørende forskrift.</article></article></main></body></html>