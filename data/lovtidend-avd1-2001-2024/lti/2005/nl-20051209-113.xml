<!DOCTYPE html><html lang="no"><head><title>Lov om endringer i lov 26. mars 1999 nr. 14 om skatt av formue og inntekt (skatteloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2005-12-09-113</dd><dt class="dokid">DokumentID</dt><dd class="dokid">LTI/lov/2005-12-09-113</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 14 s 2068</dd><dt class="dateInForce">I kraft fra</dt><dd class="dateInForce">2005-12-09</dd><dt class="changesToDocuments">Endrer</dt><dd class="changesToDocuments"><ul><li>lov/1999-03-26-14</li></ul></dd><dt class="dateOfPublication">Kunngjort</dt><dd class="dateOfPublication">2005-12-12</dd><dt class="journalNumber">Journalnummer</dt><dd class="journalNumber">2005-1126</dd><dt class="titleShort">Korttittel</dt><dd class="titleShort">Endringslov til skatteloven</dd><dt class="title">Tittel</dt><dd class="title">Lov om endringer i lov 26. mars 1999 nr. 14 om skatt av formue og inntekt (skatteloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.1 (2005–2006), Innst.O.nr.1 (2005–2006), Besl.O.nr.7 (2005–2006), Ot.meld.nr.1 (2005–2006) og Ot.prp.nr.26 (2005–2006). Odels- og lagtingsvedtak hhv. 29. november og 8. desember 2005. Fremmet av Finansdepartementet.</dd><dt class="refid">RefID</dt><dd class="refid">lov/2005-12-09-113</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 26. mars 1999 nr. 14 om skatt av formue og inntekt (skatteloven).<ul class="tocSubUl"><li>I</li><li>II</li><li>III<ul class="tocSubUl"><li>§ 6-24. Kostnader med tilknytning til skattefri aksjeinntekt mv.</li><li>§ 9-5. Beregning av gevinst eller tap ved realisasjon av andel i boligselskap</li><li>§ 14-72. Betinget skattefritak ved skogvern etter naturvernloven</li></ul></li><li>IV<ul class="tocSubUl"><li>§ 4-22. Skattefrihet for engangserstatning for personskade til barn</li><li>§ 6-14. Elektronisk kommunikasjonskostnad</li><li>§ 6-70. Standardfradrag for utenlandsk arbeidstaker</li><li>§ 6-71. Fradrag for personlig skattyter med begrenset skatteplikt</li></ul></li><li>V</li><li>VI</li><li>VII</li></ul></li></ul></dd></dl></header><main class="documentBody" data-lovdata-URL="LTI/lov/2005-12-09-113" id="dokument"><h1>Lov om endringer i lov 26. mars 1999 nr. 14 om skatt av formue og inntekt (skatteloven).</h1><article class="legalP" id="ledd-1">I lov 26. mars 1999 nr. 14 om skatt av formue og inntekt (skatteloven) gjøres følgende endringer:</article><section class="section" data-name="kapI" id="kapittel-1" data-lovdata-URL="LTI/lov/2005-12-09-113/KAPITTEL_1"><h2 data-text-align="center">I</h2><article class="defaultP">§ 2-30 første ledd bokstav e skal lyde:<ul class="defaultList"><li data-li-identifier="e." data-name="e."><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1">følgende banker mv.: <ul class="defaultList"><li data-li-identifier="1." data-name="1."><article class="listArticle" id="kapittel-1-punkt-1-ledd-1-punkt-1"><article class="legalP" id="kapittel-1-punkt-1-ledd-1-punkt-1-ledd-1">Norges Bank</article></article></li><li data-li-identifier="2." data-name="2."><article class="listArticle" id="kapittel-1-punkt-1-ledd-1-punkt-2"><article class="legalP" id="kapittel-1-punkt-1-ledd-1-punkt-2-ledd-1">Den Norske Stats Husbank</article></article></li><li data-li-identifier="3." data-name="3."><article class="listArticle" id="kapittel-1-punkt-1-ledd-1-punkt-3"><article class="legalP" id="kapittel-1-punkt-1-ledd-1-punkt-3-ledd-1">Statens lånekasse for utdanning</article></article></li><li data-li-identifier="4." data-name="4."><article class="listArticle" id="kapittel-1-punkt-1-ledd-1-punkt-4"><article class="legalP" id="kapittel-1-punkt-1-ledd-1-punkt-4-ledd-1">Statens bankinvesteringsfond</article></article></li><li data-li-identifier="5." data-name="5."><article class="listArticle" id="kapittel-1-punkt-1-ledd-1-punkt-5"><article class="legalP" id="kapittel-1-punkt-1-ledd-1-punkt-5-ledd-1">Innovasjon Norge</article></article></li><li data-li-identifier="6." data-name="6."><article class="listArticle" id="kapittel-1-punkt-1-ledd-1-punkt-6"><article class="legalP" id="kapittel-1-punkt-1-ledd-1-punkt-6-ledd-1">Statens investeringsfond for næringsvirksomhet i utviklingsland</article></article></li></ul></article></article></li></ul></article> <article class="defaultP" margin-top="true">§ 2-30 første ledd bokstav g skal lyde:<ul class="defaultList"><li data-li-identifier="g." data-name="g."><article class="listArticle" id="kapittel-1-punkt-2"><article class="legalP" id="kapittel-1-punkt-2-ledd-1">følgende offentlige bedrifter: <ul class="defaultList"><li data-li-identifier="1." data-name="1."><article class="listArticle" id="kapittel-1-punkt-2-ledd-1-punkt-1"><article class="legalP" id="kapittel-1-punkt-2-ledd-1-punkt-1-ledd-1">Petoro a.s.</article></article></li><li data-li-identifier="2." data-name="2."><article class="listArticle" id="kapittel-1-punkt-2-ledd-1-punkt-2"><article class="legalP" id="kapittel-1-punkt-2-ledd-1-punkt-2-ledd-1">Andelslaget Biblioteksentralen</article></article></li><li data-li-identifier="3." data-name="3."><article class="listArticle" id="kapittel-1-punkt-2-ledd-1-punkt-3"><article class="legalP" id="kapittel-1-punkt-2-ledd-1-punkt-3-ledd-1">Norsk Tipping A/S</article></article></li><li data-li-identifier="4." data-name="4."><article class="listArticle" id="kapittel-1-punkt-2-ledd-1-punkt-4"><article class="legalP" id="kapittel-1-punkt-2-ledd-1-punkt-4-ledd-1">Stiftelsen Norsk Rikstoto</article></article></li><li data-li-identifier="5." data-name="5."><article class="listArticle" id="kapittel-1-punkt-2-ledd-1-punkt-5"><article class="legalP" id="kapittel-1-punkt-2-ledd-1-punkt-5-ledd-1">Regionalt helseforetak og helseforetak</article></article></li></ul></article></article></li></ul></article> <article class="defaultP" margin-top="true">§ 2-30 første ledd bokstav k skal lyde:<ul class="defaultList"><li data-li-identifier="k." data-name="k."><article class="listArticle" id="kapittel-1-punkt-3"><article class="legalP" id="kapittel-1-punkt-3-ledd-1">følgende sikringsfond mv.: <ul class="defaultList"><li data-li-identifier="1." data-name="1."><article class="listArticle" id="kapittel-1-punkt-3-ledd-1-punkt-1"><article class="legalP" id="kapittel-1-punkt-3-ledd-1-punkt-1-ledd-1">Bankenes sikringsfond</article></article></li><li data-li-identifier="2." data-name="2."><article class="listArticle" id="kapittel-1-punkt-3-ledd-1-punkt-2"><article class="legalP" id="kapittel-1-punkt-3-ledd-1-punkt-2-ledd-1">Samvirkelagenes Garantifond A/L når vedtektene er godkjent av departementet</article></article></li><li data-li-identifier="3." data-name="3."><article class="listArticle" id="kapittel-1-punkt-3-ledd-1-punkt-3"><article class="legalP" id="kapittel-1-punkt-3-ledd-1-punkt-3-ledd-1">Boligbyggelagenes sikringsfond</article></article></li></ul></article></article></li></ul></article></section><section class="section" data-name="kapII" id="kapittel-2" data-lovdata-URL="LTI/lov/2005-12-09-113/KAPITTEL_2"><h2 data-text-align="center">II</h2><article class="defaultP">§ 2-5 nytt tredje ledd skal lyde:</article><article class="numberedLegalP" data-numerator="3" id="kapittel-2-nummer-1">(3) Skatteplikten etter denne paragraf gjelder ikke så langt inntekten er fritatt etter skatteloven § 2-38.</article> <article class="defaultP" margin-top="true">Nåværende § 2-5 tredje ledd blir nytt fjerde ledd.</article></section><section class="section" data-name="kapIII" id="kapittel-3" data-lovdata-URL="LTI/lov/2005-12-09-113/KAPITTEL_3"><h2 data-text-align="center">III</h2><article class="defaultP">§ 3-1 åttende ledd annet punktum oppheves.</article> <article class="defaultP" margin-top="true">§ 3-1 åttende ledd nytt annet og tredje punktum skal lyde:</article><article class="legalP" id="kapittel-3-ledd-1">Person som faktisk har flyttet fra riket, men som fortsatt er skattemessig bosatt her, anses som bosatt i den kommunen hvor vedkommende var skattepliktig på utflyttingstidspunktet. Norsk sjømann som faktisk har flyttet fra riket, men som fortsatt er skattemessig bosatt her, anses som bosatt i rederiets kontorkommune dersom vedkommende ble overført til ligning i denne kommunen for inntektsåret 2003 eller tidligere.</article> <article class="defaultP" margin-top="true">§ 4-10 annet ledd første punktum skal lyde:</article><article class="legalP" id="kapittel-3-ledd-2">Verdien av andel i boligselskap som omfattes av § 7-3, settes til andelshavers andel av boligselskapets netto formue.</article> <article class="defaultP" margin-top="true">§ 4-30 annet ledd skal lyde:</article><article class="numberedLegalP" data-numerator="2" id="kapittel-3-nummer-1">(2) Hvis skattyterens formue i en kommune bare består av formue i egen fritidsbolig, skal denne formuen ikke tas med i grunnlaget for gjeldsfordelingen så langt skattyteren får dekket gjeldsfradraget i formue i andre kommuner. Foregående punktum gjelder ikke for utleiehytter.</article> <article class="defaultP" margin-top="true">Ny § 6-24 skal lyde:</article><article class="futureLegalArticle" data-name="§6-24" id="kapittel-3-foreslåttparagraf-1"><span class="futureLegalArticleHeader">§ 6-24. <span class="legalArticleTitle">Kostnader med tilknytning til skattefri aksjeinntekt mv.</span></span><article class="numberedLegalP" data-numerator="1" id="kapittel-3-foreslåttparagraf-1-nummer-1">(1) Det gis fradrag for kostnad som pådras for å erverve inntekt som er fritatt for skatteplikt etter § 2-38.</article><article class="numberedLegalP" data-numerator="2" id="kapittel-3-foreslåttparagraf-1-nummer-2">(2) Det gis likevel ikke fradrag for ervervs- og realisasjonskostnader.</article></article> <article class="defaultP" margin-top="true">§ 6-90 tredje ledd oppheves.</article> <article class="defaultP" margin-top="true">Nåværende § 6-90 fjerde og femte ledd blir nytt tredje og fjerde ledd.</article> <article class="defaultP" margin-top="true">§ 7-2 annet ledd oppheves.</article> <article class="defaultP" margin-top="true">Nåværende § 7-2 tredje og fjerde ledd blir nytt annet og tredje ledd.</article> <article class="defaultP" margin-top="true">§ 7-2 nytt fjerde ledd skal lyde:</article><article class="numberedLegalP" data-numerator="4" id="kapittel-3-nummer-2">(4) Flermannsboliger omfattes ikke av skattefritaket i denne paragraf.</article> <article class="defaultP" margin-top="true">§ 7-10 annet punktum skal lyde:</article><article class="legalP" id="kapittel-3-ledd-3">Fradrag for overskytende beløp reduseres med ti prosent for hvert år det ikke har vært skattepliktig utleieinntekt de siste fem årene.</article> <article class="defaultP" margin-top="true">§ 9-5 skal lyde:</article><article class="futureLegalArticle" data-name="§9-5" id="kapittel-3-foreslåttparagraf-2"><span class="futureLegalArticleHeader">§ 9-5. <span class="legalArticleTitle">Beregning av gevinst eller tap ved realisasjon av andel i boligselskap</span></span><article class="legalP" id="kapittel-3-foreslåttparagraf-2-ledd-1">Ved beregning av gevinst eller tap ved realisasjon av andel i boligselskap, jf. § 7-3, tas det hensyn til endring i selskapets gjeld i eierens eiertid etter bestemmelser som fastsettes av departementet.</article></article> <article class="defaultP" margin-top="true">§ 10-1 annet ledd skal lyde:</article><article class="numberedLegalP" data-numerator="2" id="kapittel-3-nummer-3">(2) Bestemmelsene gjelder ikke for boligselskap som får inntekten fastsatt etter § 7-3.</article> <article class="defaultP" margin-top="true">§ 10-4 nytt annet ledd skal lyde:</article><article class="numberedLegalP" data-numerator="2" id="kapittel-3-nummer-4">(2) Utenlandsk selskap hjemmehørende i land innenfor EØS anses likestilt med norsk selskap hvis:<ul class="defaultList"><li data-li-identifier="a." data-name="a."><article class="listArticle" id="kapittel-3-nummer-4-punkt-1"><article class="legalP" id="kapittel-3-nummer-4-punkt-1-ledd-1">det utenlandske selskapet tilsvarer et norsk selskap eller sammenslutning som nevnt i § 10-2 første ledd,</article></article></li><li data-li-identifier="b." data-name="b."><article class="listArticle" id="kapittel-3-nummer-4-punkt-2"><article class="legalP" id="kapittel-3-nummer-4-punkt-2-ledd-1">selskapet er skattepliktig etter § 2-3 første ledd b eller petroleumsskatteloven § 2, jf. § 1, og</article></article></li><li data-li-identifier="c." data-name="c."><article class="listArticle" id="kapittel-3-nummer-4-punkt-3"><article class="legalP" id="kapittel-3-nummer-4-punkt-3-ledd-1">det mottatte konsernbidrag er skattepliktig inntekt i Norge for mottakeren.</article></article></li></ul></article> <article class="defaultP" margin-top="true">Nåværende § 10-4 annet ledd blir nytt tredje ledd.</article> <article class="defaultP" margin-top="true">Ny § 14-72 skal lyde:</article><article class="futureLegalArticle" data-name="§14-72" id="kapittel-3-foreslåttparagraf-3"><span class="futureLegalArticleHeader">§ 14-72. <span class="legalArticleTitle">Betinget skattefritak ved skogvern etter naturvernloven</span></span><article class="numberedLegalP" data-numerator="1" id="kapittel-3-foreslåttparagraf-3-nummer-1">(1) Gevinst av vederlag for vern av skog i forbindelse med etablering eller utvidelse av verneområde etter naturvernloven, kan kreves fritatt for beskatning så langt skattyteren bruker vederlaget til å erverve nytt jord- eller skogareal, eller til å erverve eller påkoste bygg eller anlegg til bruk i jord- eller skogbruksvirksomhet, eller i annen næring knyttet til slik virksomhet.</article><article class="numberedLegalP" data-numerator="2" id="kapittel-3-foreslåttparagraf-3-nummer-2">(2) § 14-70 tredje, fjerde og åttende ledd gjelder tilsvarende. Ved skogvern etter naturvernloven regnes fristen for reinvestering i tilfelle fra det senere tidspunkt da erstatningen fastsettes.</article></article> <article class="defaultP" margin-top="true">§ 14-81 første ledd bokstav c nr. 1 oppheves.</article> <article class="defaultP" margin-top="true">Nåværende § 14-81 første ledd bokstav c nr. 2 og nr. 3 blir første ledd bokstav c ny nr. 1 og nr. 2.</article></section><section class="section" data-name="kapIV" id="kapittel-4" data-lovdata-URL="LTI/lov/2005-12-09-113/KAPITTEL_4"><h2 data-text-align="center">IV</h2><article class="defaultP">§ 2-3 tredje ledd skal lyde:</article><article class="numberedLegalP" data-numerator="3" id="kapittel-4-nummer-1">(3) Person som har hatt skatteplikt etter § 2-1, er skattepliktig for gevinst på aksje og andel i norske og utenlandske selskap som nevnt i § 2-2 annet ledd og § 2-38, som han eier på det tidspunkt bostedskatteplikten til Norge opphører, som om aksjene eller andelene var realisert på dette tidspunktet. Tap gir tilsvarende fradragsrett ved flytting til en stat innenfor EØS. Beskatningen etter første punktum unnlates når slik beregnet gevinst ikke overstiger 200 000 kroner. Skatteplikten bortfaller hvis aksjene eller andelene ikke er realisert innen fem år etter at bostedsskatteplikten til Norge opphørte, eller hvis skattyter blir skattepliktig etter § 2-1 før aksjene er realisert.</article> <article class="defaultP" margin-top="true">§ 2-3 nytt fjerde ledd skal lyde:</article><article class="numberedLegalP" data-numerator="4" id="kapittel-4-nummer-2">(4) Departementet kan gi forskrift til utfylling og gjennomføring av bestemmelsene i tredje ledd, herunder om rett til utsettelse med utligningen, gevinstberegning, sikkerhetsstillelse, rentefritak og oppgaveplikt.</article> <article class="defaultP" margin-top="true">§ 2-14 nytt femte ledd skal lyde:</article><article class="numberedLegalP" data-numerator="5" id="kapittel-4-nummer-3">(5) Barn som lignes sammen med foreldre etter reglene i første ledd og som har fått engangserstatning for personskade i henhold til skadeserstatningsloven kapittel 3, kan lignes særskilt for formue og avkastning av engangserstatningen. Departementet kan gi forskrift til utfylling og gjennomføring av reglene i foregående punktum.</article> <article class="defaultP" margin-top="true">§ 2-35 annet ledd skal lyde:</article><article class="numberedLegalP" data-numerator="2" id="kapittel-4-nummer-4">(2) For skatt til Svalbard gjelder bestemmelser i egen lov. Ved anvendelse av denne lov skal<ul class="defaultList"><li data-li-identifier="a." data-name="a."><article class="listArticle" id="kapittel-4-nummer-4-punkt-1"><article class="legalP" id="kapittel-4-nummer-4-punkt-1-ledd-1">personer bosatt på Svalbard og selskaper hjemmehørende på Svalbard likestilles med personer som er bosatt i utlandet, eller selskaper som er hjemmehørende i utlandet. Foregående punktum gjelder likevel ikke § 2-38 og § 10-13.</article></article></li><li data-li-identifier="b." data-name="b."><article class="listArticle" id="kapittel-4-nummer-4-punkt-2"><article class="legalP" id="kapittel-4-nummer-4-punkt-2-ledd-1">§ 2-3 tredje ledd gis tilsvarende anvendelse for personer som tar opphold på Svalbard og anses bosatt der, med untak for bunnbeløp etter bestemmelsens tredje punktum. Svalbard likestilles med stater innenfor EØS ved anvendelsen av § 2-3 tredje ledd. Det gis fradrag i skatt til fastlandet for skatt som godtgjøres å være betalt på gevinsten på Svalbard. Departementet gir forskrift til utfylling og gjennomføring av foregående punktum.</article></article></li><li data-li-identifier="c." data-name="c."><article class="listArticle" id="kapittel-4-nummer-4-punkt-3"><article class="legalP" id="kapittel-4-nummer-4-punkt-3-ledd-1">personer bosatt på fastlandet og selskaper hjemmehørende på fastlandet ikke ilignes skatt av inntekt og formue som er skattlagt til Svalbard.</article></article></li></ul></article> <article class="defaultP" margin-top="true">Ny § 4-22 skal lyde:</article><article class="futureLegalArticle" data-name="§4-22" id="kapittel-4-foreslåttparagraf-1"><span class="futureLegalArticleHeader">§ 4-22. <span class="legalArticleTitle">Skattefrihet for engangserstatning for personskade til barn</span></span><article class="numberedLegalP" data-numerator="1" id="kapittel-4-foreslåttparagraf-1-nummer-1">(1) Skattyter som fyller 21 år eller mindre i inntektsåret, og som har fått engangserstatning for personskade i henhold til skadeserstatningsloven kapittel 3, er fritatt for formuesskatt på erstatningsbeløpet såfremt personskaden har ført til minst 50 prosent nedsatt ervervsevne.</article><article class="numberedLegalP" data-numerator="2" id="kapittel-4-foreslåttparagraf-1-nummer-2">(2) Departementet kan gi forskrift til utfylling og gjennomføring av denne paragraf.</article></article> <article class="defaultP" margin-top="true">Ny § 5-12 femte ledd skal lyde:</article><article class="numberedLegalP" data-numerator="5" id="kapittel-4-nummer-5">(5) Fordel ved privat bruk av elektronisk kommunikasjon dekket av arbeidsgiver beregnes etter satser som fastsettes av departementet. Departementet kan gi forskrift til utfylling og gjennomføring av første punktum.</article> <article class="defaultP" margin-top="true">§ 5-13 første ledd første punktum skal lyde:</article><article class="legalP" id="kapittel-4-ledd-1">Fordel ved privat bruk av arbeidsgivers bil fastsettes til 30 prosent av bilens listepris som ny, inntil et beløp fastsatt av departementet i forskrift, og 20 prosent av overskytende listepris.</article> <article class="defaultP" margin-top="true">§ 5-15 første ledd bokstav e nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-4-ledd-1-punkt-1"><article class="legalP" id="kapittel-4-ledd-1-punkt-1-ledd-1">inntekt om bord på skip i form av <ul class="defaultList"><li data-li-identifier="-" data-name="-"><article class="listArticle" id="kapittel-4-ledd-1-punkt-1-ledd-1-punkt-1"><article class="legalP" id="kapittel-4-ledd-1-punkt-1-ledd-1-punkt-1-ledd-1">verdien av fritt opphold om bord, med unntak for fri kost på sokkelinnretning</article></article></li><li data-li-identifier="-" data-name="-"><article class="listArticle" id="kapittel-4-ledd-1-punkt-1-ledd-1-punkt-2"><article class="legalP" id="kapittel-4-ledd-1-punkt-1-ledd-1-punkt-2-ledd-1">ekstrahyre, effektgodtgjørelse og annen godtgjørelse ved forlis</article></article></li><li data-li-identifier="-" data-name="-"><article class="listArticle" id="kapittel-4-ledd-1-punkt-1-ledd-1-punkt-3"><article class="legalP" id="kapittel-4-ledd-1-punkt-1-ledd-1-punkt-3-ledd-1">krigsrisikotillegg opptjent under fart i erklært krigssone,</article></article></li></ul></article></article></li></ul></article> <article class="defaultP" margin-top="true">Ny § 6-14 skal lyde:</article><article class="futureLegalArticle" data-name="§6-14" id="kapittel-4-foreslåttparagraf-2"><span class="futureLegalArticleHeader">§ 6-14. <span class="legalArticleTitle">Elektronisk kommunikasjonskostnad</span></span><article class="legalP" id="kapittel-4-foreslåttparagraf-2-ledd-1">Fradrag for kostnad til elektronisk kommunikasjon reduseres med det beløp som faller på privatbruken. Reduksjonsbeløpet fastsettes etter § 5-12 femte ledd. Departementet kan gi forskrift til utfylling og gjennomføring av denne paragraf.</article></article> <article class="defaultP" margin-top="true">§ 6-70 med deloverskrift skal lyde:</article><span class="futuretitle" id="kapittel-4-foreslåttittel-1">Særlige bestemmelser om fradrag for utenlandske arbeidstakere og begrenset skattepliktige</span><article class="futureLegalArticle" data-name="§6-70" id="kapittel-4-foreslåttparagraf-3"><span class="futureLegalArticleHeader">§ 6-70. <span class="legalArticleTitle">Standardfradrag for utenlandsk arbeidstaker</span></span><article class="numberedLegalP" data-numerator="1" id="kapittel-4-foreslåttparagraf-3-nummer-1">(1) Skattyter som<ul class="defaultList"><li data-li-identifier="a." data-name="a."><article class="listArticle" id="kapittel-4-foreslåttparagraf-3-nummer-1-punkt-1"><article class="legalP" id="kapittel-4-foreslåttparagraf-3-nummer-1-punkt-1-ledd-1">etablerer skatteplikt som bosatt i riket, jf. § 2-1 første ledd, kan ved ligningen for de to første inntektsårene kreve standardfradrag etter denne paragraf i stedet for ordinære fradrag.</article></article></li><li data-li-identifier="b." data-name="b."><article class="listArticle" id="kapittel-4-foreslåttparagraf-3-nummer-1-punkt-2"><article class="legalP" id="kapittel-4-foreslåttparagraf-3-nummer-1-punkt-2-ledd-1">har begrenset skatteplikt etter § 2-3 første ledd d og annet ledd, kan kreve standardfradrag etter denne paragraf i stedet for ordinære fradrag.</article></article></li><li data-li-identifier="c." data-name="c."><article class="listArticle" id="kapittel-4-foreslåttparagraf-3-nummer-1-punkt-3"><article class="legalP" id="kapittel-4-foreslåttparagraf-3-nummer-1-punkt-3-ledd-1">har begrenset skatteplikt etter § 2-3 første ledd h, skal ha standardfradrag etter denne paragraf. Har personen utelukkende skatteplikt etter § 2-3 første ledd h, skal han ha standardfradrag uansett hvor lenge denne skatteplikten består.</article></article></li></ul></article><article class="numberedLegalP" data-numerator="2" id="kapittel-4-foreslåttparagraf-3-nummer-2">(2) Standardfradraget utgjør 10 prosent av samme beregningsgrunnlag som minstefradrag, jf. § 6-31. Fradraget kan ikke settes høyere enn 40 000 kroner.</article><article class="numberedLegalP" data-numerator="3" id="kapittel-4-foreslåttparagraf-3-nummer-3">(3) Standardfradraget trer i stedet for andre fradrag enn<ul class="defaultList"><li data-li-identifier="a." data-name="a."><article class="listArticle" id="kapittel-4-foreslåttparagraf-3-nummer-3-punkt-1"><article class="legalP" id="kapittel-4-foreslåttparagraf-3-nummer-3-punkt-1-ledd-1">fagforeningskontingent, jf. § 6-20</article></article></li><li data-li-identifier="b." data-name="b."><article class="listArticle" id="kapittel-4-foreslåttparagraf-3-nummer-3-punkt-2"><article class="legalP" id="kapittel-4-foreslåttparagraf-3-nummer-3-punkt-2-ledd-1">minstefradrag, jf. § 6-30</article></article></li><li data-li-identifier="c." data-name="c."><article class="listArticle" id="kapittel-4-foreslåttparagraf-3-nummer-3-punkt-3"><article class="legalP" id="kapittel-4-foreslåttparagraf-3-nummer-3-punkt-3-ledd-1">tilskudd til pensjonsordning, jf. § 6-47 a og b</article></article></li><li data-li-identifier="d." data-name="d."><article class="listArticle" id="kapittel-4-foreslåttparagraf-3-nummer-3-punkt-4"><article class="legalP" id="kapittel-4-foreslåttparagraf-3-nummer-3-punkt-4-ledd-1">særskilt fradrag for sjøfolk, jf. § 6-61.</article></article></li></ul></article><article class="numberedLegalP" data-numerator="4" id="kapittel-4-foreslåttparagraf-3-nummer-4">(4) Valg av standardfradrag må gjelde begge ektefeller.</article></article> <article class="defaultP" margin-top="true">Ny § 6-71 skal lyde:</article><article class="futureLegalArticle" data-name="§6-71" id="kapittel-4-foreslåttparagraf-4"><span class="futureLegalArticleHeader">§ 6-71. <span class="legalArticleTitle">Fradrag for personlig skattyter med begrenset skatteplikt</span></span><article class="numberedLegalP" data-numerator="1" id="kapittel-4-foreslåttparagraf-4-nummer-1">(1) Personlig skattyter med begrenset skatteplikt etter § 2-3 kan kreve fradrag som om skatteplikten gjaldt all formue og inntekt etter § 2-1 niende ledd, når skattyteren er bosatt i annen EØS-stat og hele eller tilnærmet hele skattyterens inntekt av arbeid, pensjon eller virksomhet i inntektsåret skattlegges i Norge. Fradrag for gjeldsrenter begrenses i samsvar med skatteloven § 6-40 fjerde ledd. For ektefeller legges ektefellenes samlede inntekt til grunn ved avgjørelsen av om inntektskravet er oppfylt.</article><article class="numberedLegalP" data-numerator="2" id="kapittel-4-foreslåttparagraf-4-nummer-2">(2) Departementet kan gi forskrift til utfylling og gjennomføring av denne paragraf.</article></article> <article class="defaultP" margin-top="true">§ 10-30 skal lyde:</article><article class="numberedLegalP" data-numerator="1" id="kapittel-4-nummer-6">(1) Bestemmelsene i §§ 10-31 til 10-37 gjelder for aksjer i aksjeselskaper og allmennaksjeselskaper. Likt med aksje regnes grunnfondsbevis, medlemskap og andre andeler i selskap og sammenslutning som omfattes av § 10-1, samt i tilsvarende utenlandske selskaper mv. Bestemmelsen gjelder ikke for aksje i boligselskap som nevnt i § 7-3.</article><article class="numberedLegalP" data-numerator="2" id="kapittel-4-nummer-7">(2) Bestemmelsene i § 10-31 og § 10-32 første ledd får anvendelse på fortrinnsrett til tegning av aksje og tildelingsbevis.</article><article class="numberedLegalP" data-numerator="3" id="kapittel-4-nummer-8">(3) Bestemmelsene i §§ 10-31 til 10-37 får ikke anvendelse på andeler i verdipapirfond når disse er eid i forbindelse med individuell pensjonsavtale etter § 6-47 første ledd c når avtalen er inngått mellom andelseier og forvaltningsselskap. Tilsvarende gjelder for andel i verdipapirfond som er eid i forbindelse med innskuddspensjon etter innskuddspensjonsloven.</article> <article class="defaultP" margin-top="true">§ 11-7 fjerde ledd skal lyde:</article><article class="numberedLegalP" data-numerator="4" id="kapittel-4-nummer-9">(4) For deltaker som får høyere eller lavere skattemessig verdi på andel i selskap som nevnt i § 10-40 etter fusjon eller fisjon, skal differansen behandles på samme måte som over- eller underpris ved beregning av inngangsverdi på andel ved realisasjon. Fradragsrammen for kommandittist og stille deltaker, jf. § 10-43 annet ledd, skal også korrigeres for differansen som nevnt i første punktum.</article> <article class="defaultP" margin-top="true">§ 14-1 femte ledd skal lyde:</article><article class="numberedLegalP" data-numerator="5" id="kapittel-4-nummer-10">(5) Går skattyteren over til å benytte et annet regnskapsår enn tidligere, skal inntekten i tidsrommet mellom det forrige regnskapsårets avslutning og det nye regnskapsårets begynnelse skattlegges særskilt. Det gis fradrag for avskrivninger i denne perioden med en forholdsmessig del etter hvor mange påbegynte måneder skattyteren har benyttet det nye regnskapsåret.</article> <article class="defaultP" margin-top="true">§ 14-6 første ledd første punktum skal lyde:</article><article class="legalP" id="kapittel-4-ledd-2">Det gis fradrag for underskudd som omfattes av § 6-3 første ledd, som skattyteren har hatt i et forutgående år.</article> <article class="defaultP" margin-top="true">§ 14-6 annet ledd oppheves.</article> <article class="defaultP" margin-top="true">Nåværende § 14-6 tredje til femte ledd blir annet til fjerde ledd.</article> <article class="defaultP" margin-top="true">§ 14-8 oppheves.</article> <article class="defaultP" margin-top="true">§ 14-9 blir ny § 14-8.</article> <article class="defaultP" margin-top="true">§ 14-70 første ledd bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-4-ledd-2-punkt-1"><article class="legalP" id="kapittel-4-ledd-2-punkt-1-ledd-1">er en festetomt til bolighus eller fritidshus, og er innløst ved tvang av festeren etter lov om tomtefeste eller opprinnelig festeavtale, eller er avhendet til en fester som kunne krevd tvungen innløsning.</article></article></li></ul></article> <article class="defaultP" margin-top="true">§ 14-70 annet ledd annet til fjerde punktum skal lyde:</article><article class="legalP" id="kapittel-4-ledd-3">Ved innløsning av festet tomt kan det reinvesteres i erverv av annen tomt som bortfestes, eller i erverv av eller påkostning på areal, bygg eller anlegg som brukes i skattyterens næringsvirksomhet eller annen inntektsgivende aktivitet. Dette gjelder likevel ikke bolig- og fritidseiendom. Departementet kan i forskrift gi regler til presisering og avgrensning av reinvesteringsområdet etter annet og tredje punktum.</article> <article class="defaultP" margin-top="true">§ 14-70 tredje ledd første og annet punktum skal lyde:</article><article class="legalP" id="kapittel-4-ledd-4">Nytt formuesobjekt må være ervervet eller bindende avtale om erverv må være inngått innen utløpet av det tredje året etter realisasjonsåret. Departementet kan i forskrift gi bestemmelser om sikkerhetsstillelse i de tilfeller der reinvestering ikke har funnet sted innen utløpet av året etter realisasjonsåret.</article> <article class="defaultP" margin-top="true">Nåværende § 14-70 tredje ledd annet punktum blir nytt tredje punktum.</article></section><section class="section" data-name="kapV" id="kapittel-5" data-lovdata-URL="LTI/lov/2005-12-09-113/KAPITTEL_5"><h2 data-text-align="center">V</h2><article class="defaultP">§ 8-11 første ledd bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-5-punkt-1"><article class="legalP" id="kapittel-5-punkt-1-ledd-1">skip som driver transport av personell eller forsyninger, taubåter, entreprenørskip eller andre hjelpefartøy i petroleumsvirksomhet,</article></article></li></ul></article> <article class="defaultP" margin-top="true">§ 8-13 tredje ledd skal lyde:</article><article class="numberedLegalP" data-numerator="3" id="kapittel-5-nummer-1">(3) Selskap innenfor ordningen kan ikke ha inntekt som oppebæres ved drift av entreprenørskip, når slik virksomhet omfattes av petroleumsskatteloven § 1.</article></section><section class="section" data-name="kapVI" id="kapittel-6" data-lovdata-URL="LTI/lov/2005-12-09-113/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">Endringene under I trer i kraft straks.</article><article class="legalP" id="kapittel-6-ledd-2">Endringen under II trer i kraft straks med virkning fra og med 26. mars 2004.</article><article class="legalP" id="kapittel-6-ledd-3">Endringene under III trer i kraft straks med virkning fra og med inntektsåret 2005.</article><article class="legalP" id="kapittel-6-ledd-4">Endringene under IV trer i kraft straks med virkning fra og med inntektsåret 2006.</article><article class="legalP" id="kapittel-6-ledd-5">Endringene under V trer i kraft straks med virkning fra og med inntektsåret 2006.</article></section><section class="section" data-name="kapVII" id="kapittel-7" data-lovdata-URL="LTI/lov/2005-12-09-113/KAPITTEL_7"><h2 data-text-align="center">VII</h2><article class="centeredP" data-text-align="center"><i>Overgangsbestemmelser</i></article><article class="legalP" id="kapittel-7-ledd-1">Ved ikrafttredelse av endringene under V § 8-11 gjelder følgende overgangsregel:<ul class="defaultList"><li data-li-identifier="1." data-name="1."><article class="listArticle" id="kapittel-7-ledd-1-punkt-1"><article class="legalP" id="kapittel-7-ledd-1-punkt-1-ledd-1">Denne overgangsregel gjelder for selskap som trer ut av den særskilte beskatningsordningen i henhold til skatteloven §§ 8-11 til 8-20 fra og med inntektsåret 2006, som følge av at selskapet eier flyttbar innretning til bruk i petroleumsvirksomhet.</article></article></li><li data-li-identifier="2." data-name="2."><article class="listArticle" id="kapittel-7-ledd-1-punkt-2"><article class="legalP" id="kapittel-7-ledd-1-punkt-2-ledd-1">Selskap som nevnt i foregående ledd kan kreve fritak for inntektsskatt av gevinst etter skatteloven § 8-17, så langt gevinst fradras i avskrivningsgrunnlagene for selskapets avskrivbare driftsmidler etter uttreden. Gevinst fordeles til forholdsmessig fradrag i samtlige av selskapets avskrivningsgrunnlag.</article></article></li><li data-li-identifier="3." data-name="3."><article class="listArticle" id="kapittel-7-ledd-1-punkt-3"><article class="legalP" id="kapittel-7-ledd-1-punkt-3-ledd-1">Dersom gevinst overstiger selskapets samlede avskrivningsgrunnlag etter uttreden, skal det overskytende føres på gevinst- og tapskonto.</article></article></li><li data-li-identifier="4." data-name="4."><article class="listArticle" id="kapittel-7-ledd-1-punkt-4"><article class="legalP" id="kapittel-7-ledd-1-punkt-4-ledd-1">Gevinst etter skatteloven § 8-17 kan ikke fradras i avskrivningsgrunnlag for driftsmiddel som eies gjennom et deltakerlignet selskap hvor det også er deltakere utenfor ordningen med skatteplikt til Norge.</article></article></li></ul></article></section></main></body></html>