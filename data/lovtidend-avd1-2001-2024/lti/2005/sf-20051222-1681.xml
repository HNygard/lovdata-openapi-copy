<!DOCTYPE html><html lang="no"><head><title>Forskrift om begrensninger i fisket for ikke-manntallsførte fiskere i fiske etter torsk, rognkjeks, makrell og kongekrabbe.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-22-1681</dd><dt class="dokid">DokumentID</dt><dd class="dokid">LTI/forskrift/2005-12-22-1681</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 16 s 2655</dd><dt class="dateInForce">I kraft fra</dt><dd class="dateInForce">2006-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-06-16-604</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§4a</li></ul></dd><dt class="dateOfPublication">Kunngjort</dt><dd class="dateOfPublication">2005-12-30</dd><dt class="journalNumber">Journalnummer</dt><dd class="journalNumber">2005-1400</dd><dt class="titleShort">Korttittel</dt><dd class="titleShort">Forskrift om fisket for ikke-manntallsførte</dd><dt class="title">Tittel</dt><dd class="title">Forskrift om begrensninger i fisket for ikke-manntallsførte fiskere i fiske etter torsk, rognkjeks, makrell og kongekrabbe.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeri- og kystdepartementet 22. desember 2005 med hjemmel i lov 3. juni 1983 nr. 40 om saltvannsfiske m.v. § 4 og § 4a.</dd><dt class="refid">RefID</dt><dd class="refid">forskrift/2005-12-22-1681</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om begrensninger i fisket for ikke-manntallsførte fiskere i fiske etter torsk, rognkjeks, makrell og kongekrabbe.<ul class="tocSubUl"><li>§ 1. Forbud</li><li>§ 2. Torsk</li><li>§ 3. Rognkjeks</li><li>§ 4. Makrell</li><li>§ 5. Kongekrabbe</li><li>§ 6. Straff</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-22-1681" id="dokument"><h1>Forskrift om begrensninger i fisket for ikke-manntallsførte fiskere i fiske etter torsk, rognkjeks, makrell og kongekrabbe.</h1><article class="legalArticle" data-lovdata-URL="LTI/forskrift/2005-12-22-1681/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forbud</span></h2><article class="legalP" id="paragraf-1-ledd-1">Det er forbudt for personer som ikke er registrert i manntallet for fiskere og fangstmenn mv. (ikke-manntallsførte fiskere) å drive fiske for omsetning med hjemmel i saltvannsfiskelovens § 4a i de tidsrom og perioder hvor det er fastsatt fiskestopp for ervervsmessig fiske med tilsvarende redskap.</article><article class="legalP" id="paragraf-1-ledd-2">Uten hinder av forbudet i første ledd, kan ikke-manntallsførte fiskere likevel fiske til egen husholdnings behov for fisk til konsum og agn.</article><article class="legalP" id="paragraf-1-ledd-3">Når det er forbudt å drive fritidsfiske for omsetning i henhold til første ledd, kan Fiskeridirektoratets regionkontor gi tillatelse til at fangst fra større arrangementer hvor fangst av fisk er det vesentlige element, kan omsettes.</article></article><article class="legalArticle" data-lovdata-URL="LTI/forskrift/2005-12-22-1681/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Torsk</span></h2><article class="legalP" id="paragraf-2-ledd-1">Ikke-manntallsførte fiskere kan maksimalt levere 2.000 kilo torsk rund vekt per kalenderår for omsetning.</article><article class="legalP" id="paragraf-2-ledd-2">Kvantumet på 2.000 kilo torsk rund vekt gjelder samlet for all torsk fisket sør og nord for 62° N.</article></article><article class="legalArticle" data-lovdata-URL="LTI/forskrift/2005-12-22-1681/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Rognkjeks</span></h2><article class="legalP" id="paragraf-3-ledd-1">Det er forbudt for ikke-manntallsførte fiskere å fiske rognkjeks i Nordland, Troms og Finnmark.</article></article><article class="legalArticle" data-lovdata-URL="LTI/forskrift/2005-12-22-1681/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Makrell</span></h2><article class="legalP" id="paragraf-4-ledd-1">Ikke-manntallsførte fiskere kan i fiske etter makrell kun benytte én maskindrevet dorg med maksimalt 10 angler per fartøy.</article></article><article class="legalArticle" data-lovdata-URL="LTI/forskrift/2005-12-22-1681/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kongekrabbe</span></h2><article class="legalP" id="paragraf-5-ledd-1">Det er forbudt for ikke-manntallsførte fiskere å fangste kongekrabbe øst for 26° Ø.</article></article><article class="legalArticle" data-lovdata-URL="LTI/forskrift/2005-12-22-1681/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Straff</span></h2><article class="legalP" id="paragraf-6-ledd-1">Den som forsettlig eller uaktsomt overtrer bestemmelser gitt i eller i medhold av denne forskriften straffes i henhold til lov 3. juni 1983 nr. 40 om saltvannsfiske m.v. § 53. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2005-12-22-1681/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Denne forskrift trer i kraft 1. januar 2006.</article><article class="legalP" id="paragraf-7-ledd-2">Fra samme tid oppheves forskrift 16. juni 1997 nr. 604 om forbud mot omsetning av fisk fanget med hjemmel i saltvannsfiskelovens § 4 litra a.</article></article></main></body></html>