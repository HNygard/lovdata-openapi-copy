<!DOCTYPE html><html lang="no"><head><title>Forskrift om endring i forskrift om tilsetningsstoffer til næringsmidler.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-05-13-431</dd><dt class="dokid">DokumentID</dt><dd class="dokid">LTI/forskrift/2005-05-13-431</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 6 s 867</dd><dt class="dateInForce">I kraft fra</dt><dd class="dateInForce">2005-05-13</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-12-21-1378</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§9</li><li>lov/2003-12-19-124/§16</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2005-05-20</dd><dt class="journalNumber">Journalnummer</dt><dd class="journalNumber">2005-0380</dd><dt class="titleShort">Korttittel</dt><dd class="titleShort">Endr. i forskrift om tilsetningsstoffer</dd><dt class="title">Tittel</dt><dd class="title">Forskrift om endring i forskrift om tilsetningsstoffer til næringsmidler.</dd><dt class="miscInformation">Annet om dokumentet</dt><dd class="miscInformation">Fastsatt av Det sentrale Mattilsynet ved hovedkontoret 13. mai 2005 med hjemmel i lov 19. desember 2003 nr. 124 om matproduksjon og mattrygghet mv. (matloven) § 9 og § 16 andre ledd, jf. delegeringsvedtak 5. mai 2004 nr. 884. Jf. EØS-avtalen vedlegg II kap. XII nr. 46a (direktiv 2004/46/EF), nr. 46b (direktiv 2004/47/EF), nr. 54z (direktiv 2003/115/EF), nr. 54zb (direktiv 2003/114/EF) og nr. 54zf (direktiv 2004/45/EF).</dd><dt class="refid">RefID</dt><dd class="refid">forskrift/2005-05-13-431</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilsetningsstoffer til næringsmidler.<ul class="tocSubUl"><li>I<ul class="tocSubUl"><li>§ 3. Bruk av tilsetningsstoffer i næringsmidler</li><li>§ 3a. Tilsetningsstoffer i aroma</li><li>§ 4. Renhet og identitet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-05-13-431" id="dokument"><h1>Forskrift om endring i forskrift om tilsetningsstoffer til næringsmidler.</h1><section class="section" data-name="kapI" id="kapittel-1" data-lovdata-URL="LTI/forskrift/2005-05-13-431/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. desember 1993 nr. 1378 om tilsetningsstoffer til næringsmidler gjøres følgende endringer:</article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-2">Denne forskrift omfatter:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">tilsetningsstoffer bestemt til bruk i næringsmidler, herunder tilsetningsstoffer som kan selges direkte til forbruker,</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">tilsetningsstoffer som kan anvendes som bærestoffer og oppløsningsmidler,</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">fargestoffer til dekorasjonsmaling av eggeskall eller stempling av eggeskall,</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">fargestoffer til stempelmerking av kjøtt.</article></article></li></ul></article><article class="legalP" id="kapittel-1-ledd-3">Forskriften omfatter ikke:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">prosesshjelpemidler,</article></article></li><li data-li-identifier="-" data-name="-"><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">aromaer,</article></article></li><li data-li-identifier="-" data-name="-"><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">plantevernmidler,</article></article></li><li data-li-identifier="-" data-name="-"><article class="listArticle" id="kapittel-1-ledd-3-punkt-4"><article class="legalP" id="kapittel-1-ledd-3-punkt-4-ledd-1">vitaminer, mineraler og andre næringsstoffer,</article></article></li><li data-li-identifier="-" data-name="-"><article class="listArticle" id="kapittel-1-ledd-3-punkt-5"><article class="legalP" id="kapittel-1-ledd-3-punkt-5-ledd-1">pektinholdige produkter som er utvunnet av tørkede pressrester av epler, av skall av sitrusfrukter eller av en blanding av disse to, ved behandling med fortynnet syre etterfulgt av delvis nøytralisering med natrium- eller kaliumsalter,</article></article></li><li data-li-identifier="-" data-name="-"><article class="listArticle" id="kapittel-1-ledd-3-punkt-6"><article class="legalP" id="kapittel-1-ledd-3-punkt-6-ledd-1">tyggegummibaser,</article></article></li><li data-li-identifier="-" data-name="-"><article class="listArticle" id="kapittel-1-ledd-3-punkt-7"><article class="legalP" id="kapittel-1-ledd-3-punkt-7-ledd-1">hvitt eller gult dekstrin, røstet eller dekstrinert stivelse, stivelse modifisert ved behandling med syre eller et alkalisk stoff, bleket stivelse, fysisk modifisert stivelse og stivelse behandlet med amylolytiske enzymer,</article></article></li><li data-li-identifier="-" data-name="-"><article class="listArticle" id="kapittel-1-ledd-3-punkt-8"><article class="legalP" id="kapittel-1-ledd-3-punkt-8-ledd-1">blodplasma, gelatin, proteinhydrolysater og deres salter, melkeprotein og gluten,</article></article></li><li data-li-identifier="-" data-name="-"><article class="listArticle" id="kapittel-1-ledd-3-punkt-9"><article class="legalP" id="kapittel-1-ledd-3-punkt-9-ledd-1">aminosyrer og deres salter unntatt glutaminsyre, glysin, cystein og cystin,</article></article></li><li data-li-identifier="-" data-name="-"><article class="listArticle" id="kapittel-1-ledd-3-punkt-10"><article class="legalP" id="kapittel-1-ledd-3-punkt-10-ledd-1">kaseinater og kasein,</article></article></li><li data-li-identifier="-" data-name="-"><article class="listArticle" id="kapittel-1-ledd-3-punkt-11"><article class="legalP" id="kapittel-1-ledd-3-punkt-11-ledd-1">inulin.</article></article></li></ul></article> <article class="defaultP" margin-top="true">§ 2 nr. 2 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-1-ledd-3-punkt-12"><article class="legalP" id="kapittel-1-ledd-3-punkt-12-ledd-1">Prosesshjelpemiddel: et stoff som ikke kan konsumeres som et næringsmiddel i seg selv, men som med hensikt anvendes ved bearbeidelsen av råvarer, næringsmidler eller ingredienser i disse, for å oppfylle et bestemt teknologisk behov under behandlingen eller bearbeidingen, og som kan resultere i at det i det ferdige produkt finnes en utilsiktet, men teknisk uungåelig rest av dette stoff eller derivater av det, under forutsetning av at disse reststoffene ikke utgjør noen helsefare og ikke innvirker teknologisk på det ferdige produkt.</article></article></li></ul></article> <article class="defaultP" margin-top="true">§ 3, ny § 3a og § 4 skal lyde:</article><article class="futureLegalArticle" data-name="§3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Bruk av tilsetningsstoffer i næringsmidler</span></span><article class="legalP" id="kapittel-1-foreslåttparagraf-1-ledd-1">Kun tilsetningsstoffer som er oppført i vedlegg II (positivlisten), er godkjent for bruk i næringsmidler og de kan kun brukes på de vilkår som er angitt der.</article><article class="legalP" id="kapittel-1-foreslåttparagraf-1-ledd-2">Sammensatte næringsmidler kan inneholde tilsetningsstoffer som er godkjent for bruk i de enkelte bestanddeler i det sammensatte næringsmiddelet. Unntatt her er sammensatte næringsmidler oppført i kapittel 6 i vedlegg II (positivlisten).</article><article class="legalP" id="kapittel-1-foreslåttparagraf-1-ledd-3">Overføring av tilsetningsstoffer fra aroma til ferdig næringsmiddel er tillatt så fremt bruken av tilsetningsstoffer i aroma er i samsvar med bruksbetingelsene gitt i vedlegg II (positivlisten). Tilsetningsstoffer overført fra aroma skal ikke ha teknologisk funksjon i ferdig næringsmiddel.</article><article class="legalP" id="kapittel-1-foreslåttparagraf-1-ledd-4">Næringsmidler som utelukkende er bestemt til framstilling av sammensatte næringsmidler, kan inneholde tilsetningsstoffer godkjent for bruk i sluttproduktet.</article><article class="legalP" id="kapittel-1-foreslåttparagraf-1-ledd-5">Tilsetningsstoffer som er nevnt i kapittel 5 i vedlegg II (positivlisten), kan anvendes som bærere eller oppløsningsmidler for tilsetningsstoffer på de vilkår som er angitt der.</article><article class="legalP" id="kapittel-1-foreslåttparagraf-1-ledd-6">De tilsetningsstoffer som er oppført i vedlegg II (positivlisten) med unntak av E123, E127, E128, E154, E160b, E161g, E173 og E180, kan omsettes direkte til forbruker.</article></article><article class="futureLegalArticle" data-name="§3a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3a</span>. <span class="legalArticleTitle">Tilsetningsstoffer i aroma</span></span><article class="legalP" id="kapittel-1-foreslåttparagraf-2-ledd-1">Bruk av tilsetningsstoffer i aroma skal være begrenset til det minimum som er nødvendig for å garantere aromaens helsemessige trygghet og kvalitet, og for å lette lagring av aromaen. Videre skal innhold av tilsetningsstoffer i aroma ikke villede eller medføre en fare for forbruker. Dersom bruk av et tilsetningsstoff i aroma medfører en teknologisk effekt i næringsmiddelet, skal dette regnes som bruk av tilsetningsstoff i næringsmiddelet og ikke i aromaen.</article><article class="legalP" id="kapittel-1-foreslåttparagraf-2-ledd-2">Bruksbetingelser for tilsetningsstoffer i aroma er gitt i vedlegg II kapittel 5.1.</article></article><article class="futureLegalArticle" data-name="§4" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Renhet og identitet</span></span><article class="legalP" id="kapittel-1-foreslåttparagraf-3-ledd-1">Tilsetningsstoffer som er omfattet av EØS-avtalens vedlegg II kap. XII nr. 16 (direktiv 78/663/EØF), nr. 46a (direktiv 95/31/EF endret ved direktiv 98/66/EF, direktiv 2000/51/EF, direktiv 2001/52/EF og direktiv 2004/46/EF), nr. 46b (direktiv 95/45/EF endret ved direktiv 1999/75/EF, direktiv 2001/50/EF og direktiv 2004/47/EF) og nr. 54zf (direktiv 96/77/EF endret ved direktiv 98/86/EF, direktiv 2000/63/EF, direktiv 2001/30/EF, direktiv 2002/82/EF, direktiv 2003/95/EF og direktiv 2004/45/EF) skal oppfylle de krav til renhet og identitet som er angitt der. Øvrige tilsetningsstoffer skal oppfylle krav i henhold til FAO/WHOs spesifikasjoner.</article></article> <article class="defaultP" margin-top="true">Vedlegg I definisjonen av «Stabilisatorer» skal lyde:</article> <article class="defaultP" margin-top="true"><i>Stabilisator</i>: stoffer som gjør det mulig å opprettholde næringsmiddelets fysisk-kjemiske tilstand. Stabilisatorer gjør det mulig å opprettholde en homogen fordeling av to eller flere ikke-blandbare stoffer i et næringsmiddel, stabiliserer, bevarer eller forsterker et næringsmiddels farge og øker næringsmiddelets bindeevne, herunder dannelse av kryssbindinger mellom proteiner som gjør det mulig å binde bestanddeler av næringsmidler sammen til rekonstituerte produkter.</article> <article class="defaultP" margin-top="true">Det er foretatt endringer i vedlegg II til forskriften. Endringene gjengis ikke her, men en ajourført versjon av vedlegget kan fås ved henvendelse til: Mattilsynet, Felles postmottak, Postboks 383, 2381 Brumunddal, E-post: postmottak mattilsynet.no, Kontakttelefon: 06040, eller leses på Mattilsynets hjemmesider: http://www.mattilsynet.no .</article></section><section class="section" data-name="kapII" id="kapittel-2" data-lovdata-URL="LTI/forskrift/2005-05-13-431/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>