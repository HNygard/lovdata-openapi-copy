<!DOCTYPE html><html lang="no"><head><title>Forskrift om endring i forskrift om krav til byggverk og produkter til byggverk (TEK).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-21-1662</dd><dt class="dokid">DokumentID</dt><dd class="dokid">LTI/forskrift/2005-12-21-1662</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 16 s 2630</dd><dt class="dateInForce">I kraft fra</dt><dd class="dateInForce">2006-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-01-22-33</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§6</li><li>lov/1985-06-14-77/§77</li></ul></dd><dt class="dateOfPublication">Kunngjort</dt><dd class="dateOfPublication">2005-12-30</dd><dt class="journalNumber">Journalnummer</dt><dd class="journalNumber">2005-1395</dd><dt class="titleShort">Korttittel</dt><dd class="titleShort">Endr. i forskrift om krav til byggverk – TEK</dd><dt class="title">Tittel</dt><dd class="title">Forskrift om endring i forskrift om krav til byggverk og produkter til byggverk (TEK).</dd><dt class="miscInformation">Annet om dokumentet</dt><dd class="miscInformation">Fastsatt av Kommunal- og regionaldepartementet 21. desember 2005 med hjemmel i plan- og bygningslov 14. juni 1985 nr. 77 § 6 og § 77.</dd><dt class="refid">RefID</dt><dd class="refid">forskrift/2005-12-21-1662</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om krav til byggverk og produkter til byggverk (TEK).<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-21-1662" id="dokument"><h1>Forskrift om endring i forskrift om krav til byggverk og produkter til byggverk (TEK).</h1><section class="section" data-name="kapI" id="kapittel-1" data-lovdata-URL="LTI/forskrift/2005-12-21-1662/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. januar 1997 nr. 33 om krav til byggverk og produkter til byggverk (TEK) gjøres følgende endringer:</article> <article class="defaultP" margin-top="true">§ 9-62 nr. 3 og nytt nr. 4 skal lyde:<p class="leddfortsettelse">3. <i>Drift, tilsyn, ettersyn og sikkerhetskontroll</i></p></article><article class="legalP" id="kapittel-1-ledd-2">Eier er ansvarlig for sikkerhetsmessig forsvarlig drift, og må sørge for å få utført nødvendig tilsyn og regelmessig ettersyn. Ettersynet skal dokumenteres. Eier skal straks melde ulykke til kommunen, og heiskontrollorganet skal innrapportere ulykker i et landsomfattende register.</article><article class="legalP" id="kapittel-1-ledd-3">Skifte av eier skal meldes til kommunen.</article><article class="legalP" id="kapittel-1-ledd-4">Løfteinnretning skal sikkerhetskontrolleres og prøves før driftstillatelse gis etter ulykke.</article><article class="legalP" id="kapittel-1-ledd-5">Eier skal dessuten sørge for å få utført sikkerhetskontroll minst hvert annet år når anlegget er i drift. Sikkerhetskontroll kan også foretas ved stikkprøver av anlegg i drift.</article><article class="legalP" id="kapittel-1-ledd-6">For trappeheis og løfteplattform kan Statens bygningstekniske etat fastsette spesielle krav til sikkerhetskontroll.</article><article class="legalP" id="kapittel-1-ledd-7">Den som foretar sikkerhetskontroll, skal sende tilstandsrapport til kommunen og til eier dersom det er funnet uregelmessigheter ved anlegget. Har anlegget feil eller mangler som kan medføre vesentlig fare for personsikkerheten, skal den som utfører sikkerhetskontroll, straks sette anlegget ut av drift inntil kommunen kan treffe vedtak. Eier og kommunen skal straks underrettes om at anlegget er satt ut av drift og grunnen til det.</article><article class="legalP" id="kapittel-1-ledd-8">Når det er nødvendig av sikkerhetsmessige hensyn, kan kommunen gi pålegg om utbedring av feil og mangler ved løfteinnretning, og kan sette frist for slik utbedring. Kommunen kan også gi pålegg om å stenge anlegg med feil eller mangler.</article> <article class="defaultP" margin-top="true">4. <i>Sikkerhetskontrollør</i></article><article class="legalP" id="kapittel-1-ledd-9">Sikkerhetskontroll kan utføres av:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-9-punkt-1"><article class="legalP" id="kapittel-1-ledd-9-punkt-1-ledd-1">sikkerhetskontrollør tilsatt i kommunal heiskontrollordning</article></article></li><li data-li-identifier="-" data-name="-"><article class="listArticle" id="kapittel-1-ledd-9-punkt-2"><article class="legalP" id="kapittel-1-ledd-9-punkt-2-ledd-1">sikkerhetskontrollør tilknyttet landsomfattende heiskontrollordning med bemyndigelse fra departementet</article></article></li><li data-li-identifier="-" data-name="-"><article class="listArticle" id="kapittel-1-ledd-9-punkt-3"><article class="legalP" id="kapittel-1-ledd-9-punkt-3-ledd-1">Statens bygningstekniske etat.</article></article></li></ul></article><article class="legalP" id="kapittel-1-ledd-10">Sikkerhetskontrollør skal være godkjent av Statens bygningstekniske etat eller den etaten har bemyndiget.</article><article class="legalP" id="kapittel-1-ledd-11">Den som skal foreta periodisk sikkerhetskontroll av heis, skal ha relevant formell teoretisk og praktisk utdanning på nivå med kravene til norsk 2-årig teknisk skole eller 3-årig ingeniørhøgskole samt 5 års praksis fra montasje, vedlikehold og reparasjon av heisanlegg.</article><article class="legalP" id="kapittel-1-ledd-12">Den som skal foreta sikkerhetskontroll skal være ansatt og ha sitt daglige virke i en bedrift som utøver virksomheten.</article><article class="legalP" id="kapittel-1-ledd-13">EØS-borger som har forestått aktivitetene montasje, vedlikehold og reparasjon av heisanlegg eller offentlig kontroll med heisanlegg i et EØS-land, skal godkjennes dersom søkeren kan dokumentere enten:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-13-punkt-1"><article class="legalP" id="kapittel-1-ledd-13-punkt-1-ledd-1">seks års sammenhengende yrkeserfaring som selvstendig næringsdrivende heismontør eller som leder av et heisforetak, eller</article></article></li><li data-li-identifier="b)" data-name="b)"><article class="listArticle" id="kapittel-1-ledd-13-punkt-2"><article class="legalP" id="kapittel-1-ledd-13-punkt-2-ledd-1">utdanning som svarer til det som kreves for eksamen fra ingeniørhøyskole og tre års sammenhengende yrkeserfaring som selvstendig næringsdrivende heismontør eller som leder av et heisforetak, eller</article></article></li><li data-li-identifier="c)" data-name="c)"><article class="listArticle" id="kapittel-1-ledd-13-punkt-3"><article class="legalP" id="kapittel-1-ledd-13-punkt-3-ledd-1">tre års sammenhengende yrkeserfaring som selvstendig næringsdrivende heismontør og minst fem års ansettelse som heismontør i et heisforetak, eller</article></article></li><li data-li-identifier="d)" data-name="d)"><article class="listArticle" id="kapittel-1-ledd-13-punkt-4"><article class="legalP" id="kapittel-1-ledd-13-punkt-4-ledd-1">utdanning som svarer til det som kreves for eksamen fra ingeniørhøyskole og fem års sammenhengende yrkeserfaring som leder av et heisforetak, hvorav minst tre år i teknisk stilling som krever fagkunnskap med ansvar for en eller flere avdelinger i foretaket.</article></article></li></ul></article><article class="legalP" id="kapittel-1-ledd-14">I tilfellene nevnt i alternativ a) og c) skal ikke denne aktiviteten være avsluttet mer enn ti år før søknaden ble innlevert.</article><article class="legalP" id="kapittel-1-ledd-15">Utdanning skal fremgå av eksamensbevis anerkjent av staten eller bedømt som fullt ut tilfredsstillende av et kompetent bransjeorgan. Utdanning fra annen EØS-stat likestilles med utdanning i Norge.</article> <article class="defaultP" margin-top="true">§ 9-62 nåværende nr. 4 og 5 blir nye nr. 5 og 6.</article></section><section class="section" data-name="kapII" id="kapittel-2" data-lovdata-URL="LTI/forskrift/2005-12-21-1662/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2006.</article></section></main></body></html>