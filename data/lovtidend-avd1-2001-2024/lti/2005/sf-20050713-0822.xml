<!DOCTYPE html><html lang="no"><head><title>Instruks om prøvetaking, håndtering, bedømmelse og tiltak med hensyn til overførbare spongiforme encefalopatier (TSE) for storfe, småfe og hjortedyr.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-07-13-822</dd><dt class="dokid">DokumentID</dt><dd class="dokid">LTI/forskrift/2005-07-13-822</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 10 s 1656</dd><dt class="dateInForce">I kraft fra</dt><dd class="dateInForce">2005-07-13</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-06-28-1053</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§33</li><li>forskrift/1994-04-25-320/§20</li><li>forskrift/2004-03-30-595/§2</li></ul></dd><dt class="dateOfPublication">Kunngjort</dt><dd class="dateOfPublication">2005-07-19</dd><dt class="journalNumber">Journalnummer</dt><dd class="journalNumber">2005-0741</dd><dt class="titleShort">Korttittel</dt><dd class="titleShort">Instruks om tiltak mot TSE</dd><dt class="title">Tittel</dt><dd class="title">Instruks om prøvetaking, håndtering, bedømmelse og tiltak med hensyn til overførbare spongiforme encefalopatier (TSE) for storfe, småfe og hjortedyr.</dd><dt class="miscInformation">Annet om dokumentet</dt><dd class="miscInformation">Fastsatt av Det Sentrale Mattilsynet ved hovedkontoret 13. juli 2005 med hjemmel i lov 19. desember 2003 nr. 124 om matproduksjon og mattrygghet (matloven) § 33, jf. forskrift 25. april 1994 nr. 320 om kjøttkontroll og omsetning m.v. av ferskt kjøtt § 20, jf. forskrift 30. mars 2004 nr. 595 om forebygging av, kontroll med og utryddelse av overførbare spongiforme encefalopatier (TSE) § 2 og Mattilsynets alminnelige instruksjonsmyndighet.</dd><dt class="refid">RefID</dt><dd class="refid">forskrift/2005-07-13-822</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Instruks om prøvetaking, håndtering, bedømmelse og tiltak med hensyn til overførbare spongiforme encefalopatier (TSE) for storfe, småfe og hjortedyr.<ul class="tocSubUl"><li>Vedlegg I. Prøveuttak ved slakting av et tilfeldig utvalg storfe over 30 måneder</li><li>Vedlegg II. Prøveuttak ved slakting av et tilfeldig utvalg sau og geit over 18 måneder</li><li>Vedlegg III. Forslag til dokumentasjon av tilsyn med SRM-håndtering</li></ul></li></ul></dd></dl></header><main class="documentBody" data-lovdata-URL="LTI/forskrift/2005-07-13-822" id="dokument"><h1>Instruks om prøvetaking, håndtering, bedømmelse og tiltak med hensyn til overførbare spongiforme encefalopatier (TSE) for storfe, småfe og hjortedyr.</h1><article class="marginIdArticle" id="punkt-1"><span class="data-marginOriginalId">1.</span><span class="miscHeadline"><i>Omfang</i></span><article class="legalP" id="punkt-1-ledd-1">Denne instruksen omfatter prøvetaking, håndtering, bedømmelse og tiltak med hensyn til overførbare spongiforme encefalopatier (TSE). Instruksen gjelder både for dyr som slaktes for konsum og for dyr i felt. Instruksen omfatter tilsyn med SRM i slakterivirksomhet, autorisert/godkjent nedskjæringsvirksomhet og næringsmiddelvirksomhet med særlig godkjenning til håndtering og fjerning av virvelsøyle fra storfe &gt; 12 måneder.</article></article><article class="marginIdArticle" id="punkt-2"><span class="data-marginOriginalId">2.</span><span class="miscHeadline"><i>Overvåkning av storfe</i></span><article class="legalP" id="punkt-2-ledd-1">Følgende storfe skal undersøkes for BSE:</article></article><article class="marginIdArticle" id="punkt-3"><span class="data-marginOriginalId">2.1</span><article class="legalP" id="punkt-3-ledd-1">Alle storfe uansett alder<ul class="defaultList"><li data-li-identifier="a)" data-name="a)"><article class="listArticle" id="punkt-3-ledd-1-punkt-1"><article class="legalP" id="punkt-3-ledd-1-punkt-1-ledd-1">som er importert,</article></article></li><li data-li-identifier="b)" data-name="b)"><article class="listArticle" id="punkt-3-ledd-1-punkt-2"><article class="legalP" id="punkt-3-ledd-1-punkt-2-ledd-1">dersom alder ikke kan fastslås (unntatt når det er åpenbart at dyret er under 24 måneder),</article></article></li><li data-li-identifier="c)" data-name="c)"><article class="listArticle" id="punkt-3-ledd-1-punkt-3"><article class="legalP" id="punkt-3-ledd-1-punkt-3-ledd-1">dersom det ikke kan fastslås hvilken besetning dyret kommer fra,</article></article></li><li data-li-identifier="d)" data-name="d)"><article class="listArticle" id="punkt-3-ledd-1-punkt-4"><article class="legalP" id="punkt-3-ledd-1-punkt-4-ledd-1">som viser eller har vist unormal atferd, nevrologiske symptomer eller andre, progressive symptomer som er slik at BSE ikke kan utelukkes som sykdomsårsak.</article></article></li></ul></article></article><article class="marginIdArticle" id="punkt-4"><span class="data-marginOriginalId">2.2</span><article class="legalP" id="punkt-4-ledd-1">Alle storfe eldre enn 24 måneder<ul class="defaultList"><li data-li-identifier="a)" data-name="a)"><article class="listArticle" id="punkt-4-ledd-1-punkt-1"><article class="legalP" id="punkt-4-ledd-1-punkt-1-ledd-1">som er nødslaktet, jf. forskrift 25. april 1994 nr. 320 om kjøttkontroll og frambud m.v. av ferskt kjøtt § 2 nr. 12,</article></article></li><li data-li-identifier="b)" data-name="b)"><article class="listArticle" id="punkt-4-ledd-1-punkt-2"><article class="legalP" id="punkt-4-ledd-1-punkt-2-ledd-1">som ved ante mortem kontroll avviker i henhold til instruks 25. mai 1994 nr. 369 for kjøttkontrollen pkt. 2.3.1 og 2.3.2, unntatt klinisk friske storfe som slaktes til humant konsum i forbindelse med et program for utryddelse av sykdom,</article></article></li><li data-li-identifier="c)" data-name="c)"><article class="listArticle" id="punkt-4-ledd-1-punkt-3"><article class="legalP" id="punkt-4-ledd-1-punkt-3-ledd-1">som er avkom etter importerte kyr,</article></article></li><li data-li-identifier="d)" data-name="d)"><article class="listArticle" id="punkt-4-ledd-1-punkt-4"><article class="legalP" id="punkt-4-ledd-1-punkt-4-ledd-1">som er selvdøde eller er blitt avlivet uten å være ment til humant konsum, bortsett fra dyr som avlives i forbindelse med</article></article></li><li data-li-identifier="e)" data-name="e)"><article class="listArticle" id="punkt-4-ledd-1-punkt-5"><article class="legalP" id="punkt-4-ledd-1-punkt-5-ledd-1">det program for utryddelse av sykdom.</article></article></li></ul></article></article><article class="marginIdArticle" id="punkt-5"><span class="data-marginOriginalId">2.3</span><article class="legalP" id="punkt-5-ledd-1">Et tilfeldig utvalg storfe eldre enn 30 måneder, inkludert klinisk friske storfe som slaktes til humant konsum i forbindelse med et program for utryddelse av sykdom, i henhold til vedlegg I.</article></article><article class="marginIdArticle" id="punkt-6"><span class="data-marginOriginalId">3.</span><span class="miscHeadline"><i>Overvåkning av småfe</i></span><article class="legalP" id="punkt-6-ledd-1">Følgende småfe skal undersøkes for TSE:</article></article><article class="marginIdArticle" id="punkt-7"><span class="data-marginOriginalId">3.1</span><article class="legalP" id="punkt-7-ledd-1">Alle importerte sauer og geiter.</article></article><article class="marginIdArticle" id="punkt-8"><span class="data-marginOriginalId">3.2</span><article class="legalP" id="punkt-8-ledd-1">Alle avkom over 18 måneder etter importerte søyer og geiter (hunndyr).</article></article><article class="marginIdArticle" id="punkt-9"><span class="data-marginOriginalId">3.3</span><article class="legalP" id="punkt-9-ledd-1">Alle sauer og geiter som viser eller har vist unormal atferd, nevrologiske symptomer eller andre, progressive symptomer som er slik at TSE ikke kan utelukkes som sykdomsårsak.</article></article><article class="marginIdArticle" id="punkt-10"><span class="data-marginOriginalId">3.4</span><article class="legalP" id="punkt-10-ledd-1">Alle sauer og geiter over 18 måneder eller som har mer enn to permanente fortenner som er brutt fram gjennom tannkjøttet, og som er selvdøde eller er blitt avlivet uten å være ment til humant konsum, bortsett fra dyr som avlives i forbindelse med et program for utryddelse av sykdom.</article></article><article class="marginIdArticle" id="punkt-11"><span class="data-marginOriginalId">3.5</span><article class="legalP" id="punkt-11-ledd-1">Et tilfeldig utvalg sau og geit over 18 måneder i henhold til vedlegg II.</article></article><article class="marginIdArticle" id="punkt-12"><span class="data-marginOriginalId">4.</span><span class="miscHeadline"><i>Overvåkning av hjort og elg</i></span><article class="legalP" id="punkt-12-ledd-1">Følgende hjort og elg skal undersøkes for TSE:</article></article><article class="marginIdArticle" id="punkt-13"><span class="data-marginOriginalId">4.1</span><article class="legalP" id="punkt-13-ledd-1">Oppdrettshjort eldre enn 12 måneder som er selvdøde eller er blitt avlivet uten å være ment til humant konsum.</article></article><article class="marginIdArticle" id="punkt-14"><span class="data-marginOriginalId">4.2</span><article class="legalP" id="punkt-14-ledd-1">Viltlevende hjort og elg over 12 måneder som er selvdøde eller er blitt avlivet uten å være ment til humant konsum skal prøvetas såfremt det er mulig.<sup class="footnotereference" data-footnotereferencevalue="*" data-unique-footnote-counter="1">*</sup></article></article><footer class="footnotes"><article class="footnote" data-name="*" data-unique-footnote-counter="1"><span class="footnoteLabel">*</span> I henhold til HOP (Helseovervåkningsprogrammet for hjortevilt).</article></footer><article class="marginIdArticle" id="punkt-15"><span class="data-marginOriginalId">5.</span><span class="miscHeadline"><i>Prøveuttak</i></span></article><article class="marginIdArticle" id="punkt-16"><span class="data-marginOriginalId">5.1</span><article class="legalP" id="punkt-16-ledd-1">Prøve uttatt i henhold til denne instruks punkt 2.1 a), b) og c), 2.2, 2.3, 3.1, 3.2 og 3.5 skal bestå av ufiksert (fersk) forlengede marg (<i>medulla oblongata</i>).</article></article><article class="marginIdArticle" id="punkt-17"><span class="data-marginOriginalId">5.2</span><article class="legalP" id="punkt-17-ledd-1">Prøve uttatt i henhold til denne instruks punkt 2.1 d) (storfe med klinisk mistanke om BSE) skal bestå av en ufiksert (fersk) hjernehalvdel og en formalinfiksert hjernehalvdel, eventuelt hele hodet.</article></article><article class="marginIdArticle" id="punkt-18"><span class="data-marginOriginalId">5.3</span><article class="legalP" id="punkt-18-ledd-1">Prøve uttatt i henhold til denne instruks punkt 3.3 (småfe med klinisk mistanke om TSE) skal bestå av en ufiksert (fersk) hjernehalvdel og svelglymfeknute (<i>lnn. retropharyngei mediales</i>), og en formalinfiksert hjernehalvdel og svelglymfeknute (<i>lnn. retropharyngei mediales</i>). Dersom det er mulig skal det også tas blodprøve for genotyping mhp prionproteinet.</article></article><article class="marginIdArticle" id="punkt-19"><span class="data-marginOriginalId">5.4</span><article class="legalP" id="punkt-19-ledd-1">Prøve uttatt i henhold til denne instruks punkt 3.4 (selvdøde småfe eller småfe avlivet uten å være ment til humant konsum) skal enten bestå av ufiksert (fersk) forlenget marg (<i>medulla oblongata</i>) og to ufikserte svelglymfeknuter (<i>lnn. retropharyngei mediales</i>), eller bestå av en ufiksert (fersk) hjernehalvdel og svelglymfeknute (<i>lnn. retropharyngei mediales</i>), og en formalinfiksert hjernehalvdel og svelglymfeknute (<i>lnn. retropharyngei mediales</i>). Dersom det er mulig skal det også tas blodprøve for genotyping mhp prionproteinet.</article></article><article class="marginIdArticle" id="punkt-20"><span class="data-marginOriginalId">5.5</span><article class="legalP" id="punkt-20-ledd-1">Prøve uttatt i henhold til denne instruks punkt 4 (hjort og elg) skal bestå av en ufiksert (fersk) hjernehalvdel og svelglymfeknute, og en formalinfiksert hjernehalvdel og svelglymfeknute.</article></article><article class="marginIdArticle" id="punkt-21"><span class="data-marginOriginalId">5.6</span><article class="legalP" id="punkt-21-ledd-1">For uttaksprosedyre vises til informasjon på Mattilsynets internettsider under regelverk – veiledere – dyr – veiledere smittestoff (BSE og skrapesyke): <i> http://www.mattilsynet.no/regelverk/veiledere/dyr </i></article><article class="legalP" id="punkt-21-ledd-2">Prøven skal oppbevares, pakkes, merkes og forsendes slik at bestemmelsene i TSE-forskriften kan overholdes.</article></article><article class="marginIdArticle" id="punkt-22"><span class="data-marginOriginalId">6.</span><span class="miscHeadline"><i>Håndtering av kadaver/slakt, avfall og biprodukter fra TSE-prøvetatte dyr</i></span></article><article class="marginIdArticle" id="punkt-23"><span class="data-marginOriginalId">6.1</span><article class="legalP" id="punkt-23-ledd-1">Dyr prøvetatt i felt betegnes kadaver. Dyr prøvetatt i slakteri betegnes som slakt.</article></article><article class="marginIdArticle" id="punkt-24"><span class="data-marginOriginalId">6.2</span><article class="legalP" id="punkt-24-ledd-1">Når et dyr som er slaktet for humant konsum er valgt ut for TSE-undersøkelse, skal stempelmerket omhandlet i kjøttkontrollforskriften kapittel III, ikke påføres skrotten før negativt resultat av hurtigtesten foreligger.</article></article><article class="marginIdArticle" id="punkt-25"><span class="data-marginOriginalId">6.3</span><article class="legalP" id="punkt-25-ledd-1">Alle deler av det kadaveret/slaktet som er undersøkt for TSE, herunder huden, skal holdes tilbake under offentlig tilsyn inntil det foreligger et negativt resultat av hurtigtesten. Unntatt fra dette er når kadaver/slakt eller deler av kadaver/slakt destrueres i samsvar med TSE-forordningen, vedlegg V nr. 3 eller 4, jf. vedlegg XI nr. 11 (behandles som SRM).<ul class="defaultList"><li data-li-identifier="a)" data-name="a)"><article class="listArticle" id="punkt-25-ledd-1-punkt-1"><article class="legalP" id="punkt-25-ledd-1-punkt-1-ledd-1">I slakterier må slakt som er prøvetatt etter andre kriterier enn denne instruks punkt 2.3 og 3.5, oppbevares i spesielle rom eller beholdere, jf. slakteriforskriften § 58. Slakt prøvetatt i henhold til denne instruks punkt 2.3 og 3.5 kan oppbevares på samme kjølerom som godkjente slakt forutsatt at det er et klart skille mellom arresterte slakt og godkjente slakt, og at det er tilstrekkelig sikkerhet for at arresterte slakt ikke kan frigis på et feilaktig grunnlag.</article></article></li><li data-li-identifier="b)" data-name="b)"><article class="listArticle" id="punkt-25-ledd-1-punkt-2"><article class="legalP" id="punkt-25-ledd-1-punkt-2-ledd-1">Ved klinisk mistanke om skrapesjuke kan kadaveret sendes inn for obduksjon ved veterinærinstituttet i Oslo eller et av de regionale laboratorier som småfeeieren sogner til, eventuelt NVH, Institutt for produksjonsdyrmedisin, Sandnes.</article></article></li></ul></article></article><article class="marginIdArticle" id="punkt-26"><span class="data-marginOriginalId">6.4</span><article class="legalP" id="punkt-26-ledd-1">Alle deler av et kadaver/slakt som viser seg å være positivt på hurtigtesten, herunder huden, skal destrueres i samsvar med TSE-forordningen, vedlegg V nr. 3 eller 4, jf. vedlegg XI nr. 11, unntatt materiale som skal bevares i forbindelse med registrene i samsvar med TSE-forordningen vedlegg III, kapittel B, del III.</article></article><article class="marginIdArticle" id="punkt-27"><span class="data-marginOriginalId">6.5</span><article class="legalP" id="punkt-27-ledd-1">Når et storfe som er slaktet for konsum viser seg å være positivt på hurtigtesten, skal i tillegg til det positive slaktet også skrottene umiddelbart før og de to skrottene som følger umiddelbart etter på den samme slaktelinjen, destrueres i samsvar med denne instruks punkt 6.4.</article></article><article class="marginIdArticle" id="punkt-28"><span class="data-marginOriginalId">6.6</span><article class="legalP" id="punkt-28-ledd-1">Slakt som er prøvetatt i henhold til denne instruks punkt 2 og 3, men hvor negativ diagnose ikke kan stilles, skal kasseres og alle deler av slaktet skal behandles som SRM jf. TSE-forordningen, vedlegg V nr. 3 eller 4, jf. vedlegg XI nr. 11. Tilsvarende skal kadaver prøvetatt i henhold til denne instruks punkt 2 og 3, men hvor negativ diagnose ikke kan stilles, behandles som SRM jf. TSE-forordningen, vedlegg V nr. 3 eller 4, jf. vedlegg XI nr. 11.</article></article><article class="marginIdArticle" id="punkt-29"><span class="data-marginOriginalId">6.7</span><article class="legalP" id="punkt-29-ledd-1">For ytterligere tiltak ved positivt svar på hurtigtest, vises det til «Tiltaks- og kommunikasjonsplan ved mistanke om eller påvisning av bovin spongiform encefalopati (BSE) i Norge» og «Strategi for bekjempelse av skrapesjuke (scrapie)» som finnes på Mattilsynets internettsider under Smittevern og bekjempelse/Dyr/B-sjukdommer:<br /><i> http://www.mattilsynet.no/smittevern_og_bekjempelse/dyr/b-sjukdommer </i></article></article><article class="marginIdArticle" id="punkt-30"><span class="data-marginOriginalId">7.</span><span class="miscHeadline"><i>Håndtering av ordinære slakt</i></span></article><article class="marginIdArticle" id="punkt-31"><span class="data-marginOriginalId">7.1</span><article class="legalP" id="punkt-31-ledd-1">Skrotter skal ikke påføres stempelmerke omhandlet i kjøttkontrollforskriften kapittel III, før alt SRM er fjernet. Dersom dyrets alder ikke kan fastslås, skal dyret håndteres som dyr &gt; 12 måneder, unntatt er når det er åpenbart at dyret er &lt; 12 måneder. Ukløyvde skrotter av småfe som overføres til spesielt godkjente nedskjæringsanlegg, kan påføres stempelmerke uten at ryggmarg er fjernet. Tilsvarende kan storfeskrotter med virvelsøyle påføres stempelmerke uten at virvelsøylen er fjernet.</article></article><article class="marginIdArticle" id="punkt-32"><span class="data-marginOriginalId">8.</span><span class="miscHeadline"><i>Registrering av virksomheter med særlig godkjenning</i></span></article><article class="marginIdArticle" id="punkt-33"><span class="data-marginOriginalId">8.1</span><article class="legalP" id="punkt-33-ledd-1">Det lokale Mattilsynet skal umiddelbart etter at vedtak om særlig godkjenning av virksomheter og vedtak om tilbaketrekking av særlig godkjenning, sende melding om dette til Mattilsynet Nasjonalt senter for dyr og animalsk mat som fører fortegnelse over virksomheter med særlig godkjenning for å fjerne og håndtere henholdsvis ryggmarg fra småfe eldre enn 12 måneder og virvelsøyle fra storfe eldre enn 12 måneder. Mattilsynet Nasjonalt senter for dyr og animalsk mat skal publisere liste over virksomheter med særlig godkjenning på Mattilsynet sine internettsider.</article></article><article class="marginIdArticle" id="punkt-34"><span class="data-marginOriginalId">9.</span><span class="miscHeadline"><i>Tilsyn i slakterivirksomhet, autorisert/godkjent nedskjæringsvirksomhet og næringsmiddelvirksomhet med særlig godkjenning</i></span></article><article class="marginIdArticle" id="punkt-35"><span class="data-marginOriginalId">9.1</span><article class="legalP" id="punkt-35-ledd-1">I slakterivirksomheter, autorisert/godkjent nedskjæringsvirksomhet og næringsmiddelvirksomhet med særlig godkjenning til håndtering og fjerning av virvelsøyle fra storfe &gt; 12 måneder skal tilsynet ha særlig oppmerksomhet rettet mot virksomhetens sikring av at:<ul class="defaultList"><li data-li-identifier="-" data-name="-"><article class="listArticle" id="punkt-35-ledd-1-punkt-1"><article class="legalP" id="punkt-35-ledd-1-punkt-1-ledd-1">alt SRM fjernes fra slaktet,</article></article></li><li data-li-identifier="-" data-name="-"><article class="listArticle" id="punkt-35-ledd-1-punkt-2"><article class="legalP" id="punkt-35-ledd-1-punkt-2-ledd-1">kryssforurensning fra SRM til kjøtt i størst mulig grad unngås,</article></article></li><li data-li-identifier="-" data-name="-"><article class="listArticle" id="punkt-35-ledd-1-punkt-3"><article class="legalP" id="punkt-35-ledd-1-punkt-3-ledd-1">SRM samles opp separat fra avfall som ikke skal behandles og destrueres som SRM,</article></article></li><li data-li-identifier="-" data-name="-"><article class="listArticle" id="punkt-35-ledd-1-punkt-4"><article class="legalP" id="punkt-35-ledd-1-punkt-4-ledd-1">SRM samles opp i tydelig merkede beholdere og alle deler farges slik at det kan kontrolleres at det ikke kommer inn i fôr- eller næringsmiddelkjeden,</article></article></li><li data-li-identifier="-" data-name="-"><article class="listArticle" id="punkt-35-ledd-1-punkt-5"><article class="legalP" id="punkt-35-ledd-1-punkt-5-ledd-1">alt SRM blir levert til godkjent destruksjon,</article></article></li><li data-li-identifier="-" data-name="-"><article class="listArticle" id="punkt-35-ledd-1-punkt-6"><article class="legalP" id="punkt-35-ledd-1-punkt-6-ledd-1">det er samsvar mellom mengde SRM produsert i virksomheten og mengde SRM levert til destruksjonsvirksomheten,</article></article></li><li data-li-identifier="-" data-name="-"><article class="listArticle" id="punkt-35-ledd-1-punkt-7"><article class="legalP" id="punkt-35-ledd-1-punkt-7-ledd-1">storfeslakt eller deler av storfeslakt, hvor virvelsøyle ikke er fjernet, og dyret er yngre enn 12 måneder, har skrottlapp merket med blå stripe,</article></article></li><li data-li-identifier="-" data-name="-"><article class="listArticle" id="punkt-35-ledd-1-punkt-8"><article class="legalP" id="punkt-35-ledd-1-punkt-8-ledd-1">handelsdokumenter korrekt angir antall storfe eller deler av storfe hvor virvelsøyle skal fjernes og antall storfe eller deler av storfe der virvelsøylen ikke skal fjernes på.</article></article></li></ul></article></article><article class="marginIdArticle" id="punkt-36"><span class="data-marginOriginalId">9.2</span><article class="legalP" id="punkt-36-ledd-1">Tilsynet skal i tillegg til den løpende kjøttkontrollen skriftlig dokumentere sitt tilsyn og oppfølging med virksomheten i forhold til etterlevelse av kravene i TSE-forordningen.</article><article class="legalP" id="punkt-36-ledd-2">Særskilte kontroller skal utføres med minst en frekvens som angitt i tabellen nedenfor. Kontrollen skal utføres slik at det ikke er forutsigbart når kontrollen skal foregå. I slakterivirksomhet skal tilsynsveterinær minst undersøke 10 slakt av storfe og småfe; dersom det slaktes/håndteres færre enn 10 slakt av storfe og småfe den aktuelle dagen, skal samtlige slakt av storfe og småfe den aktuelle dagen undersøkes. I autorisert/godkjent nedskjæringsvirksomhet og næringsmiddelvirksomhet med særlig godkjenning til håndtering og fjerning av virvelsøyle fra storfe &gt; 12 måneder skal tilsynet undersøke tilstrekkelig antall skrotter slik at det kan dokumenteres at alle relevante aspekter av regelverket er ført tilsyn med. Kontrollen skal dokumenteres på skjemaene i vedlegg III eller tilsvarende skjemaer. <table><thead><tr><th data-text-align="center" data-vertical-align="top"><i>Kontroll </i></th><th data-text-align="center" data-vertical-align="top"><i>Slakterivirksomhet</i></th><th data-text-align="center" data-vertical-align="top"><i>Autorisert/godkjent nedskjæringsvirksomhet</i></th><th data-text-align="center" data-vertical-align="top"><i>Næringsmiddelvirksomhet med særlig godkjenning til håndtering og fjerning av virvelsøyle fra storfe &gt; 12 måneder</i></th></tr></thead><tbody><tr><td data-text-align="center" data-vertical-align="top">Fjerning, håndtering oppsamling, farging og dokumentasjon av SRM</td><td data-text-align="center" data-vertical-align="top">1 gang per måned</td><td data-text-align="center" data-vertical-align="top">1 gang per måned</td><td data-text-align="center" data-vertical-align="top">Hver 3. måned</td></tr><tr><td data-text-align="center" data-vertical-align="top">Handelsdokumenter</td><td data-text-align="center" data-vertical-align="top">Hver 2. måned</td><td data-text-align="center" data-vertical-align="top">Hver 2. måned</td><td data-text-align="center" data-vertical-align="top">Hver 3. måned</td></tr><tr><td data-text-align="center" data-vertical-align="top">Merking med blåstripe på skrottlapp</td><td data-text-align="center" data-vertical-align="top">Hver 2. måned</td><td data-text-align="center" data-vertical-align="top">Hver 2. måned</td><td data-text-align="center" data-vertical-align="top">Hver 3. måned</td></tr></tbody></table></article><article class="legalP" id="punkt-36-ledd-3">Dersom det dokumenteres (jf. vedlegg III) ingen avvik ved tre påfølgende kontroller, kan kontrollfrekvensene reduseres, men ikke til sjeldnere enn hver 3. måned for kontroll med fjerning, håndtering, oppsamling, farging og dokumentasjon av SRM, og hver 6. måned for kontroll med handelsdokumenter og blå stripe på skrottlapp. Dersom det senere ved en lavere kontrollfrekvens påvises avvik, skal kontroller gjennomføres med frekvensen som er angitt i tabellen over.</article></article><article class="marginIdArticle" id="punkt-37"><span class="data-marginOriginalId">10.</span><span class="miscHeadline"><i>Administrative bestemmelser</i></span></article><article class="marginIdArticle" id="punkt-38"><span class="data-marginOriginalId">10.1</span><article class="legalP" id="punkt-38-ledd-1">Denne instruksen trer i kraft straks. Samtidig oppheves instruks 28. juni 2004 nr. 1053 om prøvetaking, håndtering, bedømmelse og tiltak med hensyn til overførbare spongiforme encefalopatier (TSE) for storfe, småfe og hjortedyr.</article></article><section class="section" data-name="vedleggI" id="kapittel-1" data-lovdata-URL="LTI/forskrift/2005-07-13-822/KAPITTEL_1"><h2>Vedlegg I. Prøveuttak ved slakting av et tilfeldig utvalg storfe over 30 måneder</h2><article class="legalP" id="kapittel-1-ledd-1">Det skal årlig tas prøver av et tilfeldig utvalg storfe over 30 måneder.</article><article class="legalP" id="kapittel-1-ledd-2">Det skal årlig tas prøve av 10.000 storfe i denne gruppen.</article><article class="legalP" id="kapittel-1-ledd-3">Disse dyrene skal være slaktet på normal måte for konsum inkludert klinisk friske storfe som slaktes i forbindelse med et program for utryddelse av sykdom. Dyrene skal i tillegg være født, oppdrettet og slaktet i Norge.</article><article class="legalP" id="kapittel-1-ledd-4">Prøvene skal tas ut fordelt over hele året. Dyrene det tas prøver fra, skal utvelges på en slik måte at den samlede årlige prøvemengden tilsvarer et tilfeldig utvalg storfe over 30 måneder.</article><article class="legalP" id="kapittel-1-ledd-5">Tilsynsveterinæren ved det enkelte slakteri avgjør hvilke dyr det skal tas prøver fra. Hensynet til det tilfeldige utvalget skal ivaretas.</article></section><section class="section" data-name="vedleggII" id="kapittel-2" data-lovdata-URL="LTI/forskrift/2005-07-13-822/KAPITTEL_2"><h2>Vedlegg II. Prøveuttak ved slakting av et tilfeldig utvalg sau og geit over 18 måneder</h2><article class="legalP" id="kapittel-2-ledd-1">Det skal årlig tas prøver av et tilfeldig utvalg sau og geit over 18 måneder, eller som har mer enn to permanente fortenner brutt fram gjennom tannkjøttet. Sauene og geitene skal være slaktet for humant konsum.</article><article class="legalP" id="kapittel-2-ledd-2">Det skal årlig tas prøve av 10.000 sau og 5.000 geit i denne gruppen.</article><article class="legalP" id="kapittel-2-ledd-3">Prøvene skal være representative for hver region og årstid. Dyrene det tas prøve fra, skal utvelges på en slik måte at man unngår overrepresentasjon av noen dyregruppe i forhold til geografisk opprinnelse, rase, alder eller driftsform. Dyrenes alder skal anslås ut fra tannutvikling, tydelige tegn på modenhet eller annen tilgjengelig informasjon. Om mulig, skal det unngås at det tas prøver fra et stort antall dyr i samme flokk.</article><article class="legalP" id="kapittel-2-ledd-4">Tilsynsveterinæren avgjør hvilke dyr det skal tas prøver fra. Hensynet til det tilfeldige utvalget skal ivaretas.</article></section><section class="section" data-name="vedleggIII" id="kapittel-3" data-lovdata-URL="LTI/forskrift/2005-07-13-822/KAPITTEL_3"><h2>Vedlegg III. Forslag til dokumentasjon av tilsyn med SRM-håndtering</h2><article class="legalP" id="kapittel-3-ledd-1">Skjemaet lister opp kontrollpunkter som tilsynet skal dokumentere er utført særskilt kontroll med i forhold til instruksens punkt 9.2. Det skal krysses av ja eller nei alt ettersom vedkommende punkt er kontrollert. Deretter fylles det ut utfyllende kommentar omkring observasjonene. Alle kontrollpunktene innenfor en virksomhetstype må minst kontrolleres med den frekvens som er angitt i instruksens punkt 9.2. <table><tbody><tr><td colspan="2" data-text-align="left" data-vertical-align="top"><i>Virksomhetens navn og adresse:</i><br /><br /><br /></td><td colspan="2" data-text-align="left" data-vertical-align="top"><i>Virksomhetsnummer (slakteri eller autorisert/godkjent nedskjæringsvirksomhet):</i><br /><br /><br /></td></tr><tr><td colspan="2" data-text-align="left" data-vertical-align="top"><i>Kontroll utført av (navn):</i><br /><br /><br /></td><td colspan="2" data-text-align="left" data-vertical-align="top"><i>Dato:</i><br /><br /><br /></td></tr><tr><td data-text-align="center" data-vertical-align="top"><i>Kontrollpunkt</i></td><td data-text-align="left" data-vertical-align="top"><i>JA</i></td><td data-text-align="left" data-vertical-align="top"><i>NEI</i></td><td data-text-align="center" data-vertical-align="top"><i>Kommentarer</i></td></tr><tr><td data-text-align="left" data-vertical-align="top"><i>Antall dyr kontrollert</i> (angis under kommentarer). I slakteri skal det minst undersøkes 10 storfe/småfe; dersom det slaktes/håndteres færre enn 10 storfe/småfe den aktuelle dagen skal samtlige storfe/småfe undersøkes.<br /><br />I autorisert/godkjent nedskjæringsvirksomhet og næringsmiddelvirksomhet med særlig godkjenning til håndtering og fjerning av virvelsøyle fra storfe &gt; 12 måneder skal tilsynet undersøke tilstrekkelig antall skrotter slik at det kan dokumenteres at alle relevante aspekter av regelverket er ført tilsyn med.</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top"><i>Hodet</i> (Kontrollsted: slakteri. Kontrollfrekvens:<sup class="footnotereference" data-footnotereferencevalue="1" data-unique-footnote-counter="2">1</sup> minst 1 gang per md.)<br /><br />Stikkord: fjerning SRM, kryssforurensning, oppsamling, håndtering osv.</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top"><br /><br /></td></tr><tr><td data-text-align="left" data-vertical-align="top"><i>Bukorganer</i> (Kontrollsted: slakteri. Kontrollfrekvens: minst 1 gang per md.)<br /><br />Stikkord: fjerning SRM, kryssforurensning, oppsamling, håndtering osv.</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top"><br /><br /></td></tr><tr><td data-text-align="left" data-vertical-align="top"><i>Skrott</i> (Kontrollsted: slakteri og autorisert/godkjent nedskjæringsvirksomhet. Kontrollfrekvens: minst 1 gang per md.)<br /><br />Stikkord: fjerning SRM, kryssforurensning, oppsamling, håndtering osv.</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top"><br /><br /></td></tr><tr><td data-text-align="left" data-vertical-align="top"><i>Virvelsøyle</i> (Kontrollsted: slakteri, autorisert/godkjent nedskjæringsvirksomhet og næringsmiddelvirksomhet med særlig godkjenning til håndtering og fjerning av virvelsøyle fra storfe &gt; 12 måneder. Kontrollfrekvens: minst 1 gang per md. i slakteri og aut./godkj. nedskjæringsvirksomhet, minst hver 3. md. i næringsmiddelvirksomhet med særlig godkjenning)<br /><br />Stikkord: fjerning, kryssforurensning, oppsamling, håndtering osv.</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top"><br /><br /></td></tr><tr><td data-text-align="left" data-vertical-align="top"><i>Oppbevaring, håndtering og dokumentasjon av oppsamlet SRM</i> (Kontrollsted: slakteri, autorisert/godkjent nedskjæringsvirksomhet og næringsmiddelvirksomhet med særlig godkjenning til håndtering og fjerning av virvelsøyle fra storfe &gt; 12 måneder. Kontrollfrekvens: minst 1 gang per md. i slakteri og aut./godkj. nedskjæringsvirksomhet, minst hver 3. md. i næringsmiddelvirksomhet med særlig godkjenning)<br /><br />Stikkord: atskillelse fra annet avfall som ikke skal behandles og destrueres som SRM, merking av beholdere, farging, utlevering, dokumentasjon vedrørende hvor SRM leveres og mengde SRM-avfall som leveres.</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top"><br /><br /></td></tr><tr><td data-text-align="left" data-vertical-align="top"><i>Merking med blå stripe</i> (Kontrollsted: slakteri, autorisert/godkjent nedskjæringsvirksomhet og næringsmiddelvirksomhet med særlig godkjenning til håndtering og fjerning av virvelsøyle fra storfe &gt; 12 måneder. Kontrollfrekvens: minst hver 2. md. i slakteri og aut./godkj. nedskjæringsvirksomhet, minst hver 3. md. i næringsmiddelvirksomhet med særlig godkjenning)</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top"><br /><br /></td></tr><tr><td data-text-align="left" data-vertical-align="top"><i>Handelsdokumenter</i> (kontrollsted: slakteri, autorisert/godkjent nedskjæringsvirksomhet og næringsmiddelvirksomhet med særlig godkjenning til håndtering og fjerning av virvelsøyle fra storfe &gt; 12 måneder. Kontrollfrekvens: minst hver 2. md. i slakteri og aut./godkj. nedskjæringsvirksomhet, minst hver 3. md. i næringsmiddelvirksomheter med særlig godkjenning)</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr></tbody></table></article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Generell kommentar kontrollfrekvens: Dersom det dokumenteres ingen avvik ved tre påfølgende kontroller, kan kontrollfrekvensene reduseres, men ikke til sjeldnere enn hver 3. måned for kontroll med fjerning, håndtering, oppsamling, farging og dokumentasjon av SRM, og hver 6. måned for kontroll med handelsdokumenter og blå stripe på skrottlapp. Dersom det senere ved en lavere kontrollfrekvens påvises avvik, skal kontroller gjennomføres med frekvensen som er angitt i tabellen i pkt. 9.2.</article></footer></section></main></body></html>