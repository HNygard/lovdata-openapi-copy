<!DOCTYPE html><html lang="no"><head><title>Forskrift om unntak fra arbeidsmiljøloven for visse typer arbeid og arbeidstakergrupper.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-16-1567</dd><dt class="dokid">DokumentID</dt><dd class="dokid">LTI/forskrift/2005-12-16-1567</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 16 s 2485</dd><dt class="dateInForce">I kraft fra</dt><dd class="dateInForce">2006-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1977-06-17-9383</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-17-62/§1-2</li><li>lov/2005-06-17-62/§10-12</li><li>lov/2005-06-17-62/§18-1</li></ul></dd><dt class="dateOfPublication">Kunngjort</dt><dd class="dateOfPublication">2005-12-21</dd><dt class="journalNumber">Journalnummer</dt><dd class="journalNumber">2005-1304</dd><dt class="titleShort">Korttittel</dt><dd class="titleShort">Forskrift om unntak fra arbeidsmiljøloven</dd><dt class="title">Tittel</dt><dd class="title">Forskrift om unntak fra arbeidsmiljøloven for visse typer arbeid og arbeidstakergrupper.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 16. desember 2005 med hjemmel i lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven) § 1-2 tredje og fjerde ledd, § 10-12 sjette ledd og § 18-1 andre ledd. Fremmet av Arbeids- og sosialdepartementet.</dd><dt class="refid">RefID</dt><dd class="refid">forskrift/2005-12-16-1567</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om unntak fra arbeidsmiljøloven for visse typer arbeid og arbeidstakergrupper.<ul class="tocSubUl"><li>§ 1. Statens tjenestemenn og embetsmenn</li><li>§ 2. Utenriksstasjonene</li><li>§ 3. Forsvaret</li><li>§ 4. Kommunalt brannvesen</li><li>§ 5. Kirkelig betjening og betjening ved kino og teatre</li><li>§ 6. Polititjenestemenn</li><li>§ 7. Feltarbeid ved Statens Kartverk</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-16-1567" id="dokument"><h1>Forskrift om unntak fra arbeidsmiljøloven for visse typer arbeid og arbeidstakergrupper.</h1><article class="legalArticle" data-lovdata-URL="LTI/forskrift/2005-12-16-1567/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Statens tjenestemenn og embetsmenn</span></h2><article class="legalP" id="paragraf-1-ledd-1">Arbeidsmiljøloven § 14-2, § 14-4, § 14-9 – § 14-14, § 15-1 – § 15-9, § 15-11 – § 15-14, § 15-16, § 17-1 og § 17-3 – § 17-5 gjelder ikke for arbeidstakere som omfattes av lov 4. mars 1983 nr. 3 om statens tjenestemenn m.m. eller som er embetsmenn.</article></article><article class="legalArticle" data-lovdata-URL="LTI/forskrift/2005-12-16-1567/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Utenriksstasjonene</span></h2><article class="legalP" id="paragraf-2-ledd-1">Arbeidsmiljølovens kapittel 10 Arbeidstid gjelder ikke for utenriksstasjoner under Utenriksdepartementet.</article><article class="legalP" id="paragraf-2-ledd-2">For stedlig engasjert personale ved utenriksstasjonene kommer arbeidsmiljøloven kun til anvendelse i den utstrekning bestemmelsene ikke strider mot de regler som gjelder på tjenestestedet.</article><article class="legalP" id="paragraf-2-ledd-3">Tilsynet med at arbeidsmiljøloven og bestemmelsene gitt i medhold av denne blir overholdt ved utenriksstasjonene, skal gjennomføres på den måte som blir fastsatt ved skriftlig avtale mellom Direktoratet for arbeidstilsynet og Utenriksdepartementet.</article></article><article class="legalArticle" data-lovdata-URL="LTI/forskrift/2005-12-16-1567/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forsvaret</span></h2><article class="legalP" id="paragraf-3-ledd-1">Arbeidsmiljøloven § 4-1 tredje ledd gjelder ikke for tjenestesteder hvor det ikke er forutsatt at begge kjønn skal tjenestegjøre.</article><article class="legalP" id="paragraf-3-ledd-2">Kravet i arbeidsmiljøloven § 5-5 tredje ledd gjelder ikke for maskiner og annet arbeidsutstyr til bruk i forsvaret.</article><article class="legalP" id="paragraf-3-ledd-3">Arbeidsmiljøloven gjelder ikke for feltmessig øvingsvirksomhet som på en realistisk måte har til hensikt å øve forsvaret i å kunne virke effektivt i en krise- eller krigssituasjon.</article><article class="legalP" id="paragraf-3-ledd-4">Arbeidsmiljøloven gjelder ikke for strids- og forsvarsanlegg som ikke er permanent bemannet.</article><article class="legalP" id="paragraf-3-ledd-5">Tilsynet med at arbeidsmiljøloven og bestemmelser gitt i medhold av denne blir overholdt i Forsvaret, gjennomføres på den måte som blir fastsatt i skriftlig avtale mellom Direktoratet for arbeidstilsynet og Forsvarsdepartementet. Herunder kan det også avtales unntak fra arbeidsmiljøloven § 18-9.</article></article><article class="legalArticle" data-lovdata-URL="LTI/forskrift/2005-12-16-1567/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kommunalt brannvesen</span></h2><article class="legalP" id="paragraf-4-ledd-1">Arbeidsmiljøloven § 10-4 og § 10-5 gjelder ikke for kommunalt brannvesen.</article></article><article class="legalArticle" data-lovdata-URL="LTI/forskrift/2005-12-16-1567/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kirkelig betjening og betjening ved kino og teatre</span></h2><article class="legalP" id="paragraf-5-ledd-1">Arbeidsmiljøloven § 10-8 fjerde ledd gjelder ikke for klokkere, organister og kirketjenere og for arbeid ved kino, teatre og andre forevisninger og forestillinger.</article></article><article class="legalArticle" data-lovdata-URL="LTI/forskrift/2005-12-16-1567/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Polititjenestemenn</span></h2><article class="legalP" id="paragraf-6-ledd-1">Arbeidsmiljøloven § 10-6 første til niende ledd, og § 10-12 tredje ledd gjelder ikke for polititjenestemenn.</article></article><article class="legalArticle" data-lovdata-URL="LTI/forskrift/2005-12-16-1567/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Feltarbeid ved Statens Kartverk</span></h2><article class="legalP" id="paragraf-7-ledd-1">Arbeidsmiljøloven kapittel 10 Arbeidstid gjelder ikke for feltarbeid ved Statens Kartverk.</article></article><article class="legalArticle" data-lovdata-URL="LTI/forskrift/2005-12-16-1567/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft 1. januar 2006.</article><article class="legalP" id="paragraf-8-ledd-2">Fra samme tidspunkt oppheves forskrift 17. juni 1977 nr. 9383 om ikrafttredelse av lov av 4. februar 1977 nr. 4 om arbeidervern og arbeidsmiljø. Unntak og tilpassingsbestemmelser.</article></article></main></body></html>