<!DOCTYPE html><html lang="no"><head><title>Forskrift om anvendelse av konkurranseloven § 10 tredje ledd på grupper av avtaler, beslutninger og samordnet opptreden på forsikringsområdet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-05-04-402</dd><dt class="dokid">DokumentID</dt><dd class="dokid">LTI/forskrift/2005-05-04-402</dd><dt class="ministry">Departement</dt><dd class="ministry"><ul><li>Moderniseringsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 6 s 832</dd><dt class="dateInForce">I kraft fra</dt><dd class="dateInForce">2005-05-04 – 2010-03-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2004-03-05-12/§10</li><li>forskrift/2004-04-16-631</li></ul></dd><dt class="dateOfPublication">Kunngjort</dt><dd class="dateOfPublication">2005-05-06</dd><dt class="journalNumber">Journalnummer</dt><dd class="journalNumber">2005-0363</dd><dt class="titleShort">Korttittel</dt><dd class="titleShort">Forskrift om gruppeunntak fra konkurranseloven</dd><dt class="title">Tittel</dt><dd class="title">Forskrift om anvendelse av konkurranseloven § 10 tredje ledd på grupper av avtaler, beslutninger og samordnet opptreden på forsikringsområdet.</dd><dt class="miscInformation">Annet om dokumentet</dt><dd class="miscInformation">Fastsatt av Moderniseringsdepartementet 4. mai 2005 med hjemmel i lov 5. mars 2004 nr. 12 om konkurranse mellom foretak og kontroll med foretakssammenslutninger (konkurranseloven) § 10 fjerde ledd, jf. delegeringsvedtak 16. april 2004 nr. 631.</dd><dt class="refid">RefID</dt><dd class="refid">forskrift/2005-05-04-402</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om anvendelse av konkurranseloven § 10 tredje ledd på grupper av avtaler, beslutninger og samordnet opptreden på forsikringsområdet.<ul class="tocSubUl"><li>Kapittel I. Unntak og definisjoner<ul class="tocSubUl"><li>§ 1. Unntak</li><li>§ 2. Definisjoner</li></ul></li><li>Kapittel II. Felles beregninger, tabeller og undersøkelser<ul class="tocSubUl"><li>§ 3. Vilkår for unntak</li><li>§ 4. Avtaler som ikke omfattes av unntaket</li></ul></li><li>Kapittel III. Standardforsikringsvilkår og -modeller<ul class="tocSubUl"><li>§ 5. Vilkår for unntak</li><li>§ 6. Avtaler som ikke omfattes av unntaket</li></ul></li><li>Kapittel IV. Felles dekning av visse risikotyper<ul class="tocSubUl"><li>§ 7. Anvendelse av unntaket og markedsandelsgrenser</li><li>§ 8. Vilkår for unntak</li></ul></li><li>Kapittel V. Sikkerhetsutstyr<ul class="tocSubUl"><li>§ 9. Vilkår for unntak</li><li>§ 10. Ikrafttredelse og varighet</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2005-05-04-402" id="dokument"><h1>Forskrift om anvendelse av konkurranseloven § 10 tredje ledd på grupper av avtaler, beslutninger og samordnet opptreden på forsikringsområdet.</h1><section class="section" data-name="kapI" id="kapittel-1" data-lovdata-URL="LTI/forskrift/2005-05-04-402/KAPITTEL_1"><h2>Kapittel I. Unntak og definisjoner</h2><article class="legalArticle" data-lovdata-URL="LTI/forskrift/2005-05-04-402/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Unntak</span></h3><article class="legalP" id="kapittel-1-paragraf-1-ledd-1">Konkurranseloven § 10 første ledd får ikke anvendelse på avtaler inngått mellom to eller flere foretak i forsikringssektoren (heretter kalt «partene»), med hensyn til:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">felles opprettelse og distribusjon av <ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-1-ledd-1-punkt-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1-punkt-1-ledd-1">beregninger av gjennomsnittskostnaden ved dekning av en bestemt risiko i fortiden (heretter kalt «beregninger»),</article></article></li><li data-li-identifier="-" data-name="-"><article class="listArticle" id="kapittel-1-paragraf-1-ledd-1-punkt-1-ledd-1-punkt-2"><article class="legalP" id="kapittel-1-paragraf-1-ledd-1-punkt-1-ledd-1-punkt-2-ledd-1">dødelighetstabeller og tabeller som viser sykdoms-, ulykkes- og uførhetshyppighet i forbindelse med forsikringer som omfatter et kapitaliseringselement (heretter kalt «tabeller»),</article></article></li></ul></article></article></li><li data-li-identifier="b)" data-name="b)"><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">felles gjennomføring av undersøkelser av den sannsynlige virkning av generelle omstendigheter som ligger utenfor de deltakende foretakenes innflytelse, enten på hyppigheten eller omfanget av framtidige skadetilfeller for en gitt risiko eller risikogruppe, eller for lønnsomheten ved ulike former for investering (heretter kalt «undersøkelser»), og distribusjon av resultatene av slike undersøkelser,</article></article></li><li data-li-identifier="c)" data-name="c)"><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1">felles opprettelse og distribusjon av ikke-bindende standardforsikringsvilkår for direkte forsikring (heretter kalt «standardforsikringsvilkår»),</article></article></li><li data-li-identifier="d)" data-name="d)"><article class="listArticle" id="kapittel-1-paragraf-1-ledd-1-punkt-4"><article class="legalP" id="kapittel-1-paragraf-1-ledd-1-punkt-4-ledd-1">felles opprettelse og distribusjon av ikke-bindende modeller som viser overskuddet som kan oppnås fra en forsikringspolise med et kapitaliseringselement (heretter kalt «modeller»),</article></article></li><li data-li-identifier="e)" data-name="e)"><article class="listArticle" id="kapittel-1-paragraf-1-ledd-1-punkt-5"><article class="legalP" id="kapittel-1-paragraf-1-ledd-1-punkt-5-ledd-1">opprettelse og drift av grupper av forsikringsforetak eller av forsikringsforetak og gjenforsikringsforetak for felles dekning av en bestemt risikokategori i form av koassuranse eller av koreassuranse, og</article></article></li><li data-li-identifier="f)" data-name="f)"><article class="listArticle" id="kapittel-1-paragraf-1-ledd-1-punkt-6"><article class="legalP" id="kapittel-1-paragraf-1-ledd-1-punkt-6-ledd-1">opprettelse, anerkjenning og distribusjon av <ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-1-ledd-1-punkt-6-ledd-1-punkt-1"><article class="legalP" id="kapittel-1-paragraf-1-ledd-1-punkt-6-ledd-1-punkt-1-ledd-1">tekniske spesifikasjoner, regler eller regelverk som gjelder de typer sikkerhetsutstyr som det ikke finnes tekniske spesifikasjoner, klassifiseringssystemer, regler, framgangsmåter eller retningslinjer for som er harmonisert i samsvar med Fellesskapets regelverk for fritt varebytte, og framgangsmåter for vurdering av sikkerhetsutstyrs samsvar med slike spesifikasjoner, regler eller retningslinjer og for godkjenning av det,</article></article></li><li data-li-identifier="-" data-name="-"><article class="listArticle" id="kapittel-1-paragraf-1-ledd-1-punkt-6-ledd-1-punkt-2"><article class="legalP" id="kapittel-1-paragraf-1-ledd-1-punkt-6-ledd-1-punkt-2-ledd-1">tekniske spesifikasjoner, regler eller retningslinjer for installasjon og vedlikehold av sikkerhetsutstyr og framgangsmåter for vurdering av samsvaret med slike spesifikasjoner, regler eller retningslinjer for foretak som installerer eller vedlikeholder sikkerhetsutstyr og for godkjenning av dem.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2005-05-04-402/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I denne forskrift menes med<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">«avtale»: en avtale, en beslutning truffet av en sammenslutning av foretak eller en samordnet opptreden,</article></article></li><li data-li-identifier="2." data-name="2."><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">«deltakende foretak»: foretak som er parter i avtalen og deres respektive tilknyttede foretak,</article></article></li><li data-li-identifier="3." data-name="3."><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1">«tilknyttede foretak»: <ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-1-punkt-3-ledd-1-punkt-1"><article class="legalP" id="kapittel-1-paragraf-2-ledd-1-punkt-3-ledd-1-punkt-1-ledd-1">foretak der en avtalepart direkte eller indirekte <ul class="defaultList"><li data-li-identifier="i)" data-name="i)"><article class="listArticle" id="kapittel-1-paragraf-2-ledd-1-punkt-3-ledd-1-punkt-1-ledd-1-punkt-1"><article class="legalP" id="kapittel-1-paragraf-2-ledd-1-punkt-3-ledd-1-punkt-1-ledd-1-punkt-1-ledd-1">har mer enn halvparten av stemmerettighetene, eller</article></article></li><li data-li-identifier="ii)" data-name="ii)"><article class="listArticle" id="kapittel-1-paragraf-2-ledd-1-punkt-3-ledd-1-punkt-1-ledd-1-punkt-2"><article class="legalP" id="kapittel-1-paragraf-2-ledd-1-punkt-3-ledd-1-punkt-1-ledd-1-punkt-2-ledd-1">kan utnevne mer enn halvparten av medlemmene i kontrollorganet, administrasjonsorganet eller de organer som rettslig representerer foretaket, eller</article></article></li><li data-li-identifier="iii)" data-name="iii)"><article class="listArticle" id="kapittel-1-paragraf-2-ledd-1-punkt-3-ledd-1-punkt-1-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1-punkt-1-ledd-1-punkt-3-ledd-1">har rett til å lede foretakets forretninger,</article></article></li></ul></article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-1-punkt-3-ledd-1-punkt-2"><article class="legalP" id="kapittel-1-paragraf-2-ledd-1-punkt-3-ledd-1-punkt-2-ledd-1">foretak som overfor en avtalepart direkte eller indirekte har rettigheter eller innflytelse som nevnt i bokstav a,</article></article></li><li data-li-identifier="c)" data-name="c)"><article class="listArticle" id="kapittel-1-paragraf-2-ledd-1-punkt-3-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1-punkt-3-ledd-1">foretak der et foretak nevnt i bokstav b direkte eller indirekte har rettigheter eller innflytelse som nevnt i bokstav a,</article></article></li><li data-li-identifier="d)" data-name="d)"><article class="listArticle" id="kapittel-1-paragraf-2-ledd-1-punkt-3-ledd-1-punkt-4"><article class="legalP" id="kapittel-1-paragraf-2-ledd-1-punkt-3-ledd-1-punkt-4-ledd-1">foretak der en avtalepart sammen med ett eller flere av foretakene nevnt i bokstav a, b eller c, eller foretak der to eller flere av de sistnevnte foretak i fellesskap har rettigheter eller innflytelse som nevnt i bokstav a,</article></article></li><li data-li-identifier="e)" data-name="e)"><article class="listArticle" id="kapittel-1-paragraf-2-ledd-1-punkt-3-ledd-1-punkt-5"><article class="legalP" id="kapittel-1-paragraf-2-ledd-1-punkt-3-ledd-1-punkt-5-ledd-1">foretak der rettigheter eller innflytelse som nevnt i bokstav a i fellesskap innehas av: <ul class="defaultList"><li data-li-identifier="i)" data-name="i)"><article class="listArticle" id="kapittel-1-paragraf-2-ledd-1-punkt-3-ledd-1-punkt-5-ledd-1-punkt-1"><article class="legalP" id="kapittel-1-paragraf-2-ledd-1-punkt-3-ledd-1-punkt-5-ledd-1-punkt-1-ledd-1">avtalepartene eller deres respektive tilknyttede foretak nevnt i bokstav a til d, eller</article></article></li><li data-li-identifier="ii)" data-name="ii)"><article class="listArticle" id="kapittel-1-paragraf-2-ledd-1-punkt-3-ledd-1-punkt-5-ledd-1-punkt-2"><article class="legalP" id="kapittel-1-paragraf-2-ledd-1-punkt-3-ledd-1-punkt-5-ledd-1-punkt-2-ledd-1">en eller flere av avtalepartene eller ett eller flere av deres tilknyttede foretak nevnt i bokstav a til d og en eller flere tredjemenn,</article></article></li></ul></article></article></li></ul></article></article></li><li data-li-identifier="4." data-name="4."><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1">«standardforsikringsvilkår»: enhver bestemmelse i en standard- eller referanseforsikringspolise som er utarbeidet i fellesskap av forsikringsgivere eller av organisasjoner eller sammenslutninger av forsikringsgivere,</article></article></li><li data-li-identifier="5." data-name="5."><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1">«koassuransegrupper»: grupper av forsikringsforetak som: <ul class="defaultList"><li data-li-identifier="i)" data-name="i)"><article class="listArticle" id="kapittel-1-paragraf-2-ledd-1-punkt-5-ledd-1-punkt-1"><article class="legalP" id="kapittel-1-paragraf-2-ledd-1-punkt-5-ledd-1-punkt-1-ledd-1">i navnet til og på vegne av alle deltakere forplikter seg til å tegne forsikring for en bestemt risikokategori, eller</article></article></li><li data-li-identifier="ii)" data-name="ii)"><article class="listArticle" id="kapittel-1-paragraf-2-ledd-1-punkt-5-ledd-1-punkt-2"><article class="legalP" id="kapittel-1-paragraf-2-ledd-1-punkt-5-ledd-1-punkt-2-ledd-1">i eget navn og for egen regning overdrar tegning og administrasjon av forsikring av en bestemt risikokategori til ett av forsikringsforetakene, en felles megler eller et felles organ opprettet for dette formål,</article></article></li></ul></article></article></li><li data-li-identifier="6." data-name="6."><article class="listArticle" id="kapittel-1-paragraf-2-ledd-1-punkt-6"><article class="legalP" id="kapittel-1-paragraf-2-ledd-1-punkt-6-ledd-1">«koreassuransegrupper»: grupper av forsikringsforetak, eventuelt med deltaking av ett eller flere gjenforsikringsforetak, opprettet med henblikk på: <ul class="defaultList"><li data-li-identifier="i)" data-name="i)"><article class="listArticle" id="kapittel-1-paragraf-2-ledd-1-punkt-6-ledd-1-punkt-1"><article class="legalP" id="kapittel-1-paragraf-2-ledd-1-punkt-6-ledd-1-punkt-1-ledd-1">gjensidig gjenforsikring av alle eller deler av deres forpliktelser innen en bestemt risikokategori,</article></article></li><li data-li-identifier="ii)" data-name="ii)"><article class="listArticle" id="kapittel-1-paragraf-2-ledd-1-punkt-6-ledd-1-punkt-2"><article class="legalP" id="kapittel-1-paragraf-2-ledd-1-punkt-6-ledd-1-punkt-2-ledd-1">i tillegg, overtakelse av samme risikokategori i gjenforsikring i navnet til og på vegne av alle deltakere,</article></article></li></ul></article></article></li><li data-li-identifier="7." data-name="7."><article class="listArticle" id="kapittel-1-paragraf-2-ledd-1-punkt-7"><article class="legalP" id="kapittel-1-paragraf-2-ledd-1-punkt-7-ledd-1">«nye risikoer»: risikoer som ikke eksisterte tidligere, og hvis dekning krever utvikling av et helt nytt forsikringsprodukt uten noen utvidelse, bedring eller erstatning av et eksisterende forsikringsprodukt,</article></article></li><li data-li-identifier="8." data-name="8."><article class="listArticle" id="kapittel-1-paragraf-2-ledd-1-punkt-8"><article class="legalP" id="kapittel-1-paragraf-2-ledd-1-punkt-8-ledd-1">«sikkerhetsutstyr»: komponenter og utstyr beregnet på å hindre og redusere tap, og systemer dannet av slike komponenter,</article></article></li><li data-li-identifier="9." data-name="9."><article class="listArticle" id="kapittel-1-paragraf-2-ledd-1-punkt-9"><article class="legalP" id="kapittel-1-paragraf-2-ledd-1-punkt-9-ledd-1">«bruttopremie»: den pris som faktureres kjøperen av en forsikringspolise.</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2005-05-04-402/KAPITTEL_2"><h2>Kapittel II. Felles beregninger, tabeller og undersøkelser</h2><article class="legalArticle" data-lovdata-URL="LTI/forskrift/2005-05-04-402/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for unntak</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Unntaket fastsatt i § 1 bokstav a får anvendelse forutsatt at beregningene eller tabellene:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-nummer-1-punkt-1"><article class="legalP" id="kapittel-2-paragraf-1-nummer-1-punkt-1-ledd-1">er basert på innsamlede data om like eller sammenlignbare risikoer fra et antall risikoår valgt som observasjonstidsrom, som er tilstrekkelige til å danne et grunnlag for statistisk behandling og som gjør det mulig å tallfeste særlig: <ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-1-nummer-1-punkt-1-ledd-1-punkt-1"><article class="legalP" id="kapittel-2-paragraf-1-nummer-1-punkt-1-ledd-1-punkt-1-ledd-1">antall skadetilfeller i løpet av det aktuelle tidsrom,</article></article></li><li data-li-identifier="-" data-name="-"><article class="listArticle" id="kapittel-2-paragraf-1-nummer-1-punkt-1-ledd-1-punkt-2"><article class="legalP" id="kapittel-2-paragraf-1-nummer-1-punkt-1-ledd-1-punkt-2-ledd-1">antall forsikrede enkeltrisikoer i hvert risikoår i det valgte observasjonstidsrommet,</article></article></li><li data-li-identifier="-" data-name="-"><article class="listArticle" id="kapittel-2-paragraf-1-nummer-1-punkt-1-ledd-1-punkt-3"><article class="legalP" id="kapittel-2-paragraf-1-nummer-1-punkt-1-ledd-1-punkt-3-ledd-1">samlet utbetalt eller påløpt erstatningsbeløp til dekning av skadetilfeller oppstått i løpet av nevnte tidsrom,</article></article></li><li data-li-identifier="-" data-name="-"><article class="listArticle" id="kapittel-2-paragraf-1-nummer-1-punkt-1-ledd-1-punkt-4"><article class="legalP" id="kapittel-2-paragraf-1-nummer-1-punkt-1-ledd-1-punkt-4-ledd-1">samlet forsikringssum for hvert risikoår i det valgte observasjonstidsrommet,</article></article></li></ul></article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-nummer-1-punkt-2"><article class="legalP" id="kapittel-2-paragraf-1-nummer-1-punkt-2-ledd-1">omfatter en så detaljert fordeling av de tilgjengelige statistiske data som er forsikringsteknisk nødvendig,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-1-nummer-1-punkt-3"><article class="legalP" id="kapittel-2-paragraf-1-nummer-1-punkt-3-ledd-1">ikke på noen måte omfatter tillegg for sikkerhetsmargin, inntekter fra reserver, administrasjonskostnader eller forretningskostnader, fiskale eller parafiskale avgifter eller tar hensyn til inntekter fra investeringer eller forventet overskudd.</article></article></li></ul></article><article class="numberedLegalP" data-numerator="2" id="kapittel-2-paragraf-1-nummer-2">(2) Unntakene fastsatt i § 1 bokstav a og b får anvendelse forutsatt at beregningene, tabellene eller resultatene av undersøkelsene<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-nummer-2-punkt-1"><article class="legalP" id="kapittel-2-paragraf-1-nummer-2-punkt-1-ledd-1">ikke gjør det mulig å utpeke de berørte forsikringsforetak eller forsikringstakere,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-nummer-2-punkt-2"><article class="legalP" id="kapittel-2-paragraf-1-nummer-2-punkt-2-ledd-1">fastsettes og distribueres med angivelse av at de er ikke-bindende,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-1-nummer-2-punkt-3"><article class="legalP" id="kapittel-2-paragraf-1-nummer-2-punkt-3-ledd-1">gjøres tilgjengelige på rimelige vilkår uten forskjellsbehandling for alle forsikringsforetak som anmoder om en kopi, herunder forsikringsforetak som ikke opererer på det geografiske marked eller produktmarked som beregningene, tabellene eller resultatene av undersøkelsene viser til.</article></article></li></ul></article></article><article class="legalArticle" data-lovdata-URL="LTI/forskrift/2005-05-04-402/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Avtaler som ikke omfattes av unntaket</span></h3><article class="legalP" id="kapittel-2-paragraf-2-ledd-1">Unntaket fastsatt i § 1 får ikke anvendelse når de deltakende foretak blir enige om, forplikter seg til eller pålegger andre foretak ikke å bruke andre beregninger eller tabeller enn dem fastsatt i henhold til § 1 bokstav a, eller ikke å avvike fra resultatene av undersøkelsene nevnt i § 1 bokstav b.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2005-05-04-402/KAPITTEL_3"><h2>Kapittel III. Standardforsikringsvilkår og -modeller</h2><article class="legalArticle" data-lovdata-URL="LTI/forskrift/2005-05-04-402/§5" data-name="§5" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Vilkår for unntak</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Unntaket fastsatt i § 1 bokstav c får anvendelse forutsatt at standardforsikringsvilkårene:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-1-nummer-1-punkt-1"><article class="legalP" id="kapittel-3-paragraf-1-nummer-1-punkt-1-ledd-1">fastsettes og distribueres med en uttrykkelig angivelse av at de er ikke-bindende, og at bruk av dem ikke på noen måte anbefales,</article></article></li><li data-li-identifier="b)" data-name="b)"><article class="listArticle" id="kapittel-3-paragraf-1-nummer-1-punkt-2"><article class="legalP" id="kapittel-3-paragraf-1-nummer-1-punkt-2-ledd-1">angir uttrykkelig muligheten for de deltakende foretak til å tilby kundene andre forsikringsvilkår,</article></article></li><li data-li-identifier="c)" data-name="c)"><article class="listArticle" id="kapittel-3-paragraf-1-nummer-1-punkt-3"><article class="legalP" id="kapittel-3-paragraf-1-nummer-1-punkt-3-ledd-1">er tilgjengelige for enhver interessert person og oversendes på forespørsel.</article></article></li></ul></article><article class="numberedLegalP" data-numerator="2" id="kapittel-3-paragraf-1-nummer-2">(2) Unntaket fastsatt i § 1 bokstav d får anvendelse forutsatt at de ikke-bindende modellene fastsettes og distribueres bare som rettledning.</article></article><article class="legalArticle" data-lovdata-URL="LTI/forskrift/2005-05-04-402/§6" data-name="§6" id="kapittel-3-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Avtaler som ikke omfattes av unntaket</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Unntaket fastsatt i § 1 bokstav c får ikke anvendelse når standardforsikringsvilkårene inneholder bestemmelser som:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-2-nummer-1-punkt-1"><article class="legalP" id="kapittel-3-paragraf-2-nummer-1-punkt-1-ledd-1">på noen måte angir nivået på bruttopremier,</article></article></li><li data-li-identifier="b)" data-name="b)"><article class="listArticle" id="kapittel-3-paragraf-2-nummer-1-punkt-2"><article class="legalP" id="kapittel-3-paragraf-2-nummer-1-punkt-2-ledd-1">angir størrelsen på dekningen eller den delen som forsikringstakeren må dekke for egen regning,</article></article></li><li data-li-identifier="c)" data-name="c)"><article class="listArticle" id="kapittel-3-paragraf-2-nummer-1-punkt-3"><article class="legalP" id="kapittel-3-paragraf-2-nummer-1-punkt-3-ledd-1">pålegger omfattende dekning av risikoer som et betydelig antall forsikringstakere ikke samtidig er utsatt for,</article></article></li><li data-li-identifier="d)" data-name="d)"><article class="listArticle" id="kapittel-3-paragraf-2-nummer-1-punkt-4"><article class="legalP" id="kapittel-3-paragraf-2-nummer-1-punkt-4-ledd-1">gir forsikringsgiver muligheten til å forlenge avtalen når han opphever deler av dekningen, forhøyer premien uten at risikoen eller dekningsomfanget endres, med forbehold for indeksklausuler, eller på annen måte endrer avtalevilkårene uten at forsikringstaker uttrykkelig har gitt samtykke til det,</article></article></li><li data-li-identifier="e)" data-name="e)"><article class="listArticle" id="kapittel-3-paragraf-2-nummer-1-punkt-5"><article class="legalP" id="kapittel-3-paragraf-2-nummer-1-punkt-5-ledd-1">gir forsikringsgiver muligheten til å endre avtalens løpetid uten at forsikringstakeren uttrykkelig har gitt samtykke til dette,</article></article></li><li data-li-identifier="f)" data-name="f)"><article class="listArticle" id="kapittel-3-paragraf-2-nummer-1-punkt-6"><article class="legalP" id="kapittel-3-paragraf-2-nummer-1-punkt-6-ledd-1">pålegger forsikringstaker en forsikringsperiode på mer enn tre år for andre forsikringer enn livsforsikring,</article></article></li><li data-li-identifier="g)" data-name="g)"><article class="listArticle" id="kapittel-3-paragraf-2-nummer-1-punkt-7"><article class="legalP" id="kapittel-3-paragraf-2-nummer-1-punkt-7-ledd-1">pålegger en fornyelsesperiode på mer enn ett år, når avtalen automatisk fornyes dersom den ikke sies opp,</article></article></li><li data-li-identifier="h)" data-name="h)"><article class="listArticle" id="kapittel-3-paragraf-2-nummer-1-punkt-8"><article class="legalP" id="kapittel-3-paragraf-2-nummer-1-punkt-8-ledd-1">pålegger forsikringstaker å godta gjenopptakelse av en avtale som er innstilt på grunn av bortfall av forsikret risiko når forsikringstakeren på ny utsettes for en risiko av samme art,</article></article></li><li data-li-identifier="i)" data-name="i)"><article class="listArticle" id="kapittel-3-paragraf-2-nummer-1-punkt-9"><article class="legalP" id="kapittel-3-paragraf-2-nummer-1-punkt-9-ledd-1">pålegger forsikringstaker å tegne forsikring hos samme forsikringsgiver for forskjellige risikoer,</article></article></li><li data-li-identifier="j)" data-name="j)"><article class="listArticle" id="kapittel-3-paragraf-2-nummer-1-punkt-10"><article class="legalP" id="kapittel-3-paragraf-2-nummer-1-punkt-10-ledd-1">forplikter forsikringstaker til ved avhendelse av forsikringsgjenstanden å sikre at erverver overtar forsikringsavtalen,</article></article></li><li data-li-identifier="k)" data-name="k)"><article class="listArticle" id="kapittel-3-paragraf-2-nummer-1-punkt-11"><article class="legalP" id="kapittel-3-paragraf-2-nummer-1-punkt-11-ledd-1">utelukker eller begrenser dekning av en risiko dersom forsikringstaker benytter sikkerhetsutstyr eller installasjons- eller vedlikeholdsforetak som ikke er godkjent etter spesifikasjoner vedtatt av en sammenslutning eller sammenslutninger av forsikringsgivere i en eller flere EØS-stater, eller på europeisk plan.</article></article></li></ul></article><article class="numberedLegalP" data-numerator="2" id="kapittel-3-paragraf-2-nummer-2">(2) Unntaket fastsatt i § 1 bokstav c får ikke anvendelse på foretak eller sammenslutninger av foretak som blir enige om ikke å bruke, eller å pålegge andre foretak ikke å bruke, andre vilkår enn standardforsikringsvilkår fastsatt etter avtale mellom de deltakende foretak.</article><article class="numberedLegalP" data-numerator="3" id="kapittel-3-paragraf-2-nummer-3">(3) Med forbehold for fastsettelsen av særlige forsikringsvilkår for bestemte sosiale kategorier eller yrkesgrupper av befolkningen får unntaket fastsatt i § 1 bokstav c ikke anvendelse på avtaler, beslutninger eller samordnet opptreden som utelukker dekning av visse risikokategorier på grunn av forhold hos forsikringstaker.</article><article class="numberedLegalP" data-numerator="4" id="kapittel-3-paragraf-2-nummer-4">(4) Med forbehold for lovbestemte forpliktelser får unntaket fastsatt i § 1 bokstav d ikke anvendelse når de ikke-bindende modellene angir bare bestemte rentesatser eller inneholder tall for administrasjonskostnader.</article><article class="numberedLegalP" data-numerator="5" id="kapittel-3-paragraf-2-nummer-5">(5) Unntaket fastsatt i § 1 bokstav d får ikke anvendelse på foretak eller sammenslutninger av foretak som blir enige om, forplikter seg til eller pålegger andre foretak ikke å bruke andre modeller til angivelse av fordelene ved en forsikringsavtale enn dem som er fastsatt etter avtale mellom de deltakende foretak.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2005-05-04-402/KAPITTEL_4"><h2>Kapittel IV. Felles dekning av visse risikotyper</h2><article class="legalArticle" data-lovdata-URL="LTI/forskrift/2005-05-04-402/§7" data-name="§7" id="kapittel-4-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Anvendelse av unntaket og markedsandelsgrenser</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) For koassuransegrupper eller koreassuransegrupper som etter datoen for denne forskriftens ikrafttredelse opprettes utelukkende for dekning av nye risikoer, får unntaket fastsatt i § 1 bokstav e anvendelse for et tidsrom på tre år regnet fra datoen da gruppen ble dannet, uansett dens markedsandel.</article><article class="numberedLegalP" data-numerator="2" id="kapittel-4-paragraf-1-nummer-2">(2) For koassuransegrupper eller koreassuransegrupper som ikke faller inn under virkeområdet for første ledd (fordi de har eksistert i flere enn tre år eller ikke er dannet for å dekke en ny risiko), får unntaket fastsatt i § 1 bokstav e anvendelse så lenge denne forskriften er i kraft, forutsatt at de forsikringsprodukter som innenfor rammen av gruppeavtalen tegnes av de deltakende foretak eller på deres vegne, ikke på noen av de aktuelle markeder utgjør:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-1-nummer-2-punkt-1"><article class="legalP" id="kapittel-4-paragraf-1-nummer-2-punkt-1-ledd-1">for koassuransegrupper, mer enn 20% av det relevante marked,</article></article></li><li data-li-identifier="b)" data-name="b)"><article class="listArticle" id="kapittel-4-paragraf-1-nummer-2-punkt-2"><article class="legalP" id="kapittel-4-paragraf-1-nummer-2-punkt-2-ledd-1">for koreassuransegrupper, mer enn 25% av det relevante marked.</article></article></li></ul></article><article class="numberedLegalP" data-numerator="3" id="kapittel-4-paragraf-1-nummer-3">(3) Ved anvendelsen av markedsandelsgrensen fastsatt i annet ledd får følgende regler anvendelse:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-1-nummer-3-punkt-1"><article class="legalP" id="kapittel-4-paragraf-1-nummer-3-punkt-1-ledd-1">markedsandelen beregnes på grunnlag av bruttopremieinntektene; dersom data om bruttopremieinntektene ikke er tilgjengelige, kan anslag som bygger på andre pålitelige markedsopplysninger, herunder opplysninger om forsikringsdekning eller forsikringsverdi, brukes til å fastsette markedsandelen for det aktuelle foretaket,</article></article></li><li data-li-identifier="b)" data-name="b)"><article class="listArticle" id="kapittel-4-paragraf-1-nummer-3-punkt-2"><article class="legalP" id="kapittel-4-paragraf-1-nummer-3-punkt-2-ledd-1">markedsandelen skal beregnes på grunnlag av opplysninger for foregående kalenderår,</article></article></li><li data-li-identifier="c)" data-name="c)"><article class="listArticle" id="kapittel-4-paragraf-1-nummer-3-punkt-3"><article class="legalP" id="kapittel-4-paragraf-1-nummer-3-punkt-3-ledd-1">markedsandelen som innehas av foretakene nevnt i § 2 tredje ledd bokstav e, skal fordeles likt på hvert enkelt foretak som har rettigheter eller innflytelse som nevnt i § 2 tredje ledd bokstav a.</article></article></li></ul></article><article class="numberedLegalP" data-numerator="4" id="kapittel-4-paragraf-1-nummer-4">(4) Dersom markedsandelen nevnt i annet ledd bokstav a i utgangspunktet ikke er på over 20%, men senere stiger over dette nivå uten å overskride 22%, får unntaket fastsatt i § 1 bokstav e fortsatt anvendelse i et tidsrom på to sammenhengende kalenderår etter det året da grensen på 20% første gang ble overskredet.</article><article class="numberedLegalP" data-numerator="5" id="kapittel-4-paragraf-1-nummer-5">(5) Dersom markedsandelen nevnt i annet ledd bokstav a i utgangspunktet ikke er på over 20%, men senere stiger til over 22%, får unntaket fastsatt i § 1 bokstav e fortsatt anvendelse i ett kalenderår etter det året da nivået på 22% første gang ble overskredet.</article><article class="numberedLegalP" data-numerator="6" id="kapittel-4-paragraf-1-nummer-6">(6) Anvendelsen av fjerde og femte ledd kan ikke kombineres på en slik måte at tidsrommet på to kalenderår overskrides.</article><article class="numberedLegalP" data-numerator="7" id="kapittel-4-paragraf-1-nummer-7">(7) Dersom markedsandelen nevnt i annet ledd bokstav b i utgangspunktet ikke er på over 25%, men senere stiger over dette nivå uten å overskride 27%, får unntaket fastsatt i § 1 bokstav e fortsatt anvendelse i et tidsrom på to sammenhengende kalenderår etter det året da grensen på 25% første gang ble overskredet.</article><article class="numberedLegalP" data-numerator="8" id="kapittel-4-paragraf-1-nummer-8">(8) Dersom markedsandelen nevnt i annet ledd bokstav b i utgangspunktet ikke er på over 25%, men senere stiger til over 27%, får unntaket fastsatt i § 1 bokstav e fortsatt anvendelse i ett kalenderår etter det året da nivået på 27% første gang ble overskredet.</article><article class="numberedLegalP" data-numerator="9" id="kapittel-4-paragraf-1-nummer-9">(9) Anvendelsen av syvende og åttende ledd kan ikke kombineres på en slik måte at tidsrommet på to kalenderår overskrides.</article></article><article class="legalArticle" data-lovdata-URL="LTI/forskrift/2005-05-04-402/§8" data-name="§8" id="kapittel-4-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Vilkår for unntak</span></h3><article class="legalP" id="kapittel-4-paragraf-2-ledd-1">Unntaket fastsatt i § 1 bokstav e får anvendelse forutsatt at<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">hvert deltakende foretak har rett til å trekke seg ut av gruppen med en oppsigelsesfrist på høyst ett år uten å pådra seg sanksjoner,</article></article></li><li data-li-identifier="b)" data-name="b)"><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1">gruppens regler ikke pålegger noe medlem av gruppen helt eller delvis å forsikre eller gjenforsikre en risiko av den type som dekkes av gruppen, gjennom gruppen,</article></article></li><li data-li-identifier="c)" data-name="c)"><article class="listArticle" id="kapittel-4-paragraf-2-ledd-1-punkt-3"><article class="legalP" id="kapittel-4-paragraf-2-ledd-1-punkt-3-ledd-1">gruppens regler ikke begrenser gruppens eller medlemmenes virksomhet til forsikring eller gjenforsikring av risikoer som forekommer i et bestemt område i Norge,</article></article></li><li data-li-identifier="d)" data-name="d)"><article class="listArticle" id="kapittel-4-paragraf-2-ledd-1-punkt-4"><article class="legalP" id="kapittel-4-paragraf-2-ledd-1-punkt-4-ledd-1">avtalen ikke begrenser produksjon eller salg,</article></article></li><li data-li-identifier="e)" data-name="e)"><article class="listArticle" id="kapittel-4-paragraf-2-ledd-1-punkt-5"><article class="legalP" id="kapittel-4-paragraf-2-ledd-1-punkt-5-ledd-1">avtalen ikke fører til oppdeling av markeder eller kunder,</article></article></li><li data-li-identifier="f)" data-name="f)"><article class="listArticle" id="kapittel-4-paragraf-2-ledd-1-punkt-6"><article class="legalP" id="kapittel-4-paragraf-2-ledd-1-punkt-6-ledd-1">medlemmene av koreassuransegruppen ikke gjør avtale om bruttopremier som de anvender for direkte forsikring, og</article></article></li><li data-li-identifier="g)" data-name="g)"><article class="listArticle" id="kapittel-4-paragraf-2-ledd-1-punkt-7"><article class="legalP" id="kapittel-4-paragraf-2-ledd-1-punkt-7-ledd-1">ingen av gruppens medlemmer eller foretak som utøver avgjørende innflytelse på gruppens forretningsstrategi også er medlem av eller utøver avgjørende innflytelse på forretningsstrategien til en annen gruppe som er aktiv på samme relevante marked.</article></article></li></ul></article></article></section><section class="section" data-name="kapV" id="kapittel-5" data-lovdata-URL="LTI/forskrift/2005-05-04-402/KAPITTEL_5"><h2>Kapittel V. Sikkerhetsutstyr</h2><article class="legalArticle" data-lovdata-URL="LTI/forskrift/2005-05-04-402/§9" data-name="§9" id="kapittel-5-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Vilkår for unntak</span></h3><article class="legalP" id="kapittel-5-paragraf-1-ledd-1">Unntaket fastsatt i § 1 bokstav f får anvendelse forutsatt at<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-1-ledd-1-punkt-1"><article class="legalP" id="kapittel-5-paragraf-1-ledd-1-punkt-1-ledd-1">de tekniske spesifikasjonene og framgangsmåtene for samsvarsvurdering er presise, teknisk begrunnede og står i forhold til den ytelse som kan forventes av det aktuelle sikkerhetsutstyr,</article></article></li><li data-li-identifier="b)" data-name="b)"><article class="listArticle" id="kapittel-5-paragraf-1-ledd-1-punkt-2"><article class="legalP" id="kapittel-5-paragraf-1-ledd-1-punkt-2-ledd-1">reglene for vurdering av installasjons- eller vedlikeholdsforetak er objektive, knyttet til foretakenes faglige kvalifikasjoner og anvendes uten forskjellsbehandling,</article></article></li><li data-li-identifier="c)" data-name="c)"><article class="listArticle" id="kapittel-5-paragraf-1-ledd-1-punkt-3"><article class="legalP" id="kapittel-5-paragraf-1-ledd-1-punkt-3-ledd-1">spesifikasjonene og reglene fastsettes og distribueres med angivelse av at forsikringsforetakene på egne vilkår står fritt til å godta sikkerhetsutstyr, installasjons- eller vedlikeholdsforetak som ikke er i samsvar med disse spesifikasjonene eller reglene,</article></article></li><li data-li-identifier="d)" data-name="d)"><article class="listArticle" id="kapittel-5-paragraf-1-ledd-1-punkt-4"><article class="legalP" id="kapittel-5-paragraf-1-ledd-1-punkt-4-ledd-1">spesifikasjonene og reglene oversendes til enhver berørt person på forespørsel,</article></article></li><li data-li-identifier="e)" data-name="e)"><article class="listArticle" id="kapittel-5-paragraf-1-ledd-1-punkt-5"><article class="legalP" id="kapittel-5-paragraf-1-ledd-1-punkt-5-ledd-1">enhver liste over sikkerhetsutstyr og installasjons- og vedlikeholdsforetak som er i samsvar med spesifikasjonene inneholder en klassifisering etter oppnådd ytelsesnivå,</article></article></li><li data-li-identifier="f)" data-name="f)"><article class="listArticle" id="kapittel-5-paragraf-1-ledd-1-punkt-6"><article class="legalP" id="kapittel-5-paragraf-1-ledd-1-punkt-6-ledd-1">enhver søker på ethvert tidspunkt kan be om en vurdering,</article></article></li><li data-li-identifier="g)" data-name="g)"><article class="listArticle" id="kapittel-5-paragraf-1-ledd-1-punkt-7"><article class="legalP" id="kapittel-5-paragraf-1-ledd-1-punkt-7-ledd-1">en vurdering av samsvar ikke medfører utgifter for søkeren som ikke står i forhold til kostnadene i forbindelse med framgangsmåten for godkjenning,</article></article></li><li data-li-identifier="h)" data-name="h)"><article class="listArticle" id="kapittel-5-paragraf-1-ledd-1-punkt-8"><article class="legalP" id="kapittel-5-paragraf-1-ledd-1-punkt-8-ledd-1">utstyr og installasjons- og vedlikeholdsforetak som oppfyller vurderingskriteriene, godkjennes uten forskjellsbehandling innen en frist på seks måneder fra søknaden ble sendt, unntatt dersom tekniske årsaker gir grunn til en rimelig forlengelse av fristen,</article></article></li><li data-li-identifier="i)" data-name="i)"><article class="listArticle" id="kapittel-5-paragraf-1-ledd-1-punkt-9"><article class="legalP" id="kapittel-5-paragraf-1-ledd-1-punkt-9-ledd-1">samsvar eller godkjenning attesteres skriftlig,</article></article></li><li data-li-identifier="j)" data-name="j)"><article class="listArticle" id="kapittel-5-paragraf-1-ledd-1-punkt-10"><article class="legalP" id="kapittel-5-paragraf-1-ledd-1-punkt-10-ledd-1">avslag på utstedelse av samsvarssertifikat begrunnes skriftlig, og det vedlegges et eksemplar av rapportene fra de prøvinger og kontroller som er foretatt,</article></article></li><li data-li-identifier="k)" data-name="k)"><article class="listArticle" id="kapittel-5-paragraf-1-ledd-1-punkt-11"><article class="legalP" id="kapittel-5-paragraf-1-ledd-1-punkt-11-ledd-1">avslag på behandling av en søknad om vurdering begrunnes skriftlig,</article></article></li><li data-li-identifier="l)" data-name="l)"><article class="listArticle" id="kapittel-5-paragraf-1-ledd-1-punkt-12"><article class="legalP" id="kapittel-5-paragraf-1-ledd-1-punkt-12-ledd-1">spesifikasjonene og reglene anvendes av organer som er akkreditert etter standardene i EN 45000- og EN ISO/IEC 17025-serien.</article></article></li></ul></article></article><article class="legalArticle" data-lovdata-URL="LTI/forskrift/2005-05-04-402/§10" data-name="§10" id="kapittel-5-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse og varighet</span></h3><article class="legalP" id="kapittel-5-paragraf-2-ledd-1">Denne forskriften trer i kraft 4. mai 2005 og gjelder til 31. mars 2010.</article></article></section></main></body></html>