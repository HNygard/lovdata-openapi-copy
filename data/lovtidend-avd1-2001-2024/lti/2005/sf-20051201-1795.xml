<!DOCTYPE html><html lang="no"><head><title>Forskrift om opptak til masterstudier ved Høgskolen i Oslo.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-01-1795</dd><dt class="dokid">DokumentID</dt><dd class="dokid">LTI/forskrift/2005-12-01-1795</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 2 s 152</dd><dt class="dateInForce">I kraft fra</dt><dd class="dateInForce">2006-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-6</li><li>lov/2005-04-01-15/§3-7</li><li>forskrift/2005-12-01-1392</li></ul></dd><dt class="dateOfPublication">Kunngjort</dt><dd class="dateOfPublication">2006-02-07</dd><dt class="journalNumber">Journalnummer</dt><dd class="journalNumber">2006-0119</dd><dt class="titleShort">Korttittel</dt><dd class="titleShort">Forskrift om opptak til masterstudier, HiO</dd><dt class="title">Tittel</dt><dd class="title">Forskrift om opptak til masterstudier ved Høgskolen i Oslo.</dd><dt class="miscInformation">Annet om dokumentet</dt><dd class="miscInformation">Fastsatt av styret for Høgskolen i Oslo 1. desember 2005 med hjemmel i lov 1. april 2005 nr. 15 om universiteter og høyskoler § 3-6, § 3-7 og forskrift 1. desember 2005 nr. 1392 om krav til mastergrad.</dd><dt class="refid">RefID</dt><dd class="refid">forskrift/2005-12-01-1795</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak til masterstudier ved Høgskolen i Oslo.<ul class="tocSubUl"><li>§ 1. Forskriftens virkeområde</li><li>§ 2. Grunnlag for opptak</li><li>§ 3. Utfyllende regler – krav om faglig grunnlag</li><li>§ 4. Minstekrav for opptak</li><li>§ 5. Kvoter</li><li>§ 6. Rangering av søkere til masterstudium av 120 studiepoengs omfang (etter § 3 i forskrift om krav til mastergrad)</li><li>§ 7. Rangering av søkere til erfaringsbasert masterstudium (etter § 5 i forskrift om krav til mastergrad)</li><li>§ 8. Rangering på grunnlag av spesiell vurdering</li><li>§ 9. Frist for innsending av dokumentasjon</li><li>§ 10. Utsettelse av studieplass</li><li>§ 11. Opptakskomité</li><li>§ 12. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-01-1795" id="dokument"><h1>Forskrift om opptak til masterstudier ved Høgskolen i Oslo.</h1><article class="legalArticle" data-lovdata-URL="LTI/forskrift/2005-12-01-1795/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde</span></h2><article class="legalP" id="paragraf-1-ledd-1">Forskriften gjelder for opptak til masterstudier ved Høgskolen i Oslo.</article></article><article class="legalArticle" data-lovdata-URL="LTI/forskrift/2005-12-01-1795/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Grunnlag for opptak</span></h2><article class="legalP" id="paragraf-2-ledd-1">Opptaksgrunnlag framgår av forskrift om krav til mastergrad, fastsatt av Utdannings- og forskningsdepartementet.</article></article><article class="legalArticle" data-lovdata-URL="LTI/forskrift/2005-12-01-1795/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Utfyllende regler – krav om faglig grunnlag</span></h2><article class="legalP" id="paragraf-3-ledd-1">Styret fastsetter nærmere krav til opptaksgrunnlag for det enkelte masterstudium, herunder faglige minstekrav.</article><article class="legalP" id="paragraf-3-ledd-2">Når mastergraden som kan oppnås, er i samsvar med departementets forskrift om krav til mastergrad, § 3, må krav til faglig grunnlag framgå av studieplanen for masterstudiet som:<ul class="defaultList"><li data-li-identifier="-" data-name="-"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">integrert utdanning av minimum 120 studiepoengs omfang innenfor fagområdet for masterprogrammet eller</article></article></li><li data-li-identifier="-" data-name="-"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">fordypning i fag, emne eller emnegruppe av minst 80 studiepoengs omfang.</article></article></li></ul></article><article class="legalP" id="paragraf-3-ledd-3">Når mastergraden som kan oppnås, er i samsvar med departementets forskrift om krav til mastergrad, § 5, må krav til faglig grunnlag framgå av studieplanen for masterstudiet som:<ul class="defaultList"><li data-li-identifier="-" data-name="-"><article class="listArticle" id="paragraf-3-ledd-3-punkt-1"><article class="legalP" id="paragraf-3-ledd-3-punkt-1-ledd-1">bestemte fag, emner eller emnegrupper i det utdanningsløp masterstudiet bygger på, og</article></article></li><li data-li-identifier="-" data-name="-"><article class="listArticle" id="paragraf-3-ledd-3-punkt-2"><article class="legalP" id="paragraf-3-ledd-3-punkt-2-ledd-1">relevant 2 års yrkespraksis eller lengre yrkespraksis.</article></article></li></ul></article><article class="legalP" id="paragraf-3-ledd-4">Styret kan i spesielle tilfeller godkjenne andre dokumenterte kvalifikasjoner som helt eller delvis likeverdig med kravene nevnt ovenfor.</article></article><article class="legalArticle" data-lovdata-URL="LTI/forskrift/2005-12-01-1795/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Minstekrav for opptak</span></h2><article class="legalP" id="paragraf-4-ledd-1">Gjennomsnittskarakteren for de eksamener som inngår i det faglige grunnlaget må være C eller bedre. Der faglig grunnlag er vurdert med andre vurderingsuttrykk, er minstekrav for opptak gjennomsnittskarakteren 2,7 eller bedre ved en gradert skala, eller resultatet bestått ved ugradert vurderingsuttrykk. Ved blandet karakteruttrykk for opptaksgrunnlaget, må snittet tilsvare tallverdien for C, slik det fremgår av poengtabellen i § 6. Praksis er ikke å forstå som eksamen.</article></article><article class="legalArticle" data-lovdata-URL="LTI/forskrift/2005-12-01-1795/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kvoter</span></h2><ul class="defaultList"><li data-li-identifier="a)" data-name="a)"><article class="listArticle" id="paragraf-5-punkt-1"><article class="legalP" id="paragraf-5-punkt-1-ledd-1">For masterstudier etter § 3 i forskrift om krav til mastergrad, er minimum 25% av studieplassene forbeholdt søkere som har oppnådd bachelorgrad, kvote 1. Kvotens maksimumsstørrelse fastsettes i den enkelte studieplan. Så lenge det finnes kvalifiserte søkere innenfor kvoten, skal det tas opp det prosentvise antall som er fastsatt. Det er ikke anledning til i det enkelte opptak, å ta opp færre enn den prosentsats som er bestemt. Det gis ikke tilleggspoeng i kvoten. Søkere som ikke når opp i kvote 1, konkurrerer videre i kvote 2.</article></article></li><li data-li-identifier="b)" data-name="b)"><article class="listArticle" id="paragraf-5-punkt-2"><article class="legalP" id="paragraf-5-punkt-2-ledd-1">I kvote 2 gis tilleggspoeng i tillegg til karakterpoeng. Søker må kunne poengberegnes for å konkurrere i kvote 2.</article></article></li><li data-li-identifier="c)" data-name="c)"><article class="listArticle" id="paragraf-5-punkt-3"><article class="legalP" id="paragraf-5-punkt-3-ledd-1">For alle masterstudier gjelder at inntil 20% av studieplassene kan tildeles søkere som ikke kan poengberegnes. Bestemmelsen gjelder søkere som har et opptaksgrunnlag som gjør at de ikke kan rangeres etter ordinære rangeringsregler, for eksempel søknad på grunnlag av utenlandsk utdanning. Kvalifiserte søkere som ikke kan poengberegnes, må rangeres i forhold til poengberegnede søkere ved hjelp av en skjønnsmessig vurdering. For å få tilbud om opptak kreves det likeverdige ferdigheter og kunnskaper med søkere som får tilbud om opptak etter rangering på grunnlag av poengberegning.<sup class="footnotereference" data-footnotereferencevalue="1" data-unique-footnote-counter="1">1</sup></article></article></li></ul><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Merk at inntil 20% er øvre grense. Hvor mange som tas opp ut fra en skjønnsmessig vurdering, vil avhenge av hvor mange kvalifiserte søkere som blir vurdert å være på samme nivå som de søkere som får tilbud om opptak på grunnlag av ordinær poengberegning.</article></footer></article><article class="legalArticle" data-lovdata-URL="LTI/forskrift/2005-12-01-1795/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Rangering av søkere til masterstudium av 120 studiepoengs omfang (etter § 3 i forskrift om krav til mastergrad)</span></h2><ul class="defaultList"><li data-li-identifier="a)" data-name="a)"><article class="listArticle" id="paragraf-6-punkt-1"><article class="legalP" id="paragraf-6-punkt-1-ledd-1">Søkere med bachelorprogram, selvvalgt bachelorløp eller annen utdanning av 180 studiepoengs omfang som er godkjent som opptaksgrunnlag, rangeres på grunnlag av vektet gjennomsnitt (med én desimal) av alle eksamener som inngår i det faglige grunnlaget. Vanlige avrundingsregler benyttes. Praksis er ikke å forstå som eksamen.</article></article></li><li data-li-identifier="b)" data-name="b)"><article class="listArticle" id="paragraf-6-punkt-2"><article class="legalP" id="paragraf-6-punkt-2-ledd-1">Rangeringsgrunnlaget (faglig grunnlag) skal framgå av studieplanen som integrert utdanning av 180 studiepoengs omfang, minimum 120 studiepoengs omfang, eller fag, emne eller emnegruppe av minimum 80 studiepoengs omfang, jf. forskrift om krav til mastergrad § 3.</article></article></li><li data-li-identifier="c)" data-name="c)"><article class="listArticle" id="paragraf-6-punkt-3"><article class="legalP" id="paragraf-6-punkt-3-ledd-1">For søkere med annen utdanning som omfatter mer enn 180 studiepoeng, foretas rangeringen på grunnlag av vektet gjennomsnitt av et utvalg eksamener som til sammen utgjør det faglige grunnlaget, jf. § 3.</article></article></li><li data-li-identifier="d)" data-name="d)"><article class="listArticle" id="paragraf-6-punkt-4"><article class="legalP" id="paragraf-6-punkt-4-ledd-1">Der søker har flere mulige rangeringsgrunnlag, gjøres poengberegning på grunnlag av de eksamener som gir gunstigst resultat for søker.</article></article></li><li data-li-identifier="e)" data-name="e)"><article class="listArticle" id="paragraf-6-punkt-5"><article class="legalP" id="paragraf-6-punkt-5-ledd-1">I grunnlaget for rangering inngår karakterpoeng og eventuelle tilleggspoeng. Ved poenglikhet kan underrepresentert kjønn prioriteres først hvis dette er fastsatt i studieplan. For øvrig rangeres søkerne etter loddtrekning ved poenglikhet.</article></article></li><li data-li-identifier="f)" data-name="f)"><article class="listArticle" id="paragraf-6-punkt-6"><article class="legalP" id="paragraf-6-punkt-6-ledd-1">For søkere med bokstavkarakter gis følgende poeng: <table><tbody><tr><td data-text-align="left" data-vertical-align="top">A</td><td data-text-align="right" data-vertical-align="top">10 poeng</td></tr><tr><td data-text-align="left" data-vertical-align="top">B</td><td data-text-align="right" data-vertical-align="top">8 poeng</td></tr><tr><td data-text-align="left" data-vertical-align="top">C</td><td data-text-align="right" data-vertical-align="top">6 poeng</td></tr><tr><td data-text-align="left" data-vertical-align="top">D</td><td data-text-align="right" data-vertical-align="top">4 poeng</td></tr><tr><td data-text-align="left" data-vertical-align="top">E</td><td data-text-align="right" data-vertical-align="top">2 poeng</td></tr></tbody></table></article><article class="legalP" id="paragraf-6-punkt-6-ledd-2">For søkere med tallkarakter gis følgende poeng: <table><tbody><tr><td data-text-align="left" data-vertical-align="top">1,0-2,1</td><td data-text-align="right" data-vertical-align="top">10 poeng</td></tr><tr><td data-text-align="left" data-vertical-align="top">2,2-2,5</td><td data-text-align="right" data-vertical-align="top">8 poeng</td></tr><tr><td data-text-align="left" data-vertical-align="top">2,6-2,7</td><td data-text-align="right" data-vertical-align="top">6 poeng</td></tr><tr><td data-text-align="left" data-vertical-align="top">2,8-3,0</td><td data-text-align="right" data-vertical-align="top">4 poeng</td></tr><tr><td data-text-align="left" data-vertical-align="top">3,1-4,0</td><td data-text-align="right" data-vertical-align="top">2 poeng</td></tr></tbody></table></article><article class="legalP" id="paragraf-6-punkt-6-ledd-3">For søkere med vurderingsuttrykket bestått gis 7 poeng.</article><article class="legalP" id="paragraf-6-punkt-6-ledd-4">For søkere med opptaksgrunnlag i teknologiske fag, realfag og tilsvarende, gis følgende poeng: <table><tbody><tr><td data-text-align="left" data-vertical-align="top">1,0-1,5</td><td data-text-align="right" data-vertical-align="top">10 poeng</td></tr><tr><td data-text-align="left" data-vertical-align="top">1,6-2,1</td><td data-text-align="right" data-vertical-align="top">8 poeng</td></tr><tr><td data-text-align="left" data-vertical-align="top">2,2-2,7</td><td data-text-align="right" data-vertical-align="top">6 poeng</td></tr><tr><td data-text-align="left" data-vertical-align="top">2,8-3,4</td><td data-text-align="right" data-vertical-align="top">4 poeng</td></tr><tr><td data-text-align="left" data-vertical-align="top">3,5-4,0</td><td data-text-align="right" data-vertical-align="top">2 poeng</td></tr></tbody></table></article><article class="legalP" id="paragraf-6-punkt-6-ledd-5">For studier med mange søkere med andre karakteruttrykk enn det som framkommer over, kan det i studieplan fastsettes egne tabeller for tilordning av poeng for denne gruppen.</article></article></li><li data-li-identifier="g)" data-name="g)"><article class="listArticle" id="paragraf-6-punkt-7"><article class="legalP" id="paragraf-6-punkt-7-ledd-1">Tilleggspoeng gis på følgende grunnlag: <table><tbody><tr><td data-text-align="left" data-vertical-align="top">Relevant praksis ut over opptaksgrunnlaget. Praksis må være opparbeidet etter endt grunnutdanning.</td><td data-text-align="left" data-vertical-align="top">0,5 poeng pr. halvår i inntil 2 år</td></tr><tr><td data-text-align="left" data-vertical-align="top">Relevant tilleggsutdanning ut over opptaksgrunnlaget</td><td data-text-align="left" data-vertical-align="top">0,5 poeng pr. 30 studiepoeng<br />Maksimalt 2 poeng</td></tr></tbody></table></article><article class="legalP" id="paragraf-6-punkt-7-ledd-2">Det skal framgå av studieplanen hva som er relevant utdanning/praksis.</article></article></li></ul></article><article class="legalArticle" data-lovdata-URL="LTI/forskrift/2005-12-01-1795/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Rangering av søkere til erfaringsbasert masterstudium (etter § 5 i forskrift om krav til mastergrad)</span></h2><article class="legalP" id="paragraf-7-ledd-1">Søkere rangeres på grunnlag av vektet gjennomsnitt av de eksamener som inngår i opptaksgrunnlaget/det faglige grunnlaget. § 6 d-g gjelder tilsvarende.</article></article><article class="legalArticle" data-lovdata-URL="LTI/forskrift/2005-12-01-1795/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Rangering på grunnlag av spesiell vurdering</span></h2><article class="legalP" id="paragraf-8-ledd-1">Inntil 10% av søkerne kan tas opp utenom bestemmelsene i § 6 og § 7 dersom dokumentert sykdom, funksjonshemning eller andre forhold gir grunn til å anta at eksamensresultatene ikke gir et riktig bilde av søkerens kvalifikasjoner.</article></article><article class="legalArticle" data-lovdata-URL="LTI/forskrift/2005-12-01-1795/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Frist for innsending av dokumentasjon</span></h2><article class="legalP" id="paragraf-9-ledd-1">All utdanning, praksis og andre forhold som skal gi grunnlag for opptak, må være dokumentert med attesterte kopier ved søknadsfristens utløp.</article><article class="legalP" id="paragraf-9-ledd-2">Søkere som avslutter utdanning som gir grunnlag for opptak etter søknadsfristens utløp, må sende inn foreløpig dokumentasjon innen angitt frist. Avdelingene fastsetter frist for innsending av endelig dokumentasjon</article></article><article class="legalArticle" data-lovdata-URL="LTI/forskrift/2005-12-01-1795/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Utsettelse av studieplass</span></h2><article class="legalP" id="paragraf-10-ledd-1">Tildelt studieplass kan reserveres til året etter dersom det foreligger tungtveiende grunner. Det gis ikke ytterligere utsettelse ut over dette.</article></article><article class="legalArticle" data-lovdata-URL="LTI/forskrift/2005-12-01-1795/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Opptakskomité</span></h2><article class="legalP" id="paragraf-11-ledd-1">Avdelingsstyret oppnevner en opptakskomité med ansvar for opptak til masterstudiene ved avdelingen/SEFIA.</article></article><article class="legalArticle" data-lovdata-URL="LTI/forskrift/2005-12-01-1795/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" id="paragraf-12-ledd-1">Forskriften trer i kraft 1. januar 2006.</article></article></main></body></html>