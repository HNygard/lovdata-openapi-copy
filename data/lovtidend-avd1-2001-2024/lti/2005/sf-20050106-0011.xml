<!DOCTYPE html><html lang="no"><head><title>Forskrift om endring i forskrift til tolloven.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-01-06-11</dd><dt class="dokid">DokumentID</dt><dd class="dokid">LTI/forskrift/2005-01-06-11</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 1 s 126</dd><dt class="dateInForce">I kraft fra</dt><dd class="dateInForce">2005-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1967-12-15-8962</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-10-5/§7</li><li>lov/1966-06-10-5/§15</li><li>lov/1966-06-10-5/§57</li><li>forskrift/1967-11-24-1</li><li>forskrift/1967-11-24-15</li></ul></dd><dt class="dateOfPublication">Kunngjort</dt><dd class="dateOfPublication">2005-01-14</dd><dt class="journalNumber">Journalnummer</dt><dd class="journalNumber">2005-0012</dd><dt class="titleShort">Korttittel</dt><dd class="titleShort">Endr. i forskrift til tolloven</dd><dt class="title">Tittel</dt><dd class="title">Forskrift om endring i forskrift til tolloven.</dd><dt class="miscInformation">Annet om dokumentet</dt><dd class="miscInformation">Fastsatt av Toll- og avgiftsdirektoratet 6. januar 2005 med hjemmel i lov 10. juni 1966 nr. 5 om toll (tolloven) § 7, § 15 og § 57, jf. delegeringsvedtak 24. november 1967 nr. 1 og delegeringsvedtak 24. november 1967 nr. 15.</dd><dt class="refid">RefID</dt><dd class="refid">forskrift/2005-01-06-11</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til tolloven.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-01-06-11" id="dokument"><h1>Forskrift om endring i forskrift til tolloven.</h1><section class="section" data-name="kapI" id="kapittel-1" data-lovdata-URL="LTI/forskrift/2005-01-06-11/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. desember 1967 nr. 8962 til tolloven gjøres følgende endringer:</article> <article class="defaultP" margin-top="true">Punkt 2.2.1 skal lyde:</article><article class="marginIdArticle" id="kapittel-1-punkt-1"><span class="data-marginOriginalId">2.2.1</span><article class="legalP" id="kapittel-1-punkt-1-ledd-1">I medhold av tollovens § 7 fastsettes:</article><article class="legalP" id="kapittel-1-punkt-1-ledd-2">Utenfor ekspedisjonstiden etter punkt 2.1, skal det betales gebyr for ekspedisjon av kommersielt gods, uten hensyn til transportmåte, når det foretas en papirbasert innførsels- eller utførselsekspedisjon, eller oppstart/avslutning av transitterings-/forpassingsekspedisjon. Med kommersielt gods forstås varer som i ervervsmessig øyemed innføres, utføres eller forpasses/transitteres.</article><article class="legalP" id="kapittel-1-punkt-1-ledd-3">Gebyr skal også betales for ekspedisjoner av motorkjøretøyer på egne hjul, som i ervervsmessig øyemed innføres, utføres eller forpasses/transitteres.</article></article> <article class="defaultP" margin-top="true">Punkt 8.1.5 skal lyde:</article><article class="marginIdArticle" id="kapittel-1-punkt-2"><article class="legalP" id="kapittel-1-punkt-2-ledd-1">Tollregionen kan endre, tilbakekalle eller suspendere autorisasjonen for et tidsrom av inntil en måned dersom det skjer vesentlige eller gjentatte brudd på autorisasjonens vilkår, eller tilsvarende overtredelser av toll- og avgiftslovgivningen. Vedtak om dette trer i kraft fra underrettelsesdatoen, med mindre annet er særskilt bestemt fra tollregionens side.</article><article class="legalP" id="kapittel-1-punkt-2-ledd-2">Tollregionen kan videre endre eller tilbakekalle autorisasjoner ved endringer i internasjonale overenskomster, eller der dette anses nødvendig for å oppnå tilfredsstillende prosedyrer. Der en slik endring eller tilbakekallelse medfører vesentlige endringer i programvaren eller vilkår gitt i autorisasjonen, skal den autoriserte ha en frist på minst 3 måneder fra det tidspunktet vedtaket er kommet fram til å foreta tilpasning av programvare og interne rutiner. Øvrige endringer i henhold til dette ledd må gis en rimelig frist for gjennomføring.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2005-01-06-11/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft fra 1. februar 2005.</article></section></main></body></html>