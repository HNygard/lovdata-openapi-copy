<!DOCTYPE html><html lang="no"><head><title>Forskrift om særskilte beskyttelsestiltak i forbindelse med mistanke om aviær influensa i Kroatia.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-10-28-1253</dd><dt class="dokid">DokumentID</dt><dd class="dokid">LTI/forskrift/2005-10-28-1253</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 13 s 2029</dd><dt class="dateInForce">I kraft fra</dt><dd class="dateInForce">2005-10-28</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§19</li><li>lov/2003-12-19-124/§23</li></ul></dd><dt class="dateOfPublication">Kunngjort</dt><dd class="dateOfPublication">2005-11-01</dd><dt class="journalNumber">Journalnummer</dt><dd class="journalNumber">2005-0979</dd><dt class="titleShort">Korttittel</dt><dd class="titleShort">Forskrift om fugleinfluensa i Kroatia</dd><dt class="title">Tittel</dt><dd class="title">Forskrift om særskilte beskyttelsestiltak i forbindelse med mistanke om aviær influensa i Kroatia.</dd><dt class="miscInformation">Annet om dokumentet</dt><dd class="miscInformation">Fastsatt av Det sentrale Mattilsynet ved hovedkontoret 28. oktober 2005 med hjemmel i lov 19. desember 2003 nr. 124 om matproduksjon og mattrygghet mv. (matloven) § 23 tredje ledd jf. § 19. Jf. EØS-avtalen vedlegg I (vedtak 2005/758/EF).</dd><dt class="refid">RefID</dt><dd class="refid">forskrift/2005-10-28-1253</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særskilte beskyttelsestiltak i forbindelse med mistanke om aviær influensa i Kroatia.<ul class="tocSubUl"><li>§ 1. Formål og virkeområde</li><li>§ 2. Forbud</li><li>§ 3. Unntak</li><li>§ 4. Helsesertifikat og handelsdokument</li><li>§ 5. Straff</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2005-10-28-1253" id="dokument"><h1>Forskrift om særskilte beskyttelsestiltak i forbindelse med mistanke om aviær influensa i Kroatia.</h1><article class="legalArticle" data-lovdata-URL="LTI/forskrift/2005-10-28-1253/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Formålet med denne forskrift er å hindre spredning av aviær influensa i forbindelse med innførsel fra Kroatia.</article></article><article class="legalArticle" data-lovdata-URL="LTI/forskrift/2005-10-28-1253/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forbud</span></h2><article class="legalP" id="paragraf-2-ledd-1">Fra Kroatia er det forbudt å innføre levende fjørfe, struts, oppdrettsfugl, fuglevilt og andre levende fugler enn fjørfe som omfattes av importbestemmelsen i artikkel 1, tredje ledd i vedtak 2000/666/EF, samt fugler som eieren bringer med seg, herunder fugler holdt som kjæledyr. Likeledes er det forbudt å innføre rugeegg fra ovennevnte arter.</article><article class="legalP" id="paragraf-2-ledd-2">Fra Kroatia er det forbudt å innføre ferskt kjøtt av fuglevilt. Forbudet gjelder også bearbeidet kjøtt og kjøttprodukter av eller som inneholder kjøtt fra fuglevilt samt rått kjæledyrfôr og ubehandlede råvarer til bruk i produksjon av fôr og kjæledyrfôr som inneholder komponenter av fuglevilt.</article><article class="legalP" id="paragraf-2-ledd-3">Fra Kroatia er det forbudt å innføre ubehandlede trofeer av fugler og ubehandlede fjær og fjærkomponenter.</article></article><article class="legalArticle" data-lovdata-URL="LTI/forskrift/2005-10-28-1253/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak</span></h2><article class="legalP" id="paragraf-3-ledd-1">Unntatt fra forbudet i § 2 er ferskt kjøtt av fuglevilt, bearbeidet kjøtt og kjøttprodukter av eller som inneholder kjøtt fra fuglevilt samt rått kjæledyrfôr og ubehandlede råvarer til bruk i produksjon av fôr og kjæledyrfôr som inneholder komponenter av fuglevilt og ubehandlede trofeer, når disse produktene stammer fra fugl slaktet før 1. august 2005.</article><article class="legalP" id="paragraf-3-ledd-2">Unntak gjøres også for kjøttprodukter av eller som inneholder kjøtt fra fuglevilt, når kjøttproduktet er varmebehandlet i henhold til bokstavene B, C eller D i del 4 i vedlegg II til vedtak 2005/432/EF.</article></article><article class="legalArticle" data-lovdata-URL="LTI/forskrift/2005-10-28-1253/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Helsesertifikat og handelsdokument</span></h2><article class="legalP" id="paragraf-4-ledd-1">Handelsdokument eller helsesertifikat som skal følge forsendelser av produkter som er omfattet av § 3 første ledd skal inneholde en bekreftelse om at produktene stammer fra fugler slaktet før 1. august 2005, jf. vedtak 2005/758/EF, artikkel 1 nr. 2.</article><article class="legalP" id="paragraf-4-ledd-2">Forsendelse av fjær og fjærkomponenter som har vært gjenstand for behandling skal følges av et handelsdokument, som bekrefter at fjærene og/eller fjærkomponentene har vært dampbehandlet eller har gjennomgått en tilsvarende metode som inaktiverer patogener. Handelsdokument kreves ikke for pyntefjær som har gjennomgått behandling, fjær gjennomgått behandling som reisende medbringer til privat bruk, eller forsendelse av fjær gjennomgått behandling sendt til privatpersoner for ikke-industriell bruk.</article></article><article class="legalArticle" data-lovdata-URL="LTI/forskrift/2005-10-28-1253/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Straff</span></h2><article class="legalP" id="paragraf-5-ledd-1">Forsettlig eller uaktsom overtredelse av denne forskrift er straffbar, jf. matloven § 28.</article></article><article class="legalArticle" data-lovdata-URL="LTI/forskrift/2005-10-28-1253/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskrift trer i kraft straks.</article></article></main></body></html>