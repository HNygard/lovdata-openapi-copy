<!DOCTYPE html><html lang="no"><head><title>Forskrift om vibrasjonsovervåkningssystemer for helikopter (BSL D 1-16).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-02-01-216</dd><dt class="dokid">DokumentID</dt><dd class="dokid">LTI/forskrift/2005-02-01-216</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 3 s 429</dd><dt class="dateInForce">I kraft fra</dt><dd class="dateInForce">2005-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§4-1</li><li>lov/1993-06-11-101/§9-1</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2005-03-11</dd><dt class="journalNumber">Journalnummer</dt><dd class="journalNumber">2005-0210</dd><dt class="titleShort">Korttittel</dt><dd class="titleShort">Forskrift om vibrasjoner på helikopter</dd><dt class="title">Tittel</dt><dd class="title">Forskrift om vibrasjonsovervåkningssystemer for helikopter (BSL D 1-16).</dd><dt class="miscInformation">Annet om dokumentet</dt><dd class="miscInformation">Fastsatt av Luftfartstilsynet 1. februar 2005 med hjemmel i lov av 11. juni 1993 nr. 101 om luftfart (luftfartsloven) § 4-1 og § 9-1, jf. delegeringsvedtak 10. desember 1999 nr. 1273.</dd><dt class="refid">RefID</dt><dd class="refid">forskrift/2005-02-01-216</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vibrasjonsovervåkningssystemer for helikopter (BSL D 1-16).<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Krav til konstruksjon og installasjon av vibrasjonsovervåkningssystem</li><li>§ 4. Bruk av vibrasjonsovervåkningssystem</li><li>§ 5. Dispensasjon</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2005-02-01-216" id="dokument"><h1>Forskrift om vibrasjonsovervåkningssystemer for helikopter (BSL D 1-16).</h1><article class="legalArticle" data-lovdata-URL="LTI/forskrift/2005-02-01-216/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskriften er å redusere risikoen for ulykker som følge av teknisk svikt i helikopterets rotor og rotordrivsystem.</article></article><article class="legalArticle" data-lovdata-URL="LTI/forskrift/2005-02-01-216/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Denne forskriften gjelder for innehavere av norsk lisens og AOC som utøver ervervsmessig lufttransport med helikopter i tilknytning til petroleumsvirksomhet på norsk kontinentalsokkel. Forskriften gjelder også for utenlandske operatører som utøver ervervsmessig lufttransport i tilknytning til petroleumsvirksomhet på norsk kontinentalsokkel, med mindre annet følger av internasjonale overenskomster.</article></article><article class="legalArticle" data-lovdata-URL="LTI/forskrift/2005-02-01-216/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til konstruksjon og installasjon av vibrasjonsovervåkningssystem</span></h2><article class="numberedLegalP" data-numerator="1" id="paragraf-3-nummer-1">(1) Helikopter som brukes i tilknytning til petroleumsvirksomhet på norsk kontinentalsokkel og som er godkjent for å frakte mer enn 9 passasjerer, skal være utstyrt med et vibrasjonsovervåkningssystem.</article><article class="numberedLegalP" data-numerator="2" id="paragraf-3-nummer-2">(2) Vibrasjonsovervåkningssystemet skal være i stand til å overvåke og avdekke tekniske feil som kan oppstå i helikopterets rotor og rotordrivsystem. Konstruksjonen skal være i henhold til tekniske spesifikasjoner godkjent av Luftfartstilsynet eller annen tilsvarende spesifikasjon godkjent av JAA eller EASA-standardisert myndighet.</article><article class="numberedLegalP" data-numerator="3" id="paragraf-3-nummer-3">(3) Installasjon av vibrasjonsovervåkningssystem skal være i samsvar med Part 21. Installasjonen skal utføres av en organisasjon som er godkjent i henhold til JAR-145 eller Part 145.</article></article><article class="legalArticle" data-lovdata-URL="LTI/forskrift/2005-02-01-216/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Bruk av vibrasjonsovervåkningssystem</span></h2><article class="legalP" id="paragraf-4-ledd-1">Vibrasjonsovervåkningssystemet for rotor og rotordrivsystemet i helikopter skal brukes under enhver flyging i henhold til prosedyrer godkjent av Luftfartstilsynet.</article></article><article class="legalArticle" data-lovdata-URL="LTI/forskrift/2005-02-01-216/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Dispensasjon</span></h2><article class="legalP" id="paragraf-5-ledd-1">Luftfartstilsynet kan, når særlige grunner tilsier det, dispensere fra bestemmelsene i denne forskrift.</article></article><article class="legalArticle" data-lovdata-URL="LTI/forskrift/2005-02-01-216/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskriften trer i kraft 1. juli 2005.</article></article></main></body></html>