<!DOCTYPE html><html lang="no"><head><title>Forskrift om endring i forskrift om utlendingers adgang til riket og deres opphold her (utlendingsforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-03-18-241</dd><dt class="dokid">DokumentID</dt><dd class="dokid">LTI/forskrift/2005-03-18-241</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 4 s 517</dd><dt class="dateInForce">I kraft fra</dt><dd class="dateInForce">2005-04-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-12-21-1028</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-24-64/§5</li><li>lov/1988-06-24-64/§6</li><li>forskrift/1990-12-21-1017</li><li>forskrift/2000-12-15-1263</li></ul></dd><dt class="dateOfPublication">Kunngjort</dt><dd class="dateOfPublication">2005-03-23</dd><dt class="journalNumber">Journalnummer</dt><dd class="journalNumber">2005-0226</dd><dt class="titleShort">Korttittel</dt><dd class="titleShort">Endr. i utlendingsforskriften</dd><dt class="title">Tittel</dt><dd class="title">Forskrift om endring i forskrift om utlendingers adgang til riket og deres opphold her (utlendingsforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Kommunal- og regionaldepartementet 18. mars 2005 med hjemmel i lov 24. juni 1988 nr. 64 om utlendingers adgang til riket og deres opphold her (utlendingsloven) § 5 annet ledd og § 6 sjette og åttende ledd, jf. delegeringsvedtak 21. desember 1990 nr. 1017 og delegeringsvedtak 15. desember 2000 nr. 1263.</dd><dt class="refid">RefID</dt><dd class="refid">forskrift/2005-03-18-241</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utlendingers adgang til riket og deres opphold her (utlendingsforskriften).<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-03-18-241" id="dokument"><h1>Forskrift om endring i forskrift om utlendingers adgang til riket og deres opphold her (utlendingsforskriften).</h1><section class="section" data-name="kapI" id="kapittel-1" data-lovdata-URL="LTI/forskrift/2005-03-18-241/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. desember 1990 nr. 1028 om utlendingers adgang til riket og deres opphold her (utlendingsforskriften) gjøres følgende endringer:</article> <article class="defaultP" margin-top="true">§ 2a annet ledd skal lyde:</article><article class="legalP" id="kapittel-1-ledd-2">Utlending som har eller har hatt tillatelse i medhold av § 4a første ledd bokstav g, gis som hovedregel ikke ny tillatelse etter § 3 til § 5a før etter fem års opphold utenfor riket, med unntak av tillatelse etter § 4 første ledd.</article> <article class="defaultP" margin-top="true">§ 3 annet ledd bokstav c siste punktum skal lyde:</article><article class="legalP" id="kapittel-1-ledd-3">Uttalelse skal innhentes fra vedkommende fylkesarbeidskontor, som om nødvendig innhenter uttalelse fra bransje- eller yrkesorganisasjon, eller</article> <article class="defaultP" margin-top="true">§ 3 annet ledd bokstav d annet punktum skal lyde:</article><article class="legalP" id="kapittel-1-ledd-4">Tillatelse etter denne paragraf kan fornyes og kan danne grunnlag for bosettingstillatelse og er i denne sammenheng uten begrensninger, jf. lovens § 12, eller</article> <article class="defaultP" margin-top="true">§ 3 annet ledd ny bokstav e skal lyde:<ul class="defaultList"><li data-li-identifier="e)" data-name="e)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">er idrettsutøver som selv skal delta i utøvelse av idrett på høyt nivå, eller skal være trener for idrett på høyt nivå. Det er et vilkår at kompetansen anses som absolutt nødvendig for virksomheten. Uttalelse skal innhentes fra Norges Idrettsforbund og Olympiske Komité.</article></article></li></ul></article> <article class="defaultP" margin-top="true">§ 4a første ledd bokstav f og g skal lyde:<ul class="defaultList"><li data-li-identifier="f)" data-name="f)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">journalist eller annet personell i utenlandsk avis, radio eller fjernsyn, når søkeren er ansatt og lønnet av utenlandsk arbeidsgiver, eller</article></article></li><li data-li-identifier="g)" data-name="g)"><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">fredskorpsdeltaker engasjert av norsk samarbeidspartner til Fredskorpset i henhold til Fredskorpsets vedtekter. Det er en forutsetning at søkeren skal returnere til sitt hjemland ved engasjementets utløp, og at forholdene på søknadstidspunktet ligger til rette for retur.</article></article></li></ul></article> <article class="defaultP" margin-top="true">§ 4a første ledd bokstav h oppheves.</article> <article class="defaultP" margin-top="true">§ 10 annet ledd bokstav a første punktum skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1">har slik kompetanse som nevnt i § 3 annet ledd bokstav a eller e, eller søker tillatelse i henhold til § 5 tredje ledd, og som <ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-4-punkt-4-ledd-1-punkt-1"><article class="legalP" id="kapittel-1-ledd-4-punkt-4-ledd-1-punkt-1-ledd-1">oppholder seg i riket med oppholds- eller arbeidstillatelse for tre måneder eller mer,</article></article></li><li data-li-identifier="2)" data-name="2)"><article class="listArticle" id="kapittel-1-ledd-4-punkt-4-ledd-1-punkt-2"><article class="legalP" id="kapittel-1-ledd-4-punkt-4-ledd-1-punkt-2-ledd-1">er innvilget visum i tre måneder,</article></article></li><li data-li-identifier="3)" data-name="3)"><article class="listArticle" id="kapittel-1-ledd-4-punkt-4-ledd-1-punkt-3"><article class="legalP" id="kapittel-1-ledd-4-punkt-4-ledd-1-punkt-3-ledd-1">er innvilget visum for å søke arbeid for et kortere tidsrom enn tre måneder eller</article></article></li><li data-li-identifier="4)" data-name="4)"><article class="listArticle" id="kapittel-1-ledd-4-punkt-4-ledd-1-punkt-4"><article class="legalP" id="kapittel-1-ledd-4-punkt-4-ledd-1-punkt-4-ledd-1">har rett til tre måneders opphold i Norge uten tillatelse, jf. § 7 og § 8.</article></article></li></ul></article></article></li></ul></article> <article class="defaultP" margin-top="true">§ 41 annet ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-5"><article class="legalP" id="kapittel-1-ledd-4-punkt-5-ledd-1">arbeidstillatelse til søker som nevnt i § 3 annet ledd bokstav a eller e når søknaden gjelder nytt arbeid eller arbeidssted, jf. § 34 annet og tredje ledd,</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2005-03-18-241/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. april 2005.</article></section></main></body></html>