<!DOCTYPE html><html lang="no"><head><title>Forskrift om endring i forskrift om førerkort m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-02-1785</dd><dt class="dokid">DokumentID</dt><dd class="dokid">LTI/forskrift/2005-12-02-1785</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 2 s 128</dd><dt class="dateInForce">I kraft fra</dt><dd class="dateInForce">2005-12-02</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-01-19-298</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§24</li><li>forskrift/2003-09-29-1196</li></ul></dd><dt class="dateOfPublication">Kunngjort</dt><dd class="dateOfPublication">2006-01-17</dd><dt class="journalNumber">Journalnummer</dt><dd class="journalNumber">2006-0046</dd><dt class="titleShort">Korttittel</dt><dd class="titleShort">Endr. i om førerkortforskriften</dd><dt class="title">Tittel</dt><dd class="title">Forskrift om endring i forskrift om førerkort m.m.</dd><dt class="miscInformation">Annet om dokumentet</dt><dd class="miscInformation">Fastsatt av Vegdirektoratet 2. desember 2005 med hjemmel i vegtrafikklov 18. juni 1965 nr. 4 § 24, jf. delegeringsvedtak 29. september 2003 nr. 1196.</dd><dt class="refid">RefID</dt><dd class="refid">forskrift/2005-12-02-1785</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om førerkort m.m.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-02-1785" id="dokument"><h1>Forskrift om endring i forskrift om førerkort m.m.</h1><section class="section" data-name="kapI" id="kapittel-1" data-lovdata-URL="LTI/forskrift/2005-12-02-1785/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. januar 2004 nr. 298 om førerkort m.m. gjøres følgende endringer:</article> <article class="defaultP" margin-top="true">§ 6-1 annet ledd første og annet punktum skal lyde:</article><article class="legalP" id="kapittel-1-ledd-2">Dersom det ved søknad om fornyelse er gått mer enn ett år etter utløpet av føreretten, kan føreretten bare fornyes ved ny praktisk førerprøve. For klasse M kreves i slike tilfeller teoretisk førerprøve for fornyelse.</article> <article class="defaultP" margin-top="true">§ 6-1 sjuende ledd første punktum skal lyde:</article><article class="legalP" id="kapittel-1-ledd-3">Når førerett skal fornyes ved førerprøve som nevnt i annet ledd, og det gjelder flere førerkortklasser, er det tilstrekkelig at prøve bestås i den mest omfattende klassen.</article> <article class="defaultP" margin-top="true">§ 6-1 niende ledd første punktum skal lyde:</article><article class="legalP" id="kapittel-1-ledd-4">Når førerett for klasse B1/klasse B kode 73 skal fornyes ved ny prøve etter prinsippet i annet ledd, foretas slik prøve som regionvegkontoret finner hensiktsmessig.</article> <article class="defaultP" margin-top="true">§ 14-3 tredje ledd skal lyde:</article><article class="legalP" id="kapittel-1-ledd-5">Regionvegkontoret kan i spesielle tilfeller, ved enkeltvedtak, gjøre unntak fra bestemmelsen i § 6-1 annet ledd første og annet punktum, når årsaken til manglende fornyelse innen respittårets utløp er sykdom, lengre utenlandsopphold eller lignende grunner, som det har vært vanskelig å ta stilling til på forhånd.</article> <article class="defaultP" margin-top="true">§ 14-5 femte ledd skal lyde:</article><article class="legalP" id="kapittel-1-ledd-6">Til § 6-1 annet ledd. De som i henhold til tidligere ordlyd i § 6-1 annet ledd har måttet bestå praktisk prøve (teoriprøve for klasse M) for å fornye førerett, men som har strøket, må bestå prøven før føreretten kan gjenerverves, selv om respittåret (etter ny ordlyd) ikke er utløpt.</article></section><section class="section" data-name="kapII" id="kapittel-2" data-lovdata-URL="LTI/forskrift/2005-12-02-1785/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>