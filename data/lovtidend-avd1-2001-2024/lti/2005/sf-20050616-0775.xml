<!DOCTYPE html><html lang="no"><head><title>Forskrift om eksamen ved Høgskolen Stord/Haugesund.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-06-16-775</dd><dt class="dokid">DokumentID</dt><dd class="dokid">LTI/forskrift/2005-06-16-775</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 10 s 1522</dd><dt class="dateInForce">I kraft fra</dt><dd class="dateInForce">2005-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-12-19-1717</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-9</li><li>lov/2005-04-01-15/§3-10</li></ul></dd><dt class="dateOfPublication">Kunngjort</dt><dd class="dateOfPublication">2005-07-07</dd><dt class="journalNumber">Journalnummer</dt><dd class="journalNumber">2005-0672</dd><dt class="titleShort">Korttittel</dt><dd class="titleShort">Forskrift om eksamen ved HSH</dd><dt class="title">Tittel</dt><dd class="title">Forskrift om eksamen ved Høgskolen Stord/Haugesund.</dd><dt class="miscInformation">Annet om dokumentet</dt><dd class="miscInformation">Fastsatt av styret for Høgskolen Stord/Haugesund 16. juni 2005 med hjemmel i lov 1. april 2005 nr. 15 om universiteter og høgskoler § 3-9 nr. 7 og § 3-10 nr. 3.</dd><dt class="refid">RefID</dt><dd class="refid">forskrift/2005-06-16-775</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om eksamen ved Høgskolen Stord/Haugesund.<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Studierett</li><li>§ 4. Studieårets innhold og rett til dokumentasjon</li><li>§ 5. Oppmelding til undervisning og eksamen</li><li>§ 6.</li><li>§ 7. Vurderingsformer og sensur</li><li>§ 8. Særordninger ved eksamen</li><li>§ 9. Språk</li><li>§ 10. Gjennomføring av skriftlig skoleeksamen</li><li>§ 11. Gjennomføring av løpende vurdering/mappe</li><li>§ 12. Hjemmeeksamen</li><li>§ 13. Trekk fra – eller uteblivelse fra eksamen.</li><li>§ 14. Kontinuasjonseksamen</li><li>§ 15. Klage</li><li>§ 16. Praksis og adgangen til ny praksis</li><li>§ 17. Godkjenning av tidligere eksamen, spørsmål om fritak</li><li>§ 18. Fusk</li><li>§ 19. Vitnemål</li><li>§ 20. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2005-06-16-775" id="dokument"><h1>Forskrift om eksamen ved Høgskolen Stord/Haugesund.</h1><article class="legalArticle" data-lovdata-URL="LTI/forskrift/2005-06-16-775/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften er fastsatt av styret for Høgskolen Stord/Haugesund og har hjemmel i lov 1. april 2005 nr. 15 om universiteter og høgskoler § 3-9, nr. 7 og § 3-10, nr. 3. Den gjelder for alle studenter ved Høgskolen Stord/Haugesund.</article><article class="legalP" id="paragraf-1-ledd-2">For studier som er regulert av rammeplaner, har rammeplanen forrang fremfor denne forskriften ved motstrid.</article></article><article class="legalArticle" data-lovdata-URL="LTI/forskrift/2005-06-16-775/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I forskriften gjelder følgende definisjoner:</article> <article class="defaultP" margin-top="true"><i>1. Student</i></article><article class="legalP" id="paragraf-2-ledd-2">Person som er tatt opp til et studium eller et emne ved Høgskolen Stord/Haugesund, og som fyller kravene for opptak til høyere studium, jf. lov om universiteter og høyskoler § 3-6 og § 3-7. Det er et vilkår at semesteravgiften er betalt, jf. lov om studentsamskipnader § 12.</article> <article class="defaultP" margin-top="true"><i>2. Rammeplan, fagplan og studieplan</i><ul class="defaultList"><li data-li-identifier="-" data-name="-"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">Rammeplan er en nasjonal plan som beskriver mål, omfang, innhold og organisering av studier. Rammeplanen fastsettes av departementet, jf. § 3-2, nr. 2.</article></article></li><li data-li-identifier="-" data-name="-"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">Studieplan er en plan som beskriver innhold og organisering av studier som ikke omfattes av nasjonale rammeplaner. Studieplaner beskriver mål, studiets varighet, omfang og nivå, arbeids- og undervisningsformer, forhold mellom teori og praksis, vurderingsformer og pensumlitteratur. Studieplan skal være godkjent av høgskolens styre, jf. lov om universiteter og høyskoler § 3-3, nr. 3.</article></article></li></ul></article><article class="legalP" id="paragraf-2-ledd-3">(Departementet har brukt begrepet fagplan for å konkretisere innholdet i studier basert på nasjonale rammeplaner. Fagplan vil være synonymt med studieplan i den videre fremstillingen.)</article> <article class="defaultP" margin-top="true"><i>3. Studiehandbok</i></article><article class="legalP" id="paragraf-2-ledd-4">Samlet elektronisk oversikt over studieplaner, som gjelder alle studiene ved Høgskolen Stord/Haugesund.</article> <article class="defaultP" margin-top="true"><i>4. Fag, emne, emnesamling</i><ul class="defaultList"><li data-li-identifier="-" data-name="-"><article class="listArticle" id="paragraf-2-ledd-4-punkt-1"><article class="legalP" id="paragraf-2-ledd-4-punkt-1-ledd-1">Emnesamling er samling av emner fra ett eller flere fag/fagområder, og som gjennom en fag- eller studieplan er definert til å utgjøre en samlet enhet.</article></article></li><li data-li-identifier="-" data-name="-"><article class="listArticle" id="paragraf-2-ledd-4-punkt-2"><article class="legalP" id="paragraf-2-ledd-4-punkt-2-ledd-1">Emne er den minste studiepoengberegnede lærings-/undervisningsenhet som inngår i et fag, bachelorprogram eller en emnegruppe, og som fører til en endelig karakter.</article></article></li></ul></article> <article class="defaultP" margin-top="true"><i>5. Studiekrav</i></article><article class="legalP" id="paragraf-2-ledd-5">Obligatorisk arbeid (teori eller praksis) eller test/prøve der resultatet ikke kommer på vitnemålet, men som må være godkjent/gjennomført for at studenten skal få gå opp til eksamen, eller gå ut i praksisstudier, eller fortsette med normal studieprogresjon, jf. styrets godkjenning av studieplan (jf. lovens § 3-10, nr. 4).</article> <article class="defaultP" margin-top="true"><i>6. Eksamen og deleksamen</i></article><article class="legalP" id="paragraf-2-ledd-6">Eksamen er en prøving der resultatet inngår på vitnemålet eller innregnes i en karakter på vitnemålet eller endelig karakterutskrift. En eksamen kan omfatte flere emner. Deleksamener er prøving der karakteren inngår i beregningen av endelig karakter.</article> <article class="defaultP" margin-top="true"><i>7. Eksamensformer</i><ul class="defaultList"><li data-li-identifier="-" data-name="-"><article class="listArticle" id="paragraf-2-ledd-6-punkt-1"><article class="legalP" id="paragraf-2-ledd-6-punkt-1-ledd-1">Skoleeksamen: Skriftlig, muntlig eller praktisk prøve som avholdes i lokaler anvist av institusjonen, og under tilsyn av personer utpekt av institusjonen.</article></article></li><li data-li-identifier="-" data-name="-"><article class="listArticle" id="paragraf-2-ledd-6-punkt-2"><article class="legalP" id="paragraf-2-ledd-6-punkt-2-ledd-1">Hjemmeeksamen: Vurderingsform der studentene har en viss tid til å besvare en problemstilling enkeltvis eller i grupper, og der alle hjelpemidler er tilgjengelige.</article></article></li><li data-li-identifier="-" data-name="-"><article class="listArticle" id="paragraf-2-ledd-6-punkt-3"><article class="legalP" id="paragraf-2-ledd-6-punkt-3-ledd-1">Mappevurdering: Vurderingsform av en samling med arbeider, som er produsert over en viss periode. Nærmere presisering av vurderingsformen for den enkelte mappe skal angis i studieplan.</article></article></li><li data-li-identifier="-" data-name="-"><article class="listArticle" id="paragraf-2-ledd-6-punkt-4"><article class="legalP" id="paragraf-2-ledd-6-punkt-4-ledd-1">Gruppeeksamen: Eksamen der flere studenter skal samarbeide om en eller flere oppgaver. Studentene får en karakter. Karakteren fremkommer på vitnemålet.</article></article></li><li data-li-identifier="-" data-name="-"><article class="listArticle" id="paragraf-2-ledd-6-punkt-5"><article class="legalP" id="paragraf-2-ledd-6-punkt-5-ledd-1">Andre eksamensformer kan forekomme, og skal da være angitt i studieplanen.</article></article></li></ul></article> <article class="defaultP" margin-top="true"><i>8. Kontinuasjonseksamen</i></article><article class="legalP" id="paragraf-2-ledd-7">Alle som har hatt rett til, og som har vært oppmeldt til en eksamen, har adgang til kontinuasjonseksamen i emnet. Kontinuasjonseksamen forutsetter ny eksamensoppgave/mappe/gruppeoppgave og mappeinnlevering. Dette kan føre til at studenten må følge undervisningen på nytt.</article> <article class="defaultP" margin-top="true"><i>9. Vurderingsuttrykk ved eksamen/karakter</i></article><article class="legalP" id="paragraf-2-ledd-8">Forskriften viser her til lovens definisjon, § 3-9, nr. 6: «Bestått/ikke bestått eller en gradert skala med fem trinn fra A til E for bestått og F for ikke bestått».</article></article><article class="legalArticle" data-lovdata-URL="LTI/forskrift/2005-06-16-775/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Studierett</span></h2><ul class="defaultList"><li data-li-identifier="1." data-name="1."><article class="listArticle" id="paragraf-3-punkt-1"><article class="legalP" id="paragraf-3-punkt-1-ledd-1">Studierett gis studenter som er tatt opp til studier ved Høgskolen Stord/Haugesund. Studierett gis med tilbud om inntil 60 studiepoeng hvert år, og kan minst være begrenset til et enkelt emne.</article></article></li><li data-li-identifier="2." data-name="2."><article class="listArticle" id="paragraf-3-punkt-2"><article class="legalP" id="paragraf-3-punkt-2-ledd-1">Studieretten forutsetter at studenten betaler semesteravgift hvert semester. Avgiftens størrelse vedtas av styret og gjelder for alle studenter. Den som ikke betaler slik avgift, nektes adgang til eksamen, jf. lov om studentsamskipnader § 12.</article></article></li><li data-li-identifier="3." data-name="3."><article class="listArticle" id="paragraf-3-punkt-3"><article class="legalP" id="paragraf-3-punkt-3-ledd-1">En student som ikke har hatt studiepoengproduksjon i løpet av de siste to studieår uten innvilget permisjon, mister studieretten, og må eventuelt søke nytt opptak til studiet, med mindre annet er bestemt i forskrift.</article></article></li><li data-li-identifier="4." data-name="4."><article class="listArticle" id="paragraf-3-punkt-4"><article class="legalP" id="paragraf-3-punkt-4-ledd-1">Det kan innvilges permisjon fra studiet i inntil to år. Det skal da gjøres avtale om videre studieprogresjon. For svangerskapspermisjon vises det til lov om universiteter og høyskoler § 4-5.</article></article></li><li data-li-identifier="5." data-name="5."><article class="listArticle" id="paragraf-3-punkt-5"><article class="legalP" id="paragraf-3-punkt-5-ledd-1">Styret fastsetter hvilke forprøver/prøver som skal være godkjent, og hvilke emner som må være bestått før en student kan fortsette studiet, etter faglig vurdering av studieansvarlig. Dette skal fremgå av studieplan.</article></article></li><li data-li-identifier="6." data-name="6."><article class="listArticle" id="paragraf-3-punkt-6"><article class="legalP" id="paragraf-3-punkt-6-ledd-1">Styret kan bestemme at eksamenskandidater, som ikke er tatt opp til noe bestemt studium, skal betale vederlag som dekker institusjonens merutgifter ved å avholde eksamen for denne gruppen.</article></article></li></ul></article><article class="legalArticle" data-lovdata-URL="LTI/forskrift/2005-06-16-775/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Studieårets innhold og rett til dokumentasjon</span></h2><ul class="defaultList"><li data-li-identifier="1." data-name="1."><article class="listArticle" id="paragraf-4-punkt-1"><article class="legalP" id="paragraf-4-punkt-1-ledd-1">Det skal fremgå av studieplan hva som skal regnes som eksamen. Det skal fremgå hvordan den enkelte eksamen skal vektes og hvilke hjelpemidler som kan nyttes. Studieplan skal godkjennes av styret, før oppstart av studieåret.</article></article></li><li data-li-identifier="2." data-name="2."><article class="listArticle" id="paragraf-4-punkt-2"><article class="legalP" id="paragraf-4-punkt-2-ledd-1">Studentene skal hvert studieår kunne avlegge eksamener tilsvarende 60 studiepoeng innenfor det studiet de er opptatt på. En student har rett til dokumentasjon på sine prestasjoner. Underveis i studiet gis dette i form av karakterutskrift.</article></article></li><li data-li-identifier="3." data-name="3."><article class="listArticle" id="paragraf-4-punkt-3"><article class="legalP" id="paragraf-4-punkt-3-ledd-1">Studieplan skal inngå i studiehandboken. Studiehandboken skal være tilgjengelig på internett før oppstart av hvert studieår. Endringer i studieplan eller studiehandbok, på grunn av uforutsette omstendigheter, skal varsles minst to uker før endringen trer i kraft. Beslutning om endring skal tas av studieansvarlig etter samråd med studiesjef. Styret kan fastsett utfyllende bestemmelser om krav til innhold i studiehandboken.</article></article></li></ul></article><article class="legalArticle" data-lovdata-URL="LTI/forskrift/2005-06-16-775/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Oppmelding til undervisning og eksamen</span></h2><ul class="defaultList"><li data-li-identifier="1." data-name="1."><article class="listArticle" id="paragraf-5-punkt-1"><article class="legalP" id="paragraf-5-punkt-1-ledd-1">Studentene melder seg opp til undervisning og eksamen via høgskolens web-baserte utdanningsplan. Studenter som ikke er omfattet av utdanningsplanen, må selv melde seg opp til eksamen innen fristen, jf. forskriften § 5 nr. 2. I spesielle situasjoner gis det anledning til kollektiv oppmelding.</article></article></li><li data-li-identifier="2." data-name="2."><article class="listArticle" id="paragraf-5-punkt-2"><article class="legalP" id="paragraf-5-punkt-2-ledd-1">Oppmeldingsfrist er 1. oktober (høst) og 1. mars (vår). I spesielle tilfeller kan styret dispensere fra frist for oppmelding.</article></article></li><li data-li-identifier="3." data-name="3."><article class="listArticle" id="paragraf-5-punkt-3"><article class="legalP" id="paragraf-5-punkt-3-ledd-1">Studenten er selv ansvarlig for å sikre at han/hun er oppmeldt til eksamen, og også for å trekke seg, jf. § 13. Studenten må selv holde seg orientert om frister for oppmelding, og om tid og sted for eksamen.</article></article></li></ul></article><article class="legalArticle" data-lovdata-URL="LTI/forskrift/2005-06-16-775/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Vilkår for oppmelding til eksamen<ul class="defaultList"><li data-li-identifier="1." data-name="1."><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">Retten til å gå opp til eksamen er fastsatt i lov om universiteter og høyskoler § 3-10.</article></article></li><li data-li-identifier="2." data-name="2."><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">Dersom det fremgår i godkjent studieplan at emnet har studiekrav, må disse/dette være godkjent/gjennomført før studenten kan fremstille seg til eksamen i emnet.</article></article></li><li data-li-identifier="3." data-name="3."><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">For å kunne framstille seg til eksamen må studenten ha betalt semesteravgift i henhold til lov og forskrift om studentsamskipnader § 12, og meldt seg opp til eksamen innen de fastsatte frister, jf. forskriftens § 5, pkt. 2.</article></article></li><li data-li-identifier="4." data-name="4."><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">Studenter som er tatt opp til et studium ved Høgskolen, har rett til å ta eksamen i emner på alle studier ved skolen på linje med studentene som er tatt opp ved studiene, dersom studenten tilfredsstiller kravene til å fremstille seg til eksamen, jf. forskriftens § 6 nr. 2.</article></article></li><li data-li-identifier="5." data-name="5."><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">En student som er blitt forsinket i sitt studieløp, kan søke styret om å få gå opp til eksamen i et emne inntil 2 år etter at emnet er gått ut av studieprogrammet, eller inntil 2 år etter at studieplanen og pensum er fornyet. Styret fastsetter vurderingsordning, jf. lov om universiteter og høyskoler § 3-10 nr. 7.</article></article></li></ul></article></article><article class="legalArticle" data-lovdata-URL="LTI/forskrift/2005-06-16-775/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Vurderingsformer og sensur</span></h2><ul class="defaultList"><li data-li-identifier="1." data-name="1."><article class="listArticle" id="paragraf-7-punkt-1"><article class="legalP" id="paragraf-7-punkt-1-ledd-1">Styret skal sikre at studentenes kunnskaper og ferdigheter blir prøvd på en upartisk og faglig betryggende måte, jf. lov om universiteter og høyskoler § 3-9, pkt. 1.</article></article></li><li data-li-identifier="2." data-name="2."><article class="listArticle" id="paragraf-7-punkt-2"><article class="legalP" id="paragraf-7-punkt-2-ledd-1">Styret fastsetter vurderingsformer etter faglig vurdering. Vurderingsformene skal være nedfelt i studieplanene. Se ellers forskriftens § 4 nr. 3.</article></article></li><li data-li-identifier="3." data-name="3."><article class="listArticle" id="paragraf-7-punkt-3"><article class="legalP" id="paragraf-7-punkt-3-ledd-1">Styret oppnevner sensorer i samtlige eksamener. Faglærer kan oppnevnes som sensor.</article></article></li><li data-li-identifier="4." data-name="4."><article class="listArticle" id="paragraf-7-punkt-4"><article class="legalP" id="paragraf-7-punkt-4-ledd-1">Ved karakterfastsetting benyttes enten bokstavkarakterer eller betegnelsene «bestått»/«ikke bestått». Bokstavkarakterer gis fra A – F. A gis som beste ståkarakter og E som dårligste ståkarakter. Karakteren F gis for «ikke bestått». Ved utregning av hovedkarakter omregnes bokstavkarakterer til følgende tallverdier: A=65, B=64, C=63, D=62, E=61. Fremgangsmåten ved karakterfastsetting, herunder bl.a. innbyrdes vekting av delprøver og lignende skal fremgå av studieplanen.</article></article></li><li data-li-identifier="5." data-name="5."><article class="listArticle" id="paragraf-7-punkt-5"><article class="legalP" id="paragraf-7-punkt-5-ledd-1">Det skal være ekstern evaluering av vurderingsformer og eksamensordningene minst hvert 3. år. Ekstern evaluering kan omfatte: <ul class="defaultList"><li data-li-identifier="a)" data-name="a)"><article class="listArticle" id="paragraf-7-punkt-5-ledd-1-punkt-1"><article class="legalP" id="paragraf-7-punkt-5-ledd-1-punkt-1-ledd-1">gjennomgang av de vurderingskriteriene som er nedfelt i studieplaner,</article></article></li><li data-li-identifier="b)" data-name="b)"><article class="listArticle" id="paragraf-7-punkt-5-ledd-1-punkt-2"><article class="legalP" id="paragraf-7-punkt-5-ledd-1-punkt-2-ledd-1">stikkprøvekontroll av vurderinger fremkommet ved intern sensur.</article></article></li></ul></article><article class="legalP" id="paragraf-7-punkt-5-ledd-2">(Regelen er fastsatt av styret med hjemmel i lov om universiteter og høyskoler § 3-9, nr. 1 og 7)</article></article></li><li data-li-identifier="6." data-name="6."><article class="listArticle" id="paragraf-7-punkt-6"><article class="legalP" id="paragraf-7-punkt-6-ledd-1">Styret selv oppnevner eksterne evalueringskommisjoner etter forslag fra studieansvarlig for det aktuelle studieprogrammet. Styret fastsetter selv mandat og retningslinjer for kommisjon.</article></article></li></ul></article><article class="legalArticle" data-lovdata-URL="LTI/forskrift/2005-06-16-775/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Særordninger ved eksamen</span></h2><ul class="defaultList"><li data-li-identifier="1." data-name="1."><article class="listArticle" id="paragraf-8-punkt-1"><article class="legalP" id="paragraf-8-punkt-1-ledd-1">En student som har fysiske eller psykiske problemer med å gjennomføre eksamen på vanlig måte, kan søke om særordninger. Særordningen skal ha som formål å oppveie de ulemper funksjonshemningen medfører, samtidig som det i størst mulig utstrekning skal sørges for at studentene prøves likt. Særordninger skal ikke medføre reduserte kunnskapskrav. Se ellers lov om universiteter og høyskoler § 4-3, nr. 5.</article><article class="legalP" id="paragraf-8-punkt-1-ledd-2">Student med annet morsmål enn norsk, som har kvalifisert seg til opptak ved å tilfredsstille et av norskkravene til fremmedspråklige søkere, gis ikke utvidet eksamenstid grunnet språkvansker alene.</article></article></li><li data-li-identifier="2." data-name="2."><article class="listArticle" id="paragraf-8-punkt-2"><article class="legalP" id="paragraf-8-punkt-2-ledd-1">Eksempler på særordninger kan være (listen er ikke uttømmende): <ul class="defaultList"><li data-li-identifier="-" data-name="-"><article class="listArticle" id="paragraf-8-punkt-2-ledd-1-punkt-1"><article class="legalP" id="paragraf-8-punkt-2-ledd-1-punkt-1-ledd-1">utvidet eksamenstid</article></article></li><li data-li-identifier="-" data-name="-"><article class="listArticle" id="paragraf-8-punkt-2-ledd-1-punkt-2"><article class="legalP" id="paragraf-8-punkt-2-ledd-1-punkt-2-ledd-1">anledning til lengre pauser</article></article></li><li data-li-identifier="-" data-name="-"><article class="listArticle" id="paragraf-8-punkt-2-ledd-1-punkt-3"><article class="legalP" id="paragraf-8-punkt-2-ledd-1-punkt-3-ledd-1">mulighet for å hvile</article></article></li><li data-li-identifier="-" data-name="-"><article class="listArticle" id="paragraf-8-punkt-2-ledd-1-punkt-4"><article class="legalP" id="paragraf-8-punkt-2-ledd-1-punkt-4-ledd-1">skriftlig eksamen i stedet for muntlig eksamen</article></article></li><li data-li-identifier="-" data-name="-"><article class="listArticle" id="paragraf-8-punkt-2-ledd-1-punkt-5"><article class="legalP" id="paragraf-8-punkt-2-ledd-1-punkt-5-ledd-1">muntlig eksamen i stedet for skriftlig eksamen</article></article></li><li data-li-identifier="-" data-name="-"><article class="listArticle" id="paragraf-8-punkt-2-ledd-1-punkt-6"><article class="legalP" id="paragraf-8-punkt-2-ledd-1-punkt-6-ledd-1">eget lokale med egen vakt</article></article></li><li data-li-identifier="-" data-name="-"><article class="listArticle" id="paragraf-8-punkt-2-ledd-1-punkt-7"><article class="legalP" id="paragraf-8-punkt-2-ledd-1-punkt-7-ledd-1">bruk av pc og andre tekniske hjelpemidler</article></article></li><li data-li-identifier="-" data-name="-"><article class="listArticle" id="paragraf-8-punkt-2-ledd-1-punkt-8"><article class="legalP" id="paragraf-8-punkt-2-ledd-1-punkt-8-ledd-1">skrivehjelp, døvetolk og annen praktisk hjelp</article></article></li><li data-li-identifier="-" data-name="-"><article class="listArticle" id="paragraf-8-punkt-2-ledd-1-punkt-9"><article class="legalP" id="paragraf-8-punkt-2-ledd-1-punkt-9-ledd-1">overføring av oppgavene til punktskrift eller forstørret skrift,</article></article></li><li data-li-identifier="-" data-name="-"><article class="listArticle" id="paragraf-8-punkt-2-ledd-1-punkt-10"><article class="legalP" id="paragraf-8-punkt-2-ledd-1-punkt-10-ledd-1">høytlesing av oppgaveteksten</article></article></li><li data-li-identifier="-" data-name="-"><article class="listArticle" id="paragraf-8-punkt-2-ledd-1-punkt-11"><article class="legalP" id="paragraf-8-punkt-2-ledd-1-punkt-11-ledd-1">rett for fremmedspråklige studenter til å bruke ordbok, med unntak for språkfagene.</article></article></li></ul></article><article class="legalP" id="paragraf-8-punkt-2-ledd-2">Ved vurdering av besvarelsen skal anonymiteten til kandidatene ivaretas så langt som mulig. Særordninger ved Høgskolen Stord/Haugesund er detaljert beskrevet i «Retningslinjer for tilrettelegging av eksamen».</article></article></li><li data-li-identifier="3." data-name="3."><article class="listArticle" id="paragraf-8-punkt-3"><article class="legalP" id="paragraf-8-punkt-3-ledd-1">Frist for å søke særordninger er lik oppmeldingsfrist for eksamen. Behovet for særordning må dokumenteres med legeattest eller attest fra annen sakkyndig person som beskriver hvilke særordninger det er behov for. Det kan til vanlig innvilges inntil 25%, men maksimum 1 time, utvidet eksamenstid. Ved hjemmeeksamen kan det gis inntil 48 timers utvidelse av tiden, inklusive lørdag og søndag. Ved sterk funksjonshemming e.a. kan ytterligere utviding av eksamenstid innvilges. Er funksjonshemmingen oppstått etter fristens utløp, eller hvis andre særlige grunner tilsier det, kan fristen fravikes. Søknader behandles av styret.</article></article></li><li data-li-identifier="4." data-name="4."><article class="listArticle" id="paragraf-8-punkt-4"><article class="legalP" id="paragraf-8-punkt-4-ledd-1">Regelen gjelder tilsvarende for gjennomføring av studiekrav, jf. § 6 nr. 2.</article></article></li></ul></article><article class="legalArticle" data-lovdata-URL="LTI/forskrift/2005-06-16-775/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Språk</span></h2><article class="legalP" id="paragraf-9-ledd-1">Undervisnings- og oppgavespråket ved Høgskolen Stord/Haugesund er norsk, med mindre annet er fastsatt i studieplan.</article><article class="legalP" id="paragraf-9-ledd-2">Alle eksamensoppgavetekster på norsk skal foreligge i begge målformer.</article></article><article class="legalArticle" data-lovdata-URL="LTI/forskrift/2005-06-16-775/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Gjennomføring av skriftlig skoleeksamen</span></h2><ul class="defaultList"><li data-li-identifier="1." data-name="1."><article class="listArticle" id="paragraf-10-punkt-1"><article class="legalP" id="paragraf-10-punkt-1-ledd-1">Det skal fremgå av studieplan og eksamensoppgavene hvilke hjelpemidler som er tillatt brukt. Styret kan fastsette nærmere bestemmelser for kontroll av hjelpemidler.</article></article></li><li data-li-identifier="2." data-name="2."><article class="listArticle" id="paragraf-10-punkt-2"><article class="legalP" id="paragraf-10-punkt-2-ledd-1">Studentene plikter å rette seg etter de anvisninger som gis av vaktene i eksamenslokalet. Det skal være ro og orden i eksamenslokalet slik at ingen blir forstyrret. Overtredelse kan medføre øyeblikkelig utvisning fra eksamenslokalet.</article></article></li><li data-li-identifier="3." data-name="3."><article class="listArticle" id="paragraf-10-punkt-3"><article class="legalP" id="paragraf-10-punkt-3-ledd-1">Studenten må alle eksamensdager ha med studentbevis eller annen godkjent legitimasjon med bilde.</article></article></li><li data-li-identifier="4." data-name="4."><article class="listArticle" id="paragraf-10-punkt-4"><article class="legalP" id="paragraf-10-punkt-4-ledd-1">Det er ikke anledning til å forlate eksamenslokalet uten følge før 30 minutter etter at eksamen er begynt. En kandidat som kommer for sent, begrenset til 30 minutter etter at eksamen er begynt kan likevel få delta. Utover denne tidsbegrensning kan det i særskilte tilfeller gis dispensasjon. Dispensasjon gis av eksamensansvarlig.</article></article></li><li data-li-identifier="5." data-name="5."><article class="listArticle" id="paragraf-10-punkt-5"><article class="legalP" id="paragraf-10-punkt-5-ledd-1">Det er ikke tillatt å bruke mobiltelefon eller annet kommunikasjonsutstyr under eksamen, og det er heller ikke tillatt å bringe dette med til anvist plass.</article></article></li><li data-li-identifier="6." data-name="6."><article class="listArticle" id="paragraf-10-punkt-6"><article class="legalP" id="paragraf-10-punkt-6-ledd-1">Det er bare tillatt å bruke godkjent eksamenspapir som er utlevert i eksamenslokalet.</article></article></li><li data-li-identifier="7." data-name="7."><article class="listArticle" id="paragraf-10-punkt-7"><article class="legalP" id="paragraf-10-punkt-7-ledd-1">Det er kandidatens ansvar å påse at innleveringen er komplett.</article></article></li><li data-li-identifier="8." data-name="8."><article class="listArticle" id="paragraf-10-punkt-8"><article class="legalP" id="paragraf-10-punkt-8-ledd-1">Studentene plikter å gjøre seg kjent med utfyllende retningslinjer om eksamen som «Retningslinjer ved fusk/forsøk på fusk ved eksamen» og «Regler for eksamenskandidater». Ytterligere retningslinjer er også gitt i instruks for eksamensvakter.</article></article></li></ul></article><article class="legalArticle" data-lovdata-URL="LTI/forskrift/2005-06-16-775/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Gjennomføring av løpende vurdering/mappe</span></h2><ul class="defaultList"><li data-li-identifier="1." data-name="1."><article class="listArticle" id="paragraf-11-punkt-1"><article class="legalP" id="paragraf-11-punkt-1-ledd-1">Informasjon om innlevering og vurdering av mappeelementer fastsettes ved oppstart av undervisningen. Faglærer presiserer vilkår for å fremstille seg til eksamensformen mappevurdering.</article></article></li><li data-li-identifier="2." data-name="2."><article class="listArticle" id="paragraf-11-punkt-2"><article class="legalP" id="paragraf-11-punkt-2-ledd-1">Studentene har selv ansvar for å levere inn oppgaver, som inngår i løpende vurdering til rett tid og sted. Konsekvenser av manglende innlevering skal presiseres av faglærer, jf. forskriftens § 11 nr. 1.</article></article></li><li data-li-identifier="3." data-name="3."><article class="listArticle" id="paragraf-11-punkt-3"><article class="legalP" id="paragraf-11-punkt-3-ledd-1">Der mappen består av flere elementer som skal vektes, er det bare samlet karakter som opplyses. Element(er) som ikke kan etterprøves må skilles ut som egen/egne eksamensdel(er) og kan ikke inngå som element(er) i mappe.</article></article></li><li data-li-identifier="4." data-name="4."><article class="listArticle" id="paragraf-11-punkt-4"><article class="legalP" id="paragraf-11-punkt-4-ledd-1">All avskrift uten kildehenvisning og kopiering av andres besvarelser anses som fusk eller forsøk på fusk og kan føre til annullering av eksamen og utestenging fra Høgskolen Stord/Haugesund, jf. lovens § 4-7 nr. 1, bokstav b.</article></article></li></ul></article><article class="legalArticle" data-lovdata-URL="LTI/forskrift/2005-06-16-775/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Hjemmeeksamen</span></h2><ul class="defaultList"><li data-li-identifier="1." data-name="1."><article class="listArticle" id="paragraf-12-punkt-1"><article class="legalP" id="paragraf-12-punkt-1-ledd-1">Utlevering av hjemmeeksamen skjer i regi av styret skriftlig via studentekspedisjonen eller elektronisk via Høgskolens nettbaserte leveringssystem.</article></article></li><li data-li-identifier="2." data-name="2."><article class="listArticle" id="paragraf-12-punkt-2"><article class="legalP" id="paragraf-12-punkt-2-ledd-1">Det skal fremgå av oppgaveteksten om eksamen skal være individuell eller i grupper.</article></article></li><li data-li-identifier="3." data-name="3."><article class="listArticle" id="paragraf-12-punkt-3"><article class="legalP" id="paragraf-12-punkt-3-ledd-1">Innlevering, elektronisk eller i papirform, skal skje til studentekspedisjonen ved aktuelt studiested, innen fastsatt frist. Ved skriftlig innlevering, skal besvarelsen leveres i tre eksemplarer. Kandidatnummer skal være påført alle eksemplarene. I tilfelle av gruppeeksamen, skal kandidatnummer for alle gruppens medlemmer være påført.</article></article></li><li data-li-identifier="4." data-name="4."><article class="listArticle" id="paragraf-12-punkt-4"><article class="legalP" id="paragraf-12-punkt-4-ledd-1">All avskrift uten kildehenvisning anses som fusk eller forsøk på fusk og kan føre til annullering og utestenging. (Se ellers lov om universiteter og høyskoler § 4-7 og § 4-8.)</article></article></li><li data-li-identifier="5." data-name="5."><article class="listArticle" id="paragraf-12-punkt-5"><article class="legalP" id="paragraf-12-punkt-5-ledd-1">Søknad om forlenget innleveringsfrist kan fremsettes til styret, dersom sykdom eller andre forhold som studenten ikke rår over fører til forsinket innlevering av hjemmeeksamen. Det er krav om at søknaden dokumenteres. Søknaden må fremsettes senest samme dag som oppgitt dato for innlevering av hjemmeeksamen.</article></article></li></ul></article><article class="legalArticle" data-lovdata-URL="LTI/forskrift/2005-06-16-775/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Trekk fra – eller uteblivelse fra eksamen.</span></h2><ul class="defaultList"><li data-li-identifier="1." data-name="1."><article class="listArticle" id="paragraf-13-punkt-1"><article class="legalP" id="paragraf-13-punkt-1-ledd-1">En student som ønsker å trekke seg fra eksamen, må gjøre det på StudentWeb senest 2 uker før fastsatt eksamensdato.</article></article></li><li data-li-identifier="2." data-name="2."><article class="listArticle" id="paragraf-13-punkt-2"><article class="legalP" id="paragraf-13-punkt-2-ledd-1">En student som ikke møter til/leverer eksamen, se definisjon i § 2, til fastsatt tid uten godkjent forfallsgrunn, og som ikke har trukket seg fra eksamen, jf. nr. 1, får registrert «ikke møtt», se nedenfor § 13, pkt. 6.</article></article></li><li data-li-identifier="3." data-name="3."><article class="listArticle" id="paragraf-13-punkt-3"><article class="legalP" id="paragraf-13-punkt-3-ledd-1">En student som avbryter skoleeksamen etter at eksamen er begynt, skal melde dette skriftlig til vakten. Kandidater som blir syke skal ikke levere inn besvarelse. En student anses for å ha strøket når studenten avbryter eksamen uten at avbrytelsen skyldes sykdom.</article></article></li><li data-li-identifier="4." data-name="4."><article class="listArticle" id="paragraf-13-punkt-4"><article class="legalP" id="paragraf-13-punkt-4-ledd-1">Dersom sykdom, eller andre forhold som studenten ikke rår over, fører til uteblivelse fra eksamen, må legeattest eller annen dokumentasjon være innlevert til studieadministrasjonen senest 48 timer etter eksamensstart.</article></article></li><li data-li-identifier="5." data-name="5."><article class="listArticle" id="paragraf-13-punkt-5"><article class="legalP" id="paragraf-13-punkt-5-ledd-1">Legeattesten skal inneholde opplysninger om hvilket tidsrom den gjelder for. Det skal fremgå av attesten at sykdommen er vurdert i forhold til kandidatens mulighet til å gjennomføre eksamen. Blir legeattest eller annen dokumentasjon ikke innlevert innen de omtalte frister, anses forholdet som «ikke møtt» uten godkjent forfallsgrunn jf. forskriftens § 13 nr. 2.</article></article></li><li data-li-identifier="6." data-name="6."><article class="listArticle" id="paragraf-13-punkt-6"><article class="legalP" id="paragraf-13-punkt-6-ledd-1">Godkjent forfallsgrunn medfører at eksamensforsøket ikke telles med. Ved stryk eller ikke godkjent forfallsgrunn, vil eksamensforsøket telle.</article></article></li></ul></article><article class="legalArticle" data-lovdata-URL="LTI/forskrift/2005-06-16-775/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Kontinuasjonseksamen</span></h2><ul class="defaultList"><li data-li-identifier="1." data-name="1."><article class="listArticle" id="paragraf-14-punkt-1"><article class="legalP" id="paragraf-14-punkt-1-ledd-1">Uavhengig av om forfallsgrunn godkjennes eller ikke, vil studenten ha rett til kontinuasjonseksamen. Studenten er selv ansvarlig for å melde seg opp til slik eksamen.</article></article></li><li data-li-identifier="2." data-name="2."><article class="listArticle" id="paragraf-14-punkt-2"><article class="legalP" id="paragraf-14-punkt-2-ledd-1">En student kan kun fremstille seg til eksamen i samme emne inntil tre ganger uavhengig av om eksamenskoden endres. Når en student har framstilt seg til eksamen på nytt gjelder den beste karakteren. Ved klagesensur er klagesensuren den endelige karakter.</article></article></li><li data-li-identifier="3." data-name="3."><article class="listArticle" id="paragraf-14-punkt-3"><article class="legalP" id="paragraf-14-punkt-3-ledd-1">Etter søknad til styret kan en student i spesielle tilfeller få avlegge eksamen for fjerde gang.</article></article></li><li data-li-identifier="4." data-name="4."><article class="listArticle" id="paragraf-14-punkt-4"><article class="legalP" id="paragraf-14-punkt-4-ledd-1">Styret kan beslutte at det skal gis mulighet for alternativ kontinuasjonseksamen til mappeeksamen eller gruppeeksamen, dersom det motsatte fører til et urimelig resultat.</article></article></li></ul></article><article class="legalArticle" data-lovdata-URL="LTI/forskrift/2005-06-16-775/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Klage</span></h2><ul class="defaultList"><li data-li-identifier="1." data-name="1."><article class="listArticle" id="paragraf-15-punkt-1"><article class="legalP" id="paragraf-15-punkt-1-ledd-1">Lov om universiteter og høyskoler kap. 5 gjelder tilsvarende.</article></article></li><li data-li-identifier="2." data-name="2."><article class="listArticle" id="paragraf-15-punkt-2"><article class="legalP" id="paragraf-15-punkt-2-ledd-1">Kunngjøring av eksamensresultatet skjer vanligvis elektronisk.</article></article></li><li data-li-identifier="3." data-name="3."><article class="listArticle" id="paragraf-15-punkt-3"><article class="legalP" id="paragraf-15-punkt-3-ledd-1">Sensurfrist og klagefrist er 3 uker hvis ikke særlige grunner gjør det nødvendig å bruke mer tid. Det er styret selv som kan gjøre unntak fra sensurfristen for enkelteksamener, og kan fastsette en lengre frist. Styret kan og fastsette lengre frist for avhandlinger og tilsvarende større skriftlige arbeider.</article></article></li><li data-li-identifier="4." data-name="4."><article class="listArticle" id="paragraf-15-punkt-4"><article class="legalP" id="paragraf-15-punkt-4-ledd-1">Kandidaten kan kreve begrunnelse for bedømmelsen uansett eksamensform. Frister for å kreve og gi begrunnelse fremgår av lov om universiteter og høyskoler § 5-3, nr. 1 og 2.</article></article></li><li data-li-identifier="5." data-name="5."><article class="listArticle" id="paragraf-15-punkt-5"><article class="legalP" id="paragraf-15-punkt-5-ledd-1">Klage over karakterfastsettelsen må framsettes skriftlig til styret innen 3 uker etter at eksamensresultatet er kunngjort. Klage over formelle feil stiles til Klagenemnda ved Høgskolen Stord/Haugesund.</article></article></li><li data-li-identifier="6." data-name="6."><article class="listArticle" id="paragraf-15-punkt-6"><article class="legalP" id="paragraf-15-punkt-6-ledd-1">Er det gitt skriftlige retningslinjer for bedømmelsen, skal disse være tilgjengelige for studenten etter at karakter er fastsatt.</article></article></li><li data-li-identifier="7." data-name="7."><article class="listArticle" id="paragraf-15-punkt-7"><article class="legalP" id="paragraf-15-punkt-7-ledd-1">Bedømmelse av muntlig prestasjon og vurdering av praksisopplæring eller lignende som etter sin art ikke lar seg etterprøve, kan ikke påklages. Bestemmelsen gjelder ikke ved klage over formelle feil ved eksamen, jf. lov om universiteter og høyskoler § 5-2.</article></article></li><li data-li-identifier="8." data-name="8."><article class="listArticle" id="paragraf-15-punkt-8"><article class="legalP" id="paragraf-15-punkt-8-ledd-1">Ved klage på eksamen ved løpende vurdering/mappe må klagen fremsettes når resultatet fra den avsluttende eksamen er kunngjort, § 15, pkt. 3 og 4. Klagen gjelder da alle element som inngår i mappen, med unntak av eksamener som følger av forskriftens § 15, nr. 7.</article></article></li><li data-li-identifier="9." data-name="9."><article class="listArticle" id="paragraf-15-punkt-9"><article class="legalP" id="paragraf-15-punkt-9-ledd-1">Klage på gruppeeksamen kan bare framsettes dersom gruppens medlemmer er enige. Ved ny sensurering kan karakteren fastsettes både til gunst og ugunst for samtlige av gruppens deltakere.</article></article></li></ul></article><article class="legalArticle" data-lovdata-URL="LTI/forskrift/2005-06-16-775/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Praksis og adgangen til ny praksis</span></h2><article class="legalP" id="paragraf-16-ledd-1">En student har rett til en ny praksisperiode dersom første periode vurderes til ikke bestått. I helt spesielle tilfeller kan studenten søke styret om å få tilrettelagt en tredje praksisperiode. Søknad behandles av styret/studiesjefen etter faglig vurdering av studieansvarlig.</article></article><article class="legalArticle" data-lovdata-URL="LTI/forskrift/2005-06-16-775/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Godkjenning av tidligere eksamen, spørsmål om fritak</span></h2><article class="legalP" id="paragraf-17-ledd-1">En student får fritak fra eksamen i ett eller flere emner som inngår i et studium når det dokumenteres at tilsvarende eksamen tidligere er avlagt ved høgskolen eller ved annen institusjon for høyere utdanning. Vilkår er at studenten er tatt opp til det studiet som godkjenningen skal inngå i, og at tidligere eksamen i omfang og innhold dekker ett eller flere fag/emner i den studieplan som studenten følger. For øvrig vises til lov om universiteter og høyskoler § 3-5.</article></article><article class="legalArticle" data-lovdata-URL="LTI/forskrift/2005-06-16-775/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Fusk</span></h2><article class="legalP" id="paragraf-18-ledd-1">Dersom det under vurdering, eksamen eller sensurering oppstår mistanke om fusk eller forsøk på fusk, skal studenten straks gjøres oppmerksom på at han/hun vil bli rapportert. Studenten kan velge om han/hun vil fortsette eller avbryte eksamen. Paragrafen gjelder også for annen type vurdering som mappevurdering og hjemmeeksamen.</article><article class="legalP" id="paragraf-18-ledd-2">Styret for Høgskolen Stord/Haugesund har fastsatt egne retningslinjer ved behandling av fusk/forsøk på fusk ved eksamen.</article><article class="legalP" id="paragraf-18-ledd-3">Konsekvenser for studenten ved fusk/forsøk på fusk fremgår av lov om universiteter og høyskoler § 4-7 og § 4-8 nr. 3</article></article><article class="legalArticle" data-lovdata-URL="LTI/forskrift/2005-06-16-775/§19" data-name="§19" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Vitnemål</span></h2><article class="legalP" id="paragraf-19-ledd-1">Det skrives ut vitnemål og diploma supplement for utdanninger som fører frem til: Mastergrad, Bachelorgrad, Allmennlærerutdanning, Faglærerutdanning i praktiske og estetiske fag, Førskolelærerutdanning, Høgskolekandidat, Praktisk pedagogisk utdanning.</article><article class="legalP" id="paragraf-19-ledd-2">Alle andre fullførte studier dokumenteres ved karakterutskrift eller kursbevis.</article></article><article class="legalArticle" data-lovdata-URL="LTI/forskrift/2005-06-16-775/§20" data-name="§20" id="paragraf-20"><h2 class="legalArticleHeader"><span class="legalArticleValue">§ 20</span>. <span class="legalArticleTitle">Ikrafttredelse</span></h2><article class="legalP" id="paragraf-20-ledd-1">Denne forskriften trer i kraft 1. august 2005.</article><article class="legalP" id="paragraf-20-ledd-2">Den erstatter forskrift 19. desember 2002 nr. 1717 om eksamen ved Høgskolen Stord/Haugesund.</article></article></main></body></html>