<!DOCTYPE html><html lang="no"><head><title>Delegering av myndighet til Finansdepartementet i medhold av bevilgningsreglementet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-02-1359</dd><dt class="dokid">DokumentID</dt><dd class="dokid">LTI/forskrift/2005-12-02-1359</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 14 s 2171</dd><dt class="dateInForce">I kraft fra</dt><dd class="dateInForce">2006-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-12-12-1938</li><li>forskrift/2003-04-04-433</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2005-05-26-876</li></ul></dd><dt class="dateOfPublication">Kunngjort</dt><dd class="dateOfPublication">2005-12-06</dd><dt class="journalNumber">Journalnummer</dt><dd class="journalNumber">2005-1068</dd><dt class="titleShort">Korttittel</dt><dd class="titleShort">Deleg. til FIN etter bevilgningsreglementet</dd><dt class="title">Tittel</dt><dd class="title">Delegering av myndighet til Finansdepartementet i medhold av bevilgningsreglementet.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 2. desember 2005 med hjemmel i bevilgningsreglementet 26. mai 2005 nr. 876. Fremmet av Finansdepartementet.</dd><dt class="refid">RefID</dt><dd class="refid">forskrift/2005-12-02-1359</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Delegering av myndighet til Finansdepartementet i medhold av bevilgningsreglementet.<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-02-1359" id="dokument"><h1>Delegering av myndighet til Finansdepartementet i medhold av bevilgningsreglementet.</h1><section class="section" data-name="kapI" id="kapittel-1" data-lovdata-URL="LTI/forskrift/2005-12-02-1359/KAPITTEL_1"><h2 data-text-align="center">I</h2><article class="defaultP"><i>1. Fullmakt for Finansdepartementet til å bemyndige departementene til nettoføring ved utskifting av utstyr</i></article><article class="legalP" id="kapittel-1-ledd-1">Med hjemmel i bevilgningsreglementet § 3 fjerde ledd, gis Finansdepartementet fullmakt til å bemyndige departementene til å nettoføre inntekter fra salg av brukt utstyr på post 01 Driftsutgifter og post 21 Spesielle driftsutgifter, med inntil 5 pst. av bevilgningen på den aktuelle posten.</article><article class="legalP" id="kapittel-1-ledd-2">Salgsinntektene må skrive seg fra utskiftinger som er ledd i en rutinemessig fornyelsesprosess.</article><article class="legalP" id="kapittel-1-ledd-3">Finansdepartementet kan fastsette nærmere vilkår for nettoføringen, og gi departementene fullmakt til å delegere sin bemyndigelse til underliggende virksomheter.</article> <article class="defaultP" margin-top="true"><i>2. Fullmakt for Finansdepartementet til å gi nærmere bestemmelser om hvilke utgifter og inntekter som faller inn under de enkelte avdelingene som er omhandlet i bevilgningsreglementet § 4 tredje og fjerde ledd</i></article><article class="legalP" id="kapittel-1-ledd-4">Med hjemmel i bevilgningsreglementet § 4 femte ledd, gis Finansdepartementet fullmakt til å gi nærmere bestemmelser om hvilke utgifter og inntekter som faller inn under de enkelte avdelingene som er omhandlet i bevilgningsreglementet § 4 tredje og fjerde ledd.</article> <article class="defaultP" margin-top="true"><i>3. Fullmakt for Finansdepartementet til å bemyndige departementene til å inngå leieavtaler og avtaler om kjøp av tjenester utover budsjettåret</i></article><article class="legalP" id="kapittel-1-ledd-5">Med hjemmel i bevilgningsreglementet § 6 annet ledd, gis Finansdepartementet fullmakt til å bemyndige departementene til å inngå leieavtaler og avtaler om kjøp av tjenester utover budsjettåret.</article><article class="legalP" id="kapittel-1-ledd-6">Avtalene må gjelde den ordinære driften av statlige virksomheter, og utgiftene i forbindelse med avtalene må kunne dekkes innenfor uendret bevilgningsnivå på vedkommende budsjettpost i hele avtaleperioden.</article><article class="legalP" id="kapittel-1-ledd-7">Finansdepartementet kan fastsette nærmere vilkår for avtaleinngåelsene, og gi departementene fullmakt til å delegere sin bemyndigelse til underliggende virksomheter.</article> <article class="defaultP" margin-top="true"><i>4. Fullmakt for Finansdepartementet til å samtykke i at staten pådras utgifter uten bevilgningsmessig dekning</i></article><article class="legalP" id="kapittel-1-ledd-8">Med hjemmel i bevilgningsreglementet § 11 tredje ledd, gis Finansdepartementet fullmakt til å samtykke i at staten pådras utgifter uten bevilgningsmessig dekning for inntil 2 mill. kroner under den enkelte utgiftspost når saken ikke er av prinsipiell natur.</article> <article class="defaultP" margin-top="true"><i>5. Fullmakt for Finansdepartementet til å bemyndige departementene til å overskride driftsbevilgninger mot tilsvarende merinntekter</i></article><article class="legalP" id="kapittel-1-ledd-9">Med hjemmel i bevilgningsreglementet § 11 fjerde ledd nr. 1, gis Finansdepartementet fullmakt til å bemyndige departementene til å overskride bevilgninger under post 01 Driftsutgifter og post 21 Spesielle driftsutgifter, mot tilsvarende merinntekter.</article><article class="legalP" id="kapittel-1-ledd-10">Vilkårene for å overskride postene 01 og 21 er for øvrig:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-10-punkt-1"><article class="legalP" id="kapittel-1-ledd-10-punkt-1-ledd-1">Fullmakten må knyttes til bestemte utgifts- og inntektsposter, og merinntekt og merutgift må beregnes i forhold til den samlede bevilgningen under hver av postene. Det må i hvert enkelt år være samsvar mellom merinntekt og merutgift.</article></article></li><li data-li-identifier="b)" data-name="b)"><article class="listArticle" id="kapittel-1-ledd-10-punkt-2"><article class="legalP" id="kapittel-1-ledd-10-punkt-2-ledd-1">Merinntekten må være et resultat av økt aktivitet i forhold til budsjettforutsetningene for vedkommende år.</article></article></li><li data-li-identifier="c)" data-name="c)"><article class="listArticle" id="kapittel-1-ledd-10-punkt-3"><article class="legalP" id="kapittel-1-ledd-10-punkt-3-ledd-1">Den inntektsbringende aktiviteten må ligge innenfor det som er virksomhetens mål, oppgaver og rammevilkår.</article></article></li><li data-li-identifier="d)" data-name="d)"><article class="listArticle" id="kapittel-1-ledd-10-punkt-4"><article class="legalP" id="kapittel-1-ledd-10-punkt-4-ledd-1">Den inntektsfinansierte aktiviteten må ikke skape bindinger til å opprettholde et høyere aktivitetsnivå enn det som dekkes av utgiftsbevilgningen dersom merinntektene faller bort.</article></article></li></ul></article><article class="legalP" id="kapittel-1-ledd-11">Finansdepartementet kan fastsette nærmere vilkår for adgangen til å overskride, og gi departementene fullmakt til å delegere sin bemyndigelse til underliggende virksomheter.</article><article class="legalP" id="kapittel-1-ledd-12">Dersom bokført merinntekt er større enn bokført merutgift i et budsjettår, kan den overskytende merinntekten tas med ved beregning av overføring av ubrukte driftsbevilgninger i medhold av bevilgningsreglementet § 5 tredje ledd nr. 1. De samlede beløp som kan overføres, kan imidlertid ikke overskride 5 pst. av vedkommende driftsbevilgning.</article> <article class="defaultP" margin-top="true"><i>6. Fullmakt for Finansdepartementet til å bemyndige departementene til å omdisponere fra driftsbevilgninger til investeringsbevilgninger under samme kapittel</i></article><article class="legalP" id="kapittel-1-ledd-13">Med hjemmel i bevilgningsreglementet § 11, fjerde ledd nr. 2, gis Finansdepartementet fullmakt til å bemyndige departementene til å omdisponere inntil 5 pst. av bevilgningen under post 01 Driftsutgifter til post 45 Større utstyrsanskaffelser og vedlikehold, under samme kapittel.</article><article class="legalP" id="kapittel-1-ledd-14">Omdisponeringen må ikke føre til økte utgifter ved at den binder opp framtidige drifts- og investeringsutgifter.</article><article class="legalP" id="kapittel-1-ledd-15">Finansdepartementet kan fastsette nærmere vilkår for adgangen til å omdisponere, og gi departementene fullmakt til å delegere sin bemyndigelse til underliggende virksomheter.</article><article class="legalP" id="kapittel-1-ledd-16">Beløp som er omdisponert fra post 01 Driftsutgifter, kan tas med ved beregningen av overførbart beløp under post 45 Større utstyrsanskaffelser og vedlikehold.</article> <article class="defaultP" margin-top="true"><i>7. Fullmakt for Finansdepartementet til å bemyndige departementene til å overskride driftsbevilgninger mot tilsvarende innsparing i senere budsjettår</i></article><article class="legalP" id="kapittel-1-ledd-17">Med hjemmel i bevilgningsreglementet § 11 fjerde ledd nr. 3, gis Finansdepartementet fullmakt til å bemyndige departementene til å overskride bevilgninger under post 01 Driftsutgifter og post 21 Spesielle driftsutgifter, med inntil 5 pst. til investeringsformål mot tilsvarende innsparing i løpet av de tre følgende budsjettår under de samme poster som ble overskredet. Forsvarsdepartementet omfattes ikke av fullmakten.</article><article class="legalP" id="kapittel-1-ledd-18">Fullmakten kan benyttes sammen med fullmakten til å omdisponere inntil 5 pst. av bevilgningen under post 01 Driftsutgifter, til post 45 Større utstyrsanskaffelser og vedlikehold.</article><article class="legalP" id="kapittel-1-ledd-19">Innsparingen må utgjøre minst en tredjedel av overskridelsen i første påfølgende budsjettår, og minst to tredjedeler samlet ved utløpet av andre budsjettår.</article><article class="legalP" id="kapittel-1-ledd-20">Overskridelsen må gå til dekning av utstyrsanskaffelser eller bygningsmessige arbeider.</article><article class="legalP" id="kapittel-1-ledd-21">Finansdepartementet kan fastsette nærmere vilkår for adgangen til å overskride mot tilsvarende innsparing i senere budsjettår, og gi departementene fullmakt til å delegere sin bemyndigelse til underliggende virksomheter.</article> <article class="defaultP" margin-top="true"><i>8. Fullmakt for finansdepartementet til å samtykke i at staten pådras forpliktelser utover budsjettåret</i></article><article class="legalP" id="kapittel-1-ledd-22">Med hjemmel i bevilgningsreglementet § 11 femte ledd, gis Finansdepartementet fullmakt til å samtykke i at staten pådras forpliktelser utover budsjettåret for utgifter inntil 2 mill. kroner når saken ikke er av prinsipiell natur.</article> <article class="defaultP" margin-top="true"><i>9. Fullmakt for Finansdepartementet til å gi utfyllende bestemmelser om føring av statsregnskapet</i></article><article class="legalP" id="kapittel-1-ledd-23">Med hjemmel i bevilgningsreglementet § 13 sjuende ledd, gis Finansdepartementet fullmakt til å gi utfyllende bestemmelser om føring av statsregnskapet.</article> <article class="defaultP" margin-top="true"><i>10. Endringer i reglement 12. desember 2003 nr. 1938 for økonomistyring i staten</i></article><article class="legalP" id="kapittel-1-ledd-24">Reglement for økonomistyring i staten, fastsatt ved Kronprinsregentens resolusjon 12. desember 2003, endres slik:</article> <article class="defaultP" margin-top="true">§ 5 annet ledd skal lyde:</article><article class="legalP" id="kapittel-1-ledd-25">Utarbeidelsen av budsjettproposisjonen skal bygge på prinsippene fastsatt i bevilgningsreglementet § 3 – § 9, og utføres i samsvar med retningslinjer fastsatt av Finansdepartementet i årlig rundskriv.</article> <article class="defaultP" margin-top="true">§ 8 annet og tredje ledd skal lyde:</article><article class="legalP" id="kapittel-1-ledd-26">I tilskuddsbrev til den enkelte mottaker skal tilskuddsforvaltere angi formål og vilkår for tilskuddet og tilskuddsbeløp, herunder forbehold om oppfølging og kontroll i samsvar med bevilgningsreglementet § 10 annet ledd.</article><article class="legalP" id="kapittel-1-ledd-27">Departementene skal i tilknytning til garantifullmakt i medhold av bevilgningsreglementet § 6 første ledd, formulere mål og øvrige forhold som nevnt ovenfor for tilskudd. Det skal utarbeides regler om garantivilkår og andre forutsetninger som skal stilles for garantitilsagn.</article> <article class="defaultP" margin-top="true">§ 11 skal lyde:</article><article class="legalP" id="kapittel-1-ledd-28">Hvert departement skal i sin budsjettproposisjon gi Stortinget rapport om resultatene av arbeidet innenfor sitt ansvarsområde, jf. bevilgningsreglementet § 9 annet ledd.</article> <article class="defaultP" margin-top="true">§ 13 skal lyde:</article><article class="legalP" id="kapittel-1-ledd-29">Finansdepartementet har ansvar for å utarbeide statsregnskapet med bevilgningsregnskap og kapitalregnskap i samsvar med bestemmelsene i bevilgningsreglementet § 13. Melding om statsregnskapet skal sendes Stortinget så snart regnskapet er ferdig og senest 4 måneder etter regnskapsårets slutt.</article><article class="legalP" id="kapittel-1-ledd-30">Hvert departement skal avgi forklaringer til bevilgningsregnskapet om ikke uvesentlige avvik mellom bevilgnings- og regnskapstall, jf. bevilgningsreglementet § 13 sjette ledd. Det skal også utarbeides forklaringer til kapitalregnskapet. Forklaringene til statsregnskapet skal sendes Riksrevisjonen med kopi til Finansdepartementet.</article> <article class="defaultP" margin-top="true">§ 19 skal lyde:</article><article class="legalP" id="kapittel-1-ledd-31">Myndigheten til å disponere statskassens kontantbeholdning i henhold til bevilgningsreglementet § 14, delegeres til Finansdepartementet.</article></section><section class="section" data-name="kapII" id="kapittel-2" data-lovdata-URL="LTI/forskrift/2005-12-02-1359/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Følgende kongelige resolusjoner oppheves:<ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-1-punkt-1"><article class="legalP" id="kapittel-2-ledd-1-punkt-1-ledd-1">Kongelig resolusjon 4. februar 1960 om fullmakt for Finans- og tolldepartementet til å samtykke i mindre bevilgningsoverskridelser.</article></article></li><li data-li-identifier="b)" data-name="b)"><article class="listArticle" id="kapittel-2-ledd-1-punkt-2"><article class="legalP" id="kapittel-2-ledd-1-punkt-2-ledd-1">Kongelig resolusjon 4. april 2003 nr. 433 om fullmakter i henhold til bevilgningsreglementet.</article></article></li></ul></article></section><section class="section" data-name="kapIII" id="kapittel-3" data-lovdata-URL="LTI/forskrift/2005-12-02-1359/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Bestemmelsene i I og II gjelder fra 1. januar 2006.</article></section></main></body></html>