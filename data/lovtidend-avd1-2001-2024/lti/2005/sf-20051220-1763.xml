<!DOCTYPE html><html lang="no"><head><title>Forskrift om bachelorgraden ved Høgskolen i Nord-Trøndelag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-20-1763</dd><dt class="dokid">DokumentID</dt><dd class="dokid">LTI/forskrift/2005-12-20-1763</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 1 s 59</dd><dt class="dateInForce">I kraft fra</dt><dd class="dateInForce">2006-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-06-20-1259</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li></ul></dd><dt class="dateOfPublication">Kunngjort</dt><dd class="dateOfPublication">2006-01-10</dd><dt class="journalNumber">Journalnummer</dt><dd class="journalNumber">2006-0016</dd><dt class="titleShort">Korttittel</dt><dd class="titleShort">Forskrift om bachelorgraden ved HiNT</dd><dt class="title">Tittel</dt><dd class="title">Forskrift om bachelorgraden ved Høgskolen i Nord-Trøndelag.</dd><dt class="miscInformation">Annet om dokumentet</dt><dd class="miscInformation">Fastsatt av styret for Høgskolen i Nord-Trøndelag 20. desember 2005 med hjemmel i lov 1. april 2005 nr. 15 om universiteter og høyskoler § 3-3.</dd><dt class="refid">RefID</dt><dd class="refid">forskrift/2005-12-20-1763</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om bachelorgraden ved Høgskolen i Nord-Trøndelag.<ul class="tocSubUl"><li>§ 1. Virkeområde</li><li>§ 2. Krav til bachelorgraden</li><li>§ 3. Godskriving av annen utdanning og fritak for eksamen eller prøve</li><li>§ 4. Krav til minste studieenhet</li><li>§ 5. Faglig overlapping</li><li>§ 6. Utfyllende regler</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-20-1763" id="dokument"><h1>Forskrift om bachelorgraden ved Høgskolen i Nord-Trøndelag.</h1><article class="legalArticle" data-lovdata-URL="LTI/forskrift/2005-12-20-1763/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften omfatter krav til bachelorgraden ved Høgskolen i Nord-Trøndelag.</article></article><article class="legalArticle" data-lovdata-URL="LTI/forskrift/2005-12-20-1763/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Krav til bachelorgraden</span></h2><article class="legalP" id="paragraf-2-ledd-1">Bachelorgraden oppnås på grunnlag av:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">Fullført 3-årig yrkesrettet studium (180 studiepoeng) som ifølge nasjonal rammeplan gir bachelorgrad.</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">Fullført 3-årig integrert yrkesrettet studium (180 studiepoeng) uten rammeplan som i henhold til vedtak i styret for Høgskolen i Nord-Trøndelag gir bachelorgrad. Likestilt er også et fullført 2-årig kandidatstudium (120 studiepoeng) med tillegg av selvvalgte fag og emner på minimum 60 studiepoeng, eller gjennomført obligatorisk del på 120 studiepoeng i den 4-årige allmennlærerutdanningen med tillegg av selvvalgte fag og emner på minimum 60 studiepoeng.</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">Selvvalgt fullført 3-årig studium (180 studiepoeng) med hovedprofil i fag, emne eller emnegruppe av minimum 80 studiepoeng. Studiet må inneholde et selvstendig arbeid på minimum 15 studiepoeng som er relevant i forhold til hovedprofil, eller ha annen fordypning innen den faglige hovedprofil. Innenfor de 180 studiepoengene kreves også et fag, emne eller emnegruppe på minimum 30 studiepoeng.</article></article></li></ul></article> <article class="defaultP" margin-top="true"><i>For bokstav b og c</i><ul class="defaultList"><li data-li-identifier="-" data-name="-"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">kan omfatte 10 studiepoeng tilsvarende examen philosophicum.</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">kan også omfatte 10 studiepoeng examen facultatum.</article></article></li></ul></article> <article class="defaultP" margin-top="true"><i>For bokstav a, b og c</i><ul class="defaultList"><li data-li-identifier="-" data-name="-"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">stilles det krav om at minimum 60 studiepoeng skal være avlagt ved Høgskolen i Nord-Trøndelag.</article></article></li></ul></article></article><article class="legalArticle" data-lovdata-URL="LTI/forskrift/2005-12-20-1763/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Godskriving av annen utdanning og fritak for eksamen eller prøve</span></h2><article class="legalP" id="paragraf-3-ledd-1">I medhold av lov om universiteter og høyskoler § 3-4 og § 3-5 skal utdanning tatt ved annen institusjon under loven, eller utenlandsk utdanning godkjent av NOKUT, godskrives studenten med samme antall studiepoeng. Dessuten har søkere rett til å bli vurdert helt eller delvis på grunnlag av kunnskaper som er dokumentert på annen måte enn ved eksamen (realkompetansevurdering) for deler av innholdet i graden.</article></article><article class="legalArticle" data-lovdata-URL="LTI/forskrift/2005-12-20-1763/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til minste studieenhet</span></h2><article class="legalP" id="paragraf-4-ledd-1">Studieenheter som kan inngå i grunnlaget for graden under § 2 b og c under selvvalgte fag og emner er:<ul class="defaultList"><li><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">Fullførte enheter på minimum 10 studiepoeng. Mindre enheter kan godkjennes dersom de samlet utgjør minimum 10 studiepoeng i samme fag/fagområde.</article></article></li></ul></article></article><article class="legalArticle" data-lovdata-URL="LTI/forskrift/2005-12-20-1763/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Faglig overlapping</span></h2><article class="legalP" id="paragraf-5-ledd-1">Overlapping i faginnhold mellom fag/emner/emnegrupper som inngår i grunnlaget for bachelorgraden kan ikke utgjøre mer enn 15 studiepoeng.</article></article><article class="legalArticle" data-lovdata-URL="LTI/forskrift/2005-12-20-1763/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Utfyllende regler</span></h2><article class="legalP" id="paragraf-6-ledd-1">Styret for Høgskolen i Nord-Trøndelag kan vedta utfyllende regler til denne forskriften.</article></article><article class="legalArticle" data-lovdata-URL="LTI/forskrift/2005-12-20-1763/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft 1. januar 2006.</article><article class="legalP" id="paragraf-7-ledd-2">Fra samme tid oppheves forskrift 20. juni 2002 nr. 1259 om bachelorgraden ved Høgskolen i Nord-Trøndelag.</article></article></main></body></html>