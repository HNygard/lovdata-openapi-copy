<!DOCTYPE html><html lang="no"><head><title>Lov om endringer i plan- og bygningsloven (utbyggingsavtaler).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2005-05-27-30</dd><dt class="dokid">DokumentID</dt><dd class="dokid">LTI/lov/2005-05-27-30</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 7 s 903</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1985-06-14-77</li></ul></dd><dt class="dateOfPublication">Kunngjort</dt><dd class="dateOfPublication">2005-05-27</dd><dt class="journalNumber">Journalnummer</dt><dd class="journalNumber">2005-0331</dd><dt class="titleShort">Korttittel</dt><dd class="titleShort">Endringslov til plan- og bygningsloven</dd><dt class="title">Tittel</dt><dd class="title">Lov om endringer i plan- og bygningsloven (utbyggingsavtaler).</dd><dt class="miscInformation">Annet om dokumentet</dt><dd class="miscInformation">Ot.prp.nr.22 (2004–2005), Innst.O.nr.73 (2004–2005) og Besl.O.nr.65 (2004–2005). Odels- og lagtingsvedtak hhv. 19. og 26. april 2005. Fremmet av Kommunal- og regionaldepartementet.</dd><dt class="refid">RefID</dt><dd class="refid">lov/2005-05-27-30</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i plan- og bygningsloven (utbyggingsavtaler).<ul class="tocSubUl"><li>I<ul class="tocSubUl"><li>§ 8. Delegasjon av kommunestyrets myndighet</li><li>§ 64. Definisjon</li><li>§ 64 a. Forutsetninger for bruk av utbyggingsavtaler</li><li>§ 64 b. Avtalens innhold</li><li>§ 64 c. Saksbehandling og offentlighet</li><li>§ 64 d. Klage</li><li>§ 64 e. Forskrifter</li><li>§ 64 f. Dispensasjon. Samtykke til å fravike reglene</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2005-05-27-30" id="dokument"><h1>Lov om endringer i plan- og bygningsloven (utbyggingsavtaler).</h1><section class="section" data-name="kapI" id="kapittel-1" data-lovdata-URL="LTI/lov/2005-05-27-30/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I plan- og bygningsloven 14. juni 1985 nr. 77 gjøres følgende endringer:</article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Delegasjon av kommunestyrets myndighet</span></span><article class="legalP" id="kapittel-1-foreslåttparagraf-1-ledd-1">Kommunestyrets myndighet og oppgaver etter §§ 4, 9-1, 20-5, 27-1, 27-2, 27-3, 28-2, 30, 35 nr. 2, 36, 37, 64 a, 69 nr. 4, 109 og 118 kan ikke delegeres.</article></article> <article class="defaultP" margin-top="true">Nytt kapittel XI-A skal lyde:</article><span class="futuretitle" id="kapittel-1-foreslåttittel-1">Kap. XI-A Utbyggingsavtaler</span><article class="futureLegalArticle" data-name="§64" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 64</span>. <span class="legalArticleTitle">Definisjon</span></span><article class="legalP" id="kapittel-1-foreslåttparagraf-2-ledd-1">Med utbyggingsavtale menes en avtale mellom kommunen og grunneier eller utbygger om utbygging av et område, som har sitt grunnlag i kommunens planmyndighet etter denne lov, og som gjelder gjennomføring av kommunal arealplan.</article></article><article class="futureLegalArticle" data-name="§64a" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 64 a</span>. <span class="legalArticleTitle">Forutsetninger for bruk av utbyggingsavtaler</span></span><article class="legalP" id="kapittel-1-foreslåttparagraf-3-ledd-1">Utbyggingsavtaler må ha grunnlag i kommunale vedtak som angir i hvilke tilfeller utbyggingsavtale er en forutsetning for utbygging, og som synliggjør kommunens forventninger til avtalen.</article><article class="legalP" id="kapittel-1-foreslåttparagraf-3-ledd-2">Kommunen skal legge til rette for medvirkning av berørte grupper og interesser.</article></article><article class="futureLegalArticle" data-name="§64b" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 64 b</span>. <span class="legalArticleTitle">Avtalens innhold</span></span><article class="legalP" id="kapittel-1-foreslåttparagraf-4-ledd-1">En utbyggingsavtale kan gjelde forhold som kommunen har gitt bestemmelser om i arealdelen til kommuneplan, reguleringsplan eller bebyggelsesplan.</article><article class="legalP" id="kapittel-1-foreslåttparagraf-4-ledd-2">Avtalen kan også regulere antallet boliger i et område, største og minste boligstørrelse, og nærmere krav til bygningers utforming der det er hensiktsmessig. Avtalen kan også regulere at kommunen eller andre skal ha fortrinnsrett til å kjøpe en andel av boligene til markedspris.</article><article class="legalP" id="kapittel-1-foreslåttparagraf-4-ledd-3">Avtalen kan også gå ut på at grunneier eller utbygger skal besørge eller helt eller delvis bekoste tiltak som er nødvendige for gjennomføringen av planvedtak. Slike tiltak må stå i rimelig forhold til utbyggingens art og omfang og kommunens bidrag til gjennomføringen av planen og forpliktelser etter avtalen. Kostnadene som belastes utbygger eller grunneier til tiltaket må stå i forhold til den belastning den aktuelle utbygging påfører kommunen.</article><article class="legalP" id="kapittel-1-foreslåttparagraf-4-ledd-4">Avtalen kan uansett gjelde forskuttering av kommunale tiltak som er nødvendige for gjennomføringen av planvedtak.</article></article><article class="futureLegalArticle" data-name="§64c" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 64 c</span>. <span class="legalArticleTitle">Saksbehandling og offentlighet</span></span><article class="legalP" id="kapittel-1-foreslåttparagraf-5-ledd-1">Kommunen skal kunngjøre oppstart av forhandlinger om utbyggingsavtale.</article><article class="legalP" id="kapittel-1-foreslåttparagraf-5-ledd-2">Dersom fremforhandlet forslag til utbyggingsavtale bygger på kompetansen i § 64 b annet eller tredje ledd, skal forslaget legges ut til offentlig ettersyn med 30 dagers frist for merknader.</article><article class="legalP" id="kapittel-1-foreslåttparagraf-5-ledd-3">Når utbyggingsavtale er inngått, skal denne kunngjøres.</article><article class="legalP" id="kapittel-1-foreslåttparagraf-5-ledd-4">Reglene i første til tredje ledd gjelder tilsvarende ved eventuelle endringer i utbyggingsavtalen.</article><article class="legalP" id="kapittel-1-foreslåttparagraf-5-ledd-5">Kommunen kan ikke inngå bindende utbyggingsavtale om et område før arealplanen for området er vedtatt.</article></article><article class="futureLegalArticle" data-name="§64d" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 64 d</span>. <span class="legalArticleTitle">Klage</span></span><article class="legalP" id="kapittel-1-foreslåttparagraf-6-ledd-1">Utbyggingsavtaler kan ikke påklages.</article></article><article class="futureLegalArticle" data-name="§64e" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 64 e</span>. <span class="legalArticleTitle">Forskrifter</span></span><article class="legalP" id="kapittel-1-foreslåttparagraf-7-ledd-1">Departementet kan gi ytterligere regler om krav til avtaleinngåelsen, typer av tiltak som kan omfattes, herunder at nærmere angitte tiltak ikke kan inngå i avtale og hvordan avtalevilkårene skal gjennomføres.</article></article><article class="futureLegalArticle" data-name="§64f" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 64 f</span>. <span class="legalArticleTitle">Dispensasjon. Samtykke til å fravike reglene</span></span><article class="legalP" id="kapittel-1-foreslåttparagraf-8-ledd-1">Det kan ikke gis dispensasjon i medhold av § 7 fra bestemmelsene i dette kapitlet.</article><article class="legalP" id="kapittel-1-foreslåttparagraf-8-ledd-2">Departementet kan etter søknad gi samtykke til å fravike reglene i kapittel XI-A der samfunnsmessige interesser tilsier det.</article></article></section><section class="section" data-name="kapII" id="kapittel-2" data-lovdata-URL="LTI/lov/2005-05-27-30/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven trer i kraft fra den tid Kongen bestemmer.</article><article class="legalP" id="kapittel-2-ledd-2">Lovens bestemmelser kommer ikke til anvendelse på avtaler som er inngått før lovens ikrafttredelse.</article></section></main></body></html>