<!DOCTYPE html><html lang="no"><head><title>Forskrift om endring i midlertidig forskrift i medhold av lov 24. juni 1988 nr. 64 om utlendingers adgang til riket og deres opphold her (utlendingsloven) § 8 annet ledd.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-06-15-617</dd><dt class="dokid">DokumentID</dt><dd class="dokid">LTI/forskrift/2005-06-15-617</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 9 s 1396</dd><dt class="dateInForce">I kraft fra</dt><dd class="dateInForce">2005-06-27</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-02-24-165</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-24-64/§5</li><li>lov/1988-06-24-64/§6</li><li>forskrift/2005-04-29-378</li></ul></dd><dt class="dateOfPublication">Kunngjort</dt><dd class="dateOfPublication">2005-06-22</dd><dt class="journalNumber">Journalnummer</dt><dd class="journalNumber">2005-0589</dd><dt class="titleShort">Korttittel</dt><dd class="titleShort">Endr. i midl. forskrift etter utlendingsloven</dd><dt class="title">Tittel</dt><dd class="title">Forskrift om endring i midlertidig forskrift i medhold av lov 24. juni 1988 nr. 64 om utlendingers adgang til riket og deres opphold her (utlendingsloven) § 8 annet ledd.</dd><dt class="miscInformation">Annet om dokumentet</dt><dd class="miscInformation">Fastsatt av Kommunal- og regionaldepartementet 15. juni 2005 med hjemmel i lov 24. juni 1988 nr. 64 om utlendingers adgang til riket og deres opphold her (utlendingsloven) § 5 og § 6, jf. delegeringsvedtak 29. april 2005 nr. 378.</dd><dt class="refid">RefID</dt><dd class="refid">forskrift/2005-06-15-617</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i midlertidig forskrift i medhold av lov 24. juni 1988 nr. 64 om utlendingers adgang til riket og deres opphold her (utlendingsloven) § 8 annet ledd.<ul class="tocSubUl"><li>I<ul class="tocSubUl"><li>§ 2.</li><li>§ 3.</li><li>§ 4.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-06-15-617" id="dokument"><h1>Forskrift om endring i midlertidig forskrift i medhold av lov 24. juni 1988 nr. 64 om utlendingers adgang til riket og deres opphold her (utlendingsloven) § 8 annet ledd.</h1><section class="section" data-name="kapI" id="kapittel-1" data-lovdata-URL="LTI/forskrift/2005-06-15-617/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I midlertidig forskrift 24. februar 2005 nr. 165 i medhold av lov 24. juni 1988 nr. 64 om utlendingers adgang til riket og deres opphold her (utlendingsloven) § 8 annet ledd gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Midlertidig forskrift om irakere som tidligere har hatt midlertidig og begrenset arbeidstillatelse i Norge</i></article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>.</span><article class="legalP" id="kapittel-1-foreslåttparagraf-1-ledd-1">Irakere som har hatt en midlertidig arbeidstillatelse i medhold av utlendingsloven § 8 annet ledd, jf. utlendingsforskriften § 21 annet ledd, begrenset i medhold av § 21 sjuende ledd, kan gis arbeidstillatelse i medhold av loven § 8 første ledd. De innvandringsregulerende vilkårene i utlendingsforskriften § 3, § 4, § 4a, § 5 og § 5a gjelder ikke for slik tillatelse.</article><article class="legalP" id="kapittel-1-foreslåttparagraf-1-ledd-2">Første gangs søknad om arbeidstillatelse etter første ledd må fremmes før 1. september 2005. Slik søknad skal fremmes fra riket og gjennom politiet, jf. utlendingsforskriften § 11 sjette ledd.</article><article class="legalP" id="kapittel-1-foreslåttparagraf-1-ledd-3">For at tillatelse skal gis etter første ledd må vilkårene for arbeidstillatelse etter utlendingsforskriften § 2 være oppfylt. I tillegg må søkerens arbeidsforhold være påbegynt senest 1. april 2005. Der søkeren tidligere har hatt et arbeidsforhold av minst 1 års varighet i riket, er det likevel tilstrekkelig at nytt arbeidsforhold er påbegynt før 1. mai 2005. Adgangen til arbeidstillatelse gjelder ikke personer som kan nektes opphold eller arbeid etter utlendingsloven § 8 første ledd nr. 3. Det er videre et vilkår for tillatelse at søkerens identitet er kjent. Ved behandlingen av søknader om tillatelse etter første ledd anses identiteten kjent blant annet når søkeren fremlegger pass som er utstedt av irakiske myndigheter etter 1. juli 2004.</article><article class="legalP" id="kapittel-1-foreslåttparagraf-1-ledd-4">Tillatelse etter første ledd gis for ett år og kan fornyes i medhold av utlendingsloven § 11. Tillatelsen kan tilbakekalles, jf. loven § 13. Tillatelsen danner grunnlag for bosettingstillatelse, jf. utlendingsloven § 12. Ved søknad om bosettingstillatelse må søkeren dokumentere sin identitet i henhold til regler fastsatt av utlendingsmyndighetene.</article><article class="legalP" id="kapittel-1-foreslåttparagraf-1-ledd-5">Tillatelse som nevnt i første ledd danner grunnlag for gjenforening med familie som oppholder seg utenfor riket eller som kom til riket etter 1. april 2005, ved fornyelse etter ett år. For gjenforening med familie som oppholder seg i riket og som kom til riket senest 1. april 2005, gjelder de alminnelige regler om familiegjenforening i utlendingsforskriften.</article></article> <article class="defaultP" margin-top="true">Ny § 3 og § 4 skal lyde:</article><article class="futureLegalArticle" data-name="§3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3</span>.</span><article class="legalP" id="kapittel-1-foreslåttparagraf-2-ledd-1">Utlendingsforskriften gjelder når ikke annet følger av forskriften her.</article></article><article class="futureLegalArticle" data-name="§4" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 4</span>.</span><article class="legalP" id="kapittel-1-foreslåttparagraf-3-ledd-1">Forskriften trer i kraft 15. mars 2005.</article><article class="legalP" id="kapittel-1-foreslåttparagraf-3-ledd-2">§ 1 opphører å gjelde 1. januar 2007.</article><article class="legalP" id="kapittel-1-foreslåttparagraf-3-ledd-3">§ 2 og § 3 opphører å gjelde 1. januar 2009.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2005-06-15-617/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 27. juni 2005.</article></section></main></body></html>