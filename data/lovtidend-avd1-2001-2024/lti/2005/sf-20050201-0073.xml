<!DOCTYPE html><html lang="no"><head><title>Forskrift om endring i forskrift om krav til bachelorgrad ved Høgskolen i Hedmark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-02-01-73</dd><dt class="dokid">DokumentID</dt><dd class="dokid">LTI/forskrift/2005-02-01-73</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 2 s 196</dd><dt class="dateInForce">I kraft fra</dt><dd class="dateInForce">2005-02-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-08-30-1197</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§45</li><li>forskrift/2002-10-11-1124/§21</li></ul></dd><dt class="dateOfPublication">Kunngjort</dt><dd class="dateOfPublication">2005-02-04</dd><dt class="journalNumber">Journalnummer</dt><dd class="journalNumber">2005-0072</dd><dt class="titleShort">Korttittel</dt><dd class="titleShort">Endr. i forskrift om bachelorgrad ved HiHm</dd><dt class="title">Tittel</dt><dd class="title">Forskrift om endring i forskrift om krav til bachelorgrad ved Høgskolen i Hedmark.</dd><dt class="miscInformation">Annet om dokumentet</dt><dd class="miscInformation">Fastsatt av styret for Høgskolen i Hedmark 1. februar 2005 med hjemmel i lov 12. mai 1995 nr. 22 om universiteter og høgskoler § 45 nr. 1 og forskrift 11. oktober 2002 nr. 1124 om grader og yrkesutdanninger, beskyttet tittel og normert studietid ved universiteter og høgskoler § 21.</dd><dt class="refid">RefID</dt><dd class="refid">forskrift/2005-02-01-73</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om krav til bachelorgrad ved Høgskolen i Hedmark.<ul class="tocSubUl"><li>I<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Krav til innholdet i en bachelorgrad</li><li>§ 4. Fritak for eksamen eller prøve</li><li>§ 5. Reduksjon i studiepoeng</li><li>§ 6. Overgangsordninger</li><li>§ 7. Vitnemål og vitnemålstillegg</li><li>§ 8. Ikrafttredelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-02-01-73" id="dokument"><h1>Forskrift om endring i forskrift om krav til bachelorgrad ved Høgskolen i Hedmark.</h1><section class="section" data-name="kapI" id="kapittel-1" data-lovdata-URL="LTI/forskrift/2005-02-01-73/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 30. august 2002 nr. 1197 om krav til bachelorgrad ved Høgskolen i Hedmark er det foretatt endringer. Forskriften lyder i sin helhet etter dette:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Forskriften gjelder bestemmelser til bachelorgrad ved Høgskolen i Hedmark. Forskriften omfatter krav og myndighet knyttet til bestemmelser om bredde og fordypning for tildeling av bachelorgrad.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-2-ledd-1">I forskriften gjelder følgende definisjoner:</article></article> <article class="defaultP" margin-top="true"><i>Studiepoeng</i></article><article class="legalP" id="kapittel-1-ledd-2">Mål på studie-/arbeidsomfang, der 60 studiepoeng tilsvarer ett års fulltidsstudium.</article> <article class="defaultP" margin-top="true"><i>Fag/emne/emnegruppe</i></article><article class="legalP" id="kapittel-1-ledd-3">Universitets- og høgskoleloven fastsetter i § 46 at institusjonen selv bestemmer hvilke fag, emner og emnegrupper institusjonen skal tilby innenfor lavere grad.<ul class="defaultList"><li><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1"><i>Emne</i></article><article class="legalP" id="kapittel-1-ledd-3-punkt-1-ledd-2">Den minste studiepoenggivende eksamensenhet som kan være del av et fag, emnegruppe, studieprogram eller grad. Et emne skal normalt ha en størrelse uttrykt i studiepoeng som er delelig med 5, med 5 studiepoeng som minste enhet. Unntak fra dette kan fastsettes i fagplaner på grunnlag av bestemmelser i nasjonale rammeplaner eller i spesielle tilfeller i den enkelte studieplan. Minste frittstående emne som kan inngå i bachelorgraden skal være 15 studiepoeng, eller mindre emner som er beslektet og til sammen utgjør 15 studiepoeng.</article></article></li><li><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1"><i>Fag/emnegruppe</i></article><article class="legalP" id="kapittel-1-ledd-3-punkt-2-ledd-2">Samling av beslektede emner/moduler som anses å utgjøre en samlet enhet, ev. under en felles fagbetegnelse eller med felles studieplan.</article></article></li></ul></article> <article class="defaultP" margin-top="true"><i>Modul</i></article><article class="legalP" id="kapittel-1-ledd-4">Samme betydningsinnhold som emne.</article> <article class="defaultP" margin-top="true"><i>Studieprogram</i></article><article class="legalP" id="kapittel-1-ledd-5">Et ett- eller flerårig studium som fører fram til en avsluttende eksamen eller grad (årsstudium, høgskolekandidat, bachelorgrad).</article> <article class="defaultP" margin-top="true"><i>Studieplan</i></article><article class="legalP" id="kapittel-1-ledd-6">Der det ikke er gitt nasjonal rammeplan for et studium, utarbeides studieplan. Studieplanen skal inneholde bestemmelser om oppbygging, innhold, krav som må oppfylles, evalueringsformer m.v.</article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Krav til innholdet i en bachelorgrad</span></span><article class="legalP" id="kapittel-1-foreslåttparagraf-3-ledd-1">Graden bachelor oppnås på grunnlag av eksamen i fag, emner, emnegrupper eller studieprogram av minimum 180 studiepoengs omfang.</article><article class="legalP" id="kapittel-1-foreslåttparagraf-3-ledd-2">Grunnlaget for graden skal omfatte ett av følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-2-punkt-1"><article class="legalP" id="kapittel-1-foreslåttparagraf-3-ledd-2-punkt-1-ledd-1">Integrert, yrkesrettet utdanning av minimum 180 studiepoengs omfang;</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-2-punkt-2"><article class="legalP" id="kapittel-1-foreslåttparagraf-3-ledd-2-punkt-2-ledd-1">Integrert yrkesrettet utdanning eller annet studieprogram, fullført og bestått, av minimum 120 studiepoengs omfang, kombinert med studieprogram, fullført og bestått, av minimum 60 studiepoengs omfang;</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-2-punkt-3"><article class="legalP" id="kapittel-1-foreslåttparagraf-3-ledd-2-punkt-3-ledd-1">Treårig utdanning gir rett til graden bachelor, forutsatt at utdanningen tilfredsstiller følgende vilkår: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-2-punkt-3-ledd-1-punkt-1"><article class="legalP" id="kapittel-1-foreslåttparagraf-3-ledd-2-punkt-3-ledd-1-punkt-1-ledd-1">Utdanningen skal inneholde fordypning i fag, emne eller emnegruppe av minimum 80 studiepoengs omfang og ett faglig breddekrav på minimum 30 studiepoeng</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-2-punkt-3-ledd-1-punkt-2"><article class="legalP" id="kapittel-1-foreslåttparagraf-3-ledd-2-punkt-3-ledd-1-punkt-2-ledd-1">Utdanningen kan inneholde vitenskapsteoretiske eller -filosofiske emner på minimum 10 studiepoeng og innføringsemner knyttet til de enkelte fag på minimum 10 studiepoeng.</article></article></li></ul></article></article></li></ul></article></article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Fritak for eksamen eller prøve</span></span><article class="legalP" id="kapittel-1-foreslåttparagraf-4-ledd-1">Det kan gis fritak for eksamen eller prøve som inngår i grunnlaget for bachelorgraden dersom tilsvarende krav er oppfylt gjennom tidligere avlagt eksamen eller prøve. Dokumentert realkompetanse kan også gi grunnlag for slikt fritak.</article><article class="legalP" id="kapittel-1-foreslåttparagraf-4-ledd-2">Alle studieprogram kan ha innebygget inntil ett års studier, 60 studiepoeng, ved institusjoner i utlandet. Ellers gjelder de generelle bestemmelser om innpassing av utdanning fra andre institusjoner som følger av lov om universiteter og høgskoler, jf. § 47 – § 49.</article></article><article class="futureLegalArticle" data-name="§5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Reduksjon i studiepoeng</span></span><article class="legalP" id="kapittel-1-foreslåttparagraf-5-ledd-1">Overlapping i faginnhold mellom fag/emner/emnegrupper/studieprogram som inngår i grunnlaget for bachelorgraden kan ikke utgjøre mer enn 10 studiepoeng totalt. Overlapping ut over 10 studiepoeng må kompenseres.</article></article><article class="futureLegalArticle" data-name="§6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Overgangsordninger</span></span><article class="legalP" id="kapittel-1-foreslåttparagraf-6-ledd-1">Kandidater som fra og med dato for ikrafttredelse av denne forskrift oppfyller kravene til bachelorgraden, tildeles denne.</article><article class="legalP" id="kapittel-1-foreslåttparagraf-6-ledd-2">En kandidat kan ikke tildeles både graden bachelor og graden candidata/candidatus magisterii (cand.mag.) på grunnlag av samme utdanning, heller ikke når grunnlaget for tildeling av cand.mag.-graden i omfang går ut over grunnlaget for tildeling av bachelorgraden.</article><article class="legalP" id="kapittel-1-foreslåttparagraf-6-ledd-3">Kandidater som på tidspunktet for innføring av bachelorgraden har gjennomført studier og avlagt eksamener av omfang på minst 3 års normert studietid eller 180 studiepoeng uten å oppfylle kravene til bachelorgraden, gis anledning til å fullføre studiet som cand.mag. innen 30. juni 2005.</article><article class="legalP" id="kapittel-1-foreslåttparagraf-6-ledd-4">Cand.mag.-graden ved Høgskolen i Hedmark oppheves med virkning fra 1. juli 2005.</article></article><article class="futureLegalArticle" data-name="§7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Vitnemål og vitnemålstillegg</span></span><article class="legalP" id="kapittel-1-foreslåttparagraf-7-ledd-1">For oppnådd bachelorgrad utstedes vitnemål på norsk med angivelse av gradens faglige innhold. Et eget vitnemålstillegg (Diploma Supplement) gir en nærmere beskrivelse på engelsk av kandidatens utdanning og av det norske høgre utdanningssystemet.</article><article class="legalP" id="kapittel-1-foreslåttparagraf-7-ledd-2">For å kunne tildeles graden bachelor med vitnemål fra Høgskolen i Hedmark må eksamener med et samlet omfang på minimum 60 studiepoeng være avlagt ved høgskolen.</article><article class="legalP" id="kapittel-1-foreslåttparagraf-7-ledd-3">Vitnemål for oppnådd bachelorgrad etter denne forskrifts § 3 a) utstedes automatisk til de kandidater som oppfyller kravene.</article><article class="legalP" id="kapittel-1-foreslåttparagraf-7-ledd-4">Vitnemål for oppnådd bachelorgrad etter denne forskrifts § 3 b) og c) utstedes automatisk til de kandidater som oppfyller kravene og som har gjennomført et 3-årig bachelorprogram ved institusjonen.</article><article class="legalP" id="kapittel-1-foreslåttparagraf-7-ledd-5">Vitnemål for oppnådd bachelorgrad etter denne forskrifts § 3 c) utstedes etter søknad til de kandidater som oppfyller kravene etter selvvalgt studieprogram. Søkeren må selv dokumentere at kravene er oppfylt. Kandidater som har tatt del av bachelorgraden etter § 3 b) ved andre institusjoner, må også søke om å få utstedt vitnemål og dokumentere at kravene er oppfylt.</article></article><article class="futureLegalArticle" data-name="§8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></span><article class="legalP" id="kapittel-1-foreslåttparagraf-8-ledd-1">Denne forskrift trer i kraft 1. januar 2003.</article></article> <article class="defaultP" margin-top="true"><i>Merknader:</i></article> <article class="defaultP" margin-top="true"><i>§ 2 Definisjoner:</i></article> <article class="defaultP" margin-top="true"><i>Merknad til begrepene fag/emne/emnegruppe:</i></article><article class="legalP" id="kapittel-1-ledd-7">I lovforslaget brukes begrepene uten nærmere spesifikasjon av betydningsinnholdet. Begrepet «emnegruppe» har til nå vært reservert godkjente 20-vekttallskombinasjoner av realfaglige emner ved universitetene. Dette er nå endret, slik at «emnegruppe» må forstås som enhver godkjent kombinasjon av emner som gjennom studieplan er definert til å utgjøre en samlet enhet.</article> <article class="defaultP" margin-top="true"><i>§ 3 Krav til innholdet i en bachelorgrad</i></article> <article class="defaultP" margin-top="true"><i>Merknad:</i><ul class="defaultList"><li data-li-identifier="1." data-name="1."><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">Begrepet «integrert yrkesrettet utdanning» er i samsvar med departementets terminologi i utkast til forskrift om krav til mastergraden, brukt om utdanning som er sammensatt av flere ulike fagområder (fag og emner) og har yrkeskompetanse som målsetting. Slik det er brukt, er det en fellesbetegnelse for profesjonsutdanninger og integrerte yrkesutdanninger, og vil ved HH omfatte 3-årige utdanninger innen for eksempel helse- og sosialfag, 2- eller 3-årig økonomisk/administrative utdanninger, revisjonsfag, skog- og utmarksfag, landbruks- og naturfag, førskole- og faglærerutdanning.</article></article></li><li data-li-identifier="2." data-name="2."><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">Punkt a): Dette punktet vil dekke treårige studieløp som er styrt av rammeplaner.</article></article></li><li data-li-identifier="3." data-name="3."><article class="listArticle" id="kapittel-1-ledd-7-punkt-3"><article class="legalP" id="kapittel-1-ledd-7-punkt-3-ledd-1">Punkt b): Dette punktet vil gi frihet til å godkjenne for eksempel et årsstudium som påbygning på 2-årig øk/adm.</article></article></li><li data-li-identifier="4." data-name="4."><article class="listArticle" id="kapittel-1-ledd-7-punkt-4"><article class="legalP" id="kapittel-1-ledd-7-punkt-4-ledd-1">Punkt c): Dette punktet fastsetter rammene for nye 3-årige bachelorløp som utvikles, men vil også gjelde for studenter som bygger opp en bachelorgrad på fritt grunnlag og ev. bare tar en del av utdanningen ved HH.</article></article></li><li data-li-identifier="5." data-name="5."><article class="listArticle" id="kapittel-1-ledd-7-punkt-5"><article class="legalP" id="kapittel-1-ledd-7-punkt-5-ledd-1">Med fordypning under punkt 3 c), første strekpunkt, forstås emner som bygger på hverandre og til sammen utgjør minst 80 studiepoeng.</article><article class="legalP" id="kapittel-1-ledd-7-punkt-5-ledd-2">Med faglig breddekrav under samme punkt forstås en studieenhet på minimum 30 studiepoeng fra et annet fagområde enn fordypningen.</article></article></li></ul></article> <article class="defaultP" margin-top="true"><i>§ 5 Reduksjon i studiepoeng</i></article> <article class="defaultP" margin-top="true"><i>Merknad:</i></article><article class="legalP" id="kapittel-1-ledd-8">UH-lovens § 47 fastslår at institusjonene skal påse at det ikke gis dobbel uttelling for samme faginnhold. I cand.mag.-graden godtas inntil 5 vekttalls (15 studiepoengs) overlapping i faginnhold mellom fag/studier som inngår i graden, og overlapping ut over 5 vekttall (15 studiepoeng) må kompenseres. I og med at bachelorgraden har mindre omfang enn cand.mag.-graden, foreslås at overlapping begrenses oppad til 10 studiepoeng.</article> <article class="defaultP" margin-top="true"><i>§ 6 Overgangsordninger</i></article> <article class="defaultP" margin-top="true"><i>Merknad:</i></article><article class="legalP" id="kapittel-1-ledd-9">Rammene for overgangsordningene er fastsatt gjennom departementets brev av 5. oktober 2001.</article> <article class="defaultP" margin-top="true"><i>§ 7 Vitnemål og vitnemålstillegg</i></article> <article class="defaultP" margin-top="true"><i>Merknad:</i></article> <article class="defaultP" margin-top="true"><i>Titler i vitnemålet:</i></article><article class="legalP" id="kapittel-1-ledd-10">Kandidater som oppnår graden bachelor etter § 3 a) foreslås å få tittelen «Bachelor i &lt;betegnelse på studieprogram i henhold til rammeplan eller studieplan&gt;«, for eksempel<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-10-punkt-1"><article class="legalP" id="kapittel-1-ledd-10-punkt-1-ledd-1">Bachelor skogbruk;</article></article></li><li data-li-identifier="-" data-name="-"><article class="listArticle" id="kapittel-1-ledd-10-punkt-2"><article class="legalP" id="kapittel-1-ledd-10-punkt-2-ledd-1">Bachelor i økonomi og administrasjon med IKT;</article></article></li><li data-li-identifier="-" data-name="-"><article class="listArticle" id="kapittel-1-ledd-10-punkt-3"><article class="legalP" id="kapittel-1-ledd-10-punkt-3-ledd-1">Bachelor i miljøforvaltning.</article></article></li></ul></article><article class="legalP" id="kapittel-1-ledd-11">Når det gjelder bachelorutdanninger med nasjonale rammeplaner, har departementet gitt føringer for benevnelser.</article><article class="legalP" id="kapittel-1-ledd-12">Kandidater som oppnår graden bachelor etter § 3 b) foreslås å få tittelen «Bachelor på grunnlag av:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-12-punkt-1"><article class="legalP" id="kapittel-1-ledd-12-punkt-1-ledd-1">&lt;betegnelse på studieprogram på 120 studiepoeng&gt;</article></article></li><li data-li-identifier="-" data-name="-"><article class="listArticle" id="kapittel-1-ledd-12-punkt-2"><article class="legalP" id="kapittel-1-ledd-12-punkt-2-ledd-1">&lt;betegnelse på studieprogram på 60 studiepoeng&gt;</article></article></li></ul></article><article class="legalP" id="kapittel-1-ledd-13">Kandidater som oppnår graden bachelor etter § 3 c) foreslås å få tittelen «Bachelor» med tillegg som angir fagområde for fordypning på minimum 80 studiepoeng, for eksempel<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-13-punkt-1"><article class="legalP" id="kapittel-1-ledd-13-punkt-1-ledd-1">Bachelor med hovedvekt på engelsk.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2005-02-01-73/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>