<!DOCTYPE html><html lang="no"><head><title>Midlertidig forskrift om erstatning for tap som følge av manglende veterinærvakt.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-02-04-78</dd><dt class="dokid">DokumentID</dt><dd class="dokid">LTI/forskrift/2005-02-04-78</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 2 s 210</dd><dt class="dateInForce">I kraft fra</dt><dd class="dateInForce">2005-02-04</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">2005-02-08</dd><dt class="journalNumber">Journalnummer</dt><dd class="journalNumber">2005-0083</dd><dt class="titleShort">Korttittel</dt><dd class="titleShort">Forskrift om erstatning etter veterinærmangel</dd><dt class="title">Tittel</dt><dd class="title">Midlertidig forskrift om erstatning for tap som følge av manglende veterinærvakt.</dd><dt class="miscInformation">Annet om dokumentet</dt><dd class="miscInformation">Fastsatt av Landbruks- og matdepartementet 4. februar 2005 med hjemmel i lov 12. mai 1995 nr. 23 om jord (jordlova) § 18.</dd><dt class="refid">RefID</dt><dd class="refid">forskrift/2005-02-04-78</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om erstatning for tap som følge av manglende veterinærvakt.<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Vilkår for rett til erstatning</li><li>§ 4. Erstatning</li><li>§ 5. Søknad og dokumentasjon</li><li>§ 6. Administrasjon</li><li>§ 7. Opplysningsplikt og kontroll</li><li>§ 8. Fradrag og avkorting</li><li>§ 9. Dispensasjon</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2005-02-04-78" id="dokument"><h1>Midlertidig forskrift om erstatning for tap som følge av manglende veterinærvakt.</h1><article class="legalArticle" data-lovdata-URL="LTI/forskrift/2005-02-04-78/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å yte erstatning for husdyr som har dødd eller er avlivet på grunn av at vaktordningen for veterinærer utenom vanlig arbeidstid ikke fungerer.</article></article><article class="legalArticle" data-lovdata-URL="LTI/forskrift/2005-02-04-78/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder for den som eier eller har ansvar for storfe, småfe, svin og hest.</article></article><article class="legalArticle" data-lovdata-URL="LTI/forskrift/2005-02-04-78/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for rett til erstatning</span></h2><article class="legalP" id="paragraf-3-ledd-1">Det gis erstatning for storfe, småfe, svin og hest som har dødd eller er avlivet fordi veterinærhjelp ikke kunne skaffes innen rimelig tid.</article><article class="legalP" id="paragraf-3-ledd-2">Det må ha vært gjort forsøk på å få kontakt med praktiserende veterinær. Mattilsynets forvaltningsvakt må også ha vært kontaktet mens dyret levde.</article><article class="legalP" id="paragraf-3-ledd-3">Det gis ikke erstatning dersom tapet kan dekkes gjennom alminnelig forsikringsordning eller dersom søkeren får dekket tapet på annen måte.</article></article><article class="legalArticle" data-lovdata-URL="LTI/forskrift/2005-02-04-78/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Erstatning</span></h2><article class="legalP" id="paragraf-4-ledd-1">Det gis erstatning for dyr etter standardiserte satser fastsatt i forskrift 21. juli 2004 nr. 1131 om erstatning etter offentlige pålegg og restriksjoner i plante- og husdyrproduksjonen § 20, § 22 og § 23. For melkeku i de første tre døgn etter kalving gis et tillegg på kr 3.000,-. Hest erstattes med verdien på tapstidspunktet, begrenset oppad til kr 25.000,-.</article><article class="legalP" id="paragraf-4-ledd-2">Tap under kr 1.200,- erstattes ikke.</article><article class="legalP" id="paragraf-4-ledd-3">Erstatning kan utbetales for dyr som har dødd eller er avlivet fra og med 25. januar 2005.</article></article><article class="legalArticle" data-lovdata-URL="LTI/forskrift/2005-02-04-78/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Søknad og dokumentasjon</span></h2><article class="legalP" id="paragraf-5-ledd-1">Søknad om erstatning med dokumentasjon skal sendes Statens landbruksforvaltning.</article><article class="legalP" id="paragraf-5-ledd-2">Vedlagt søknaden skal det følge<ul class="defaultList"><li data-li-identifier="1." data-name="1."><article class="listArticle" id="paragraf-5-ledd-2-punkt-1"><article class="legalP" id="paragraf-5-ledd-2-punkt-1-ledd-1">Redegjørelse for hendelsesforløpet.</article></article></li><li data-li-identifier="2." data-name="2."><article class="listArticle" id="paragraf-5-ledd-2-punkt-2"><article class="legalP" id="paragraf-5-ledd-2-punkt-2-ledd-1">Dokumentasjon på at dyret er dødt, eksempelvis bekreftelse fra veterinær, slakteri, destruksjonsmottak eller offentlig myndighet.</article></article></li><li data-li-identifier="3." data-name="3."><article class="listArticle" id="paragraf-5-ledd-2-punkt-3"><article class="legalP" id="paragraf-5-ledd-2-punkt-3-ledd-1">Opplysninger om dyrets art, alder og kjønn samt identitetsnummer eller annen relevant dokumentasjon på dyrets identitet.</article></article></li><li data-li-identifier="4." data-name="4."><article class="listArticle" id="paragraf-5-ledd-2-punkt-4"><article class="legalP" id="paragraf-5-ledd-2-punkt-4-ledd-1">Dokumentasjon av inseminerings- eller kalvingsdato hvis dette har betydning for erstatningskravet.</article></article></li></ul></article><article class="legalP" id="paragraf-5-ledd-3">Søknaden må fremsettes innen tre uker etter dyrets død.</article></article><article class="legalArticle" data-lovdata-URL="LTI/forskrift/2005-02-04-78/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Administrasjon</span></h2><article class="legalP" id="paragraf-6-ledd-1">Vedtak om erstatning fattes av Statens landbruksforvaltning. Vedtak fattet av Statens landbruksforvaltning kan påklages til Landbruks- og matdepartementet etter forvaltningslovens bestemmelser.</article></article><article class="legalArticle" data-lovdata-URL="LTI/forskrift/2005-02-04-78/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Opplysningsplikt og kontroll</span></h2><article class="legalP" id="paragraf-7-ledd-1">Statens landbruksforvaltning kan kreve de opplysninger og den dokumentasjon som er nødvendig for å behandle søknader, utøve kontroll og forvalte ordningen på en tilfredsstillende måte.</article><article class="legalP" id="paragraf-7-ledd-2">Statens landbruksforvaltning eller den de gir myndighet kan føre kontroll med at bestemmelsene i denne forskriften er overholdt, og kan herunder foreta stedlig kontroll hos den som søker erstatning. Søkeren plikter å yte bistand ved slik kontroll.</article></article><article class="legalArticle" data-lovdata-URL="LTI/forskrift/2005-02-04-78/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Fradrag og avkorting</span></h2><article class="legalP" id="paragraf-8-ledd-1">Dersom slakteverdi, ullverdi og pristilskudd eller lignende utbetales, skal dette trekkes fra ved erstatningsberegningen.</article><article class="legalP" id="paragraf-8-ledd-2">Dersom søkeren ikke har drevet på en forsvarlig måte eller ikke gjort det som med rimelighet kan forventes av det for å forebygge tap, kan erstatningen reduseres eller falle helt bort. Det samme gjelder dersom søkeren uaktsomt eller forsettlig har gitt uriktige opplysninger i søknaden som kan danne grunnlag for urettmessig utbetaling av erstatning.</article></article><article class="legalArticle" data-lovdata-URL="LTI/forskrift/2005-02-04-78/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Dispensasjon</span></h2><article class="legalP" id="paragraf-9-ledd-1">Statens landbruksforvaltning kan dispensere fra forskriften når særlige grunner tilsier det.</article></article><article class="legalArticle" data-lovdata-URL="LTI/forskrift/2005-02-04-78/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Denne forskriften trer i kraft straks og gjelder inntil videre.</article></article></main></body></html>