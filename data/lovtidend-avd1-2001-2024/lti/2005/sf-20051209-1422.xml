<!DOCTYPE html><html lang="no"><head><title>Forskrift om opplysninger i prospekter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-09-1422</dd><dt class="dokid">DokumentID</dt><dd class="dokid">LTI/forskrift/2005-12-09-1422</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 15 s 2285</dd><dt class="dateInForce">I kraft fra</dt><dd class="dateInForce">2006-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-06-19-79/§5-13</li><li>forskrift/2005-12-09-1428</li></ul></dd><dt class="dateOfPublication">Kunngjort</dt><dd class="dateOfPublication">2005-12-13</dd><dt class="journalNumber">Journalnummer</dt><dd class="journalNumber">2005-1130</dd><dt class="titleShort">Korttittel</dt><dd class="titleShort">Forskrift om opplysninger i prospekt</dd><dt class="title">Tittel</dt><dd class="title">Forskrift om opplysninger i prospekter.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 9. desember 2005 med hjemmel i lov 19. juni 1997 nr. 79 om verdipapirhandel § 5-13 første og annet ledd, jf. ikrafttredelsesvedtak 9. desember 2005 nr. 1428. Jf. EØS-avtalen vedlegg IX nr. 29b (direktiv 2003/71/EF) og nr. 29ba (forordning (EF) nr. 809/2004).</dd><dt class="refid">RefID</dt><dd class="refid">forskrift/2005-12-09-1422</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opplysninger i prospekter.<ul class="tocSubUl"><li>Kapittel 1. EØS-prospekt<ul class="tocSubUl"><li>§ 1. Utforming av EØS-prospekt mv.</li></ul></li><li>Kapittel 2. Registreringsprospekt<ul class="tocSubUl"><li>§ 2. Opplysninger i registreringsprospekt</li></ul></li><li>Kapittel 3. Ikrafttredelse<ul class="tocSubUl"><li>§ 3. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-09-1422" id="dokument"><h1>Forskrift om opplysninger i prospekter.</h1><section class="section" data-name="kap1" id="kapittel-1" data-lovdata-URL="LTI/forskrift/2005-12-09-1422/KAPITTEL_1"><h2>Kapittel 1. EØS-prospekt</h2><article class="legalArticle" data-lovdata-URL="LTI/forskrift/2005-12-09-1422/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Utforming av EØS-prospekt mv.</span></h3><article class="legalP" id="kapittel-1-paragraf-1-ledd-1">EØS-avtalen vedlegg IX nr. 29ba (forordning (EF) nr. 809/2004 om gjennomføring av europaparlaments- og rådsdirektiv 2003/71/EF med hensyn til opplysninger i prospekter og deres format, integrering ved henvisning og offentliggjøring av slike prospekter samt annonsering) gjelder som forskrift med de tilpasninger som følger av vedlegg IX, protokoll 1 til avtalen og avtalen for øvrig.</article><article class="legalP" id="kapittel-1-paragraf-1-ledd-2">EØS-prospekt skal inneholde opplysninger som kreves etter forordning (EF) nr. 809/2004, jf. første ledd.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2005-12-09-1422/KAPITTEL_2"><h2>Kapittel 2. Registreringsprospekt</h2><article class="legalArticle" data-lovdata-URL="LTI/forskrift/2005-12-09-1422/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Opplysninger i registreringsprospekt</span></h3><article class="legalP" id="kapittel-2-paragraf-1-ledd-1">Prospekt som skal registreres etter verdipapirhandelloven § 5-10 (registreringsprospekt) skal inneholde opplysninger om fremgangsmåten for fastsettelsen av pris og antall verdipapirer som tilbys eller en maksimumspris. Slike opplysninger kan likevel utelates dersom investorene gis rett til å trekke tilbake eventuelle aksepter innen en fastsatt frist etter offentliggjøring av prisen. Fristen kan ikke settes kortere enn to dager.</article><article class="legalP" id="kapittel-2-paragraf-1-ledd-2">Registreringsprospekt skal minst inneholde følgende opplysninger:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-1-ledd-2-punkt-1"><span class="miscHeadline"><i>Opplysninger om hvem som har utarbeidet prospekt</i></span><article class="legalP" id="kapittel-2-paragraf-1-ledd-2-punkt-1-ledd-1">Det skal angis navn, organisasjonsnummer eller fødselsdato, og eventuelt stilling på de som er ansvarlig for prospektet.</article></article></li><li data-li-identifier="b." data-name="b."><article class="listArticle" id="kapittel-2-paragraf-1-ledd-2-punkt-2"><article class="legalP" id="kapittel-2-paragraf-1-ledd-2-punkt-2-ledd-1"><i>Opplysninger om tilbyder, herunder:</i> <ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-ledd-2-punkt-2-ledd-1-punkt-1"><article class="legalP" id="kapittel-2-paragraf-1-ledd-2-punkt-2-ledd-1-punkt-1-ledd-1">navn, forretningskontor, organisasjonsnummer</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-ledd-2-punkt-2-ledd-1-punkt-2"><article class="legalP" id="kapittel-2-paragraf-1-ledd-2-punkt-2-ledd-1-punkt-2-ledd-1">rettslig organisering, stiftelsesdato</article></article></li><li data-li-identifier="c)" data-name="c)"><article class="listArticle" id="kapittel-2-paragraf-1-ledd-2-punkt-2-ledd-1-punkt-3"><article class="legalP" id="kapittel-2-paragraf-1-ledd-2-punkt-2-ledd-1-punkt-3-ledd-1">formål og hovedvirksomhet</article></article></li><li data-li-identifier="d)" data-name="d)"><article class="listArticle" id="kapittel-2-paragraf-1-ledd-2-punkt-2-ledd-1-punkt-4"><article class="legalP" id="kapittel-2-paragraf-1-ledd-2-punkt-2-ledd-1-punkt-4-ledd-1">egenkapitalen</article></article></li><li data-li-identifier="e)" data-name="e)"><article class="listArticle" id="kapittel-2-paragraf-1-ledd-2-punkt-2-ledd-1-punkt-5"><article class="legalP" id="kapittel-2-paragraf-1-ledd-2-punkt-2-ledd-1-punkt-5-ledd-1">reglene for konvertering, bytte eller tegning av konvertible obligasjoner, ombyttelige obligasjoner og obligasjoner med kjøpsrett</article></article></li><li data-li-identifier="f)" data-name="f)"><article class="listArticle" id="kapittel-2-paragraf-1-ledd-2-punkt-2-ledd-1-punkt-6"><article class="legalP" id="kapittel-2-paragraf-1-ledd-2-punkt-2-ledd-1-punkt-6-ledd-1">fullmakter til kapitalforhøyelse eller tilbakekjøp av egne aksjer</article></article></li><li data-li-identifier="g)" data-name="g)"><article class="listArticle" id="kapittel-2-paragraf-1-ledd-2-punkt-2-ledd-1-punkt-7"><article class="legalP" id="kapittel-2-paragraf-1-ledd-2-punkt-2-ledd-1-punkt-7-ledd-1">siste årsregnskap og delårsregnskap offentliggjort etter avslutningen av foregående regnskapsår</article></article></li><li data-li-identifier="h)" data-name="h)"><article class="listArticle" id="kapittel-2-paragraf-1-ledd-2-punkt-2-ledd-1-punkt-8"><article class="legalP" id="kapittel-2-paragraf-1-ledd-2-punkt-2-ledd-1-punkt-8-ledd-1">proforma tall for siste avlagte delårsperiode og siste regnskapsår dersom tilbyder er fusjonert, fisjonert, har ervervet virksomhet av tilsvarende størrelse som tilbyder eller avhendet eller avviklet den vesentligste del av sin virksomhet etter avslutningen av foregående regnskapsår, og slik informasjon er vesentlig for forståelsen av den fremtidige virksomheten</article></article></li><li data-li-identifier="i)" data-name="i)"><article class="listArticle" id="kapittel-2-paragraf-1-ledd-2-punkt-2-ledd-1-punkt-9"><article class="legalP" id="kapittel-2-paragraf-1-ledd-2-punkt-2-ledd-1-punkt-9-ledd-1">vesentlige forhold av betydning for tilbyders virksomhet som har inntruffet etter avslutningen av foregående regnskapsår</article></article></li><li data-li-identifier="j)" data-name="j)"><article class="listArticle" id="kapittel-2-paragraf-1-ledd-2-punkt-2-ledd-1-punkt-10"><article class="legalP" id="kapittel-2-paragraf-1-ledd-2-punkt-2-ledd-1-punkt-10-ledd-1">tilbyders administrasjon, ledelse og kontrollorgan (angitt ved navn, adresse og stilling) dersom det tilbys aksjer utstedt av tilbyder eller søkes om notering av slike.</article></article></li></ul></article></article></li><li data-li-identifier="c." data-name="c."><article class="listArticle" id="kapittel-2-paragraf-1-ledd-2-punkt-3"><article class="legalP" id="kapittel-2-paragraf-1-ledd-2-punkt-3-ledd-1"><i>Opplysninger om tilbudet/verdipapirene, herunder:</i> <ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-ledd-2-punkt-3-ledd-1-punkt-1"><article class="legalP" id="kapittel-2-paragraf-1-ledd-2-punkt-3-ledd-1-punkt-1-ledd-1">art og antall</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-ledd-2-punkt-3-ledd-1-punkt-2"><article class="legalP" id="kapittel-2-paragraf-1-ledd-2-punkt-3-ledd-1-punkt-2-ledd-1">rettigheter knyttet til verdipapirene</article></article></li><li data-li-identifier="c)" data-name="c)"><article class="listArticle" id="kapittel-2-paragraf-1-ledd-2-punkt-3-ledd-1-punkt-3"><article class="legalP" id="kapittel-2-paragraf-1-ledd-2-punkt-3-ledd-1-punkt-3-ledd-1">kildeskatt på utbytte</article></article></li><li data-li-identifier="d)" data-name="d)"><article class="listArticle" id="kapittel-2-paragraf-1-ledd-2-punkt-3-ledd-1-punkt-4"><article class="legalP" id="kapittel-2-paragraf-1-ledd-2-punkt-3-ledd-1-punkt-4-ledd-1">fra hvilken dato verdipapirene gir rett til utbytte</article></article></li><li data-li-identifier="e)" data-name="e)"><article class="listArticle" id="kapittel-2-paragraf-1-ledd-2-punkt-3-ledd-1-punkt-5"><article class="legalP" id="kapittel-2-paragraf-1-ledd-2-punkt-3-ledd-1-punkt-5-ledd-1">akseptfrist</article></article></li><li data-li-identifier="f)" data-name="f)"><article class="listArticle" id="kapittel-2-paragraf-1-ledd-2-punkt-3-ledd-1-punkt-6"><article class="legalP" id="kapittel-2-paragraf-1-ledd-2-punkt-3-ledd-1-punkt-6-ledd-1">garantister</article></article></li><li data-li-identifier="g)" data-name="g)"><article class="listArticle" id="kapittel-2-paragraf-1-ledd-2-punkt-3-ledd-1-punkt-7"><article class="legalP" id="kapittel-2-paragraf-1-ledd-2-punkt-3-ledd-1-punkt-7-ledd-1">begrensninger i verdipapirenes omsettelighet, herunder hvilke markeder de kan omsettes i</article></article></li><li data-li-identifier="h)" data-name="h)"><article class="listArticle" id="kapittel-2-paragraf-1-ledd-2-punkt-3-ledd-1-punkt-8"><article class="legalP" id="kapittel-2-paragraf-1-ledd-2-punkt-3-ledd-1-punkt-8-ledd-1">oppgjørssentral (bank)</article></article></li><li data-li-identifier="i)" data-name="i)"><article class="listArticle" id="kapittel-2-paragraf-1-ledd-2-punkt-3-ledd-1-punkt-9"><article class="legalP" id="kapittel-2-paragraf-1-ledd-2-punkt-3-ledd-1-punkt-9-ledd-1">oppgjørsfrist</article></article></li><li data-li-identifier="j)" data-name="j)"><article class="listArticle" id="kapittel-2-paragraf-1-ledd-2-punkt-3-ledd-1-punkt-10"><article class="legalP" id="kapittel-2-paragraf-1-ledd-2-punkt-3-ledd-1-punkt-10-ledd-1">om verdipapirene skal registreres i et verdipapirregister og hvem som skal være kontofører for utsteder.</article></article></li></ul></article></article></li></ul></article><article class="legalP" id="kapittel-2-paragraf-1-ledd-3">Når tilbud om tegning eller kjøp gjelder verdipapirer garantert av en eller flere juridiske personer, skal opplysninger som nevnt i bokstav b også gis når det gjelder garantistene. Det samme gjelder for utsteder når utstederen av aksjer eller obligasjoner er en annen enn tilbyderen av obligasjoner eller kjøpsretter.</article><article class="legalP" id="kapittel-2-paragraf-1-ledd-4">Ved tilbud om tegning eller kjøp av konvertible obligasjoner, ombyttelige obligasjoner, obligasjoner med kjøpsrett, eller kjøpsretter, skal det gis opplysninger om hvilken aksje- eller obligasjonstype de gir rett til, samt vilkårene for konvertering, bytte eller tegning.</article><article class="legalP" id="kapittel-2-paragraf-1-ledd-5">På prospektets forside skal det angis at prospektet av notoritetshensyn er registrert hos Foretaksregisteret, men at prospektmyndigheten eller andre offentlige myndigheter ikke har foretatt noen form for kontroll av prospektet.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2005-12-09-1422/KAPITTEL_3"><h2>Kapittel 3. Ikrafttredelse</h2><article class="legalArticle" data-lovdata-URL="LTI/forskrift/2005-12-09-1422/§3" data-name="§3" id="kapittel-3-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Ikrafttredelse</span></h3><article class="legalP" id="kapittel-3-paragraf-1-ledd-1">Forskriften trer i kraft fra 1. januar 2006.</article></article></section></main></body></html>