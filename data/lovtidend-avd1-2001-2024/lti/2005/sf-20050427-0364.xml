<!DOCTYPE html><html lang="no"><head><title>Forskrift om endring i forskrift om valg til Sametinget.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-04-27-364</dd><dt class="dokid">DokumentID</dt><dd class="dokid">LTI/forskrift/2005-04-27-364</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 6 s 817</dd><dt class="dateInForce">I kraft fra</dt><dd class="dateInForce">2005-04-27</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-12-10-1641</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2004-12-10-1607</li><li>forskrift/2004-12-10-1641/§87</li></ul></dd><dt class="dateOfPublication">Kunngjort</dt><dd class="dateOfPublication">2005-04-29</dd><dt class="lastupdated">Rettet</dt><dd class="lastupdated">2005-05-06 (Endringen i § 56 og § 57)</dd><dt class="journalNumber">Journalnummer</dt><dd class="journalNumber">2005-0336</dd><dt class="titleShort">Korttittel</dt><dd class="titleShort">Endr. i forskrift om valg til Sametinget</dd><dt class="title">Tittel</dt><dd class="title">Forskrift om endring i forskrift om valg til Sametinget.</dd><dt class="miscInformation">Annet om dokumentet</dt><dd class="miscInformation">Fastsatt av Kommunal- og regionaldepartementet 27. april 2005 med hjemmel i delegeringsvedtak 10. desember 2004 nr. 1607 og forskrift 10. desember 2004 nr. 1641 om valg til Sametinget § 87.</dd><dt class="refid">RefID</dt><dd class="refid">forskrift/2005-04-27-364</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om valg til Sametinget.<ul class="tocSubUl"><li>I<ul class="tocSubUl"><li>§ 24. Opplysninger om hvem som sitter i organisasjonens utøvende organ</li><li>§ 51. Bruk av særskilt omslag</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-04-27-364" id="dokument"><h1>Forskrift om endring i forskrift om valg til Sametinget.</h1><section class="section" data-name="kapI" id="kapittel-1" data-lovdata-URL="LTI/forskrift/2005-04-27-364/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 10. desember 2004 nr. 1641 om valg til Sametinget gjøres følgende endringer:</article> <article class="defaultP" margin-top="true">§ 20 tredje ledd bokstav b og c skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">opplysning om hvem som er valgt til medlemmer i organisasjonens utøvende organ, og som har fullmakt til å representere organisasjonen i saker etter denne forskriften,</article></article></li><li data-li-identifier="c)" data-name="c)"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">vedtekt som fastsetter hvilket organ i organisasjonen som velger organisasjonens utøvende organ, og</article></article></li></ul></article> <article class="defaultP" margin-top="true">§ 24 skal lyde:</article><article class="futureLegalArticle" data-name="§24" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 24</span>. <span class="legalArticleTitle">Opplysninger om hvem som sitter i organisasjonens utøvende organ</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Registrerte organisasjoner skal ved endring av tidligere registrerte opplysninger, sende melding til Sametinget om hvem som er medlemmer av organisasjonens utøvende organ. Som dokumentasjon skal det legges ved protokoll fra det møtet der valg av nytt utøvende organ ble avholdt.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Innen 15. oktober i året før valgåret skal Sametinget sende melding til organisasjonene og informere om hvilke opplysninger som er registrert om organisasjonen. Organisasjonene skal samtidig underrettes om at fristen for å melde inn nye opplysninger eller bekreftelse på de registrerte opplysninger om sammensetningen av organisasjonens utøvende organ med virkning for valget er 2. januar i valgåret. Melding om endringer i organisasjonens utøvende organ som mottas etter 2. januar, men før 31. mars i valgåret, kan legges til grunn for oppdatering av Sametingets register.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Ved forberedelsene av sametingsvalget skal valgmyndighetene legge til grunn de opplysninger som er registrert hos Sametinget per 31. mars i valgåret.</article></article> <article class="defaultP" margin-top="true">§ 25 annet og tredje ledd skal lyde:</article><article class="numberedLegalP" data-numerator="2" id="kapittel-1-nummer-1">(2) Sametingets register skal inneholde opplysninger om organisasjonens navn, adresse, kontaktperson og hvem som er medlemmer av organisasjonens utøvende organ. For personer som registreres som kontaktperson og medlem av det utøvende organ, skal registeret inneholde opplysning om navn, bostedsadresse og fødselsnummer eller D-nummer. Alle opplysninger i registeret er offentlige med unntak av opplysninger om fødselsnummer og D-nummer og bostedsadressene til medlemmene av organisasjonens utøvende organ.</article><article class="numberedLegalP" data-numerator="3" id="kapittel-1-nummer-2">(3) Innsender skal ha underretning om opplysninger som registreres på organisasjonen hos Sametinget. Underretning om vedtak knyttet til organisasjonens navn eller sammensetning av organisasjonens utøvende organ skal også sendes til dem som var registrert som medlemmer av organisasjonens utøvende organ på det tidspunkt søknad eller melding om endring ble journalført hos Sametinget.</article> <article class="defaultP" margin-top="true">§ 43 tiende ledd oppheves.</article> <article class="defaultP" margin-top="true">§ 51 skal lyde:</article><article class="futureLegalArticle" data-name="§51" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 51</span>. <span class="legalArticleTitle">Bruk av særskilt omslag</span></span><article class="legalP" id="kapittel-1-foreslåttparagraf-2-ledd-1">Velgere som ikke er innført i vedkommende del av samemanntallet eller som allerede er krysset av i samemanntallet, skal ikke legge stemmeseddelkonvolutten i urnen, men gi den til stemmestyret. Stemmestyret skal legge stemmegivningen i et særskilt omslag, klebe det igjen og skrive velgerens navn, adresse og fødselsdato utenpå.</article></article> <article class="defaultP" margin-top="true">§ 56 første ledd bokstav f og g skal lyde:<ul class="defaultList"><li data-li-identifier="f)" data-name="f)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">velgeren ikke har avgitt godkjent stemmegivning, og</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">stemmegivningen er kommet inn til samevalgstyret innen kl. 20 på valgdagen.</article></article></li></ul></article> <article class="defaultP" margin-top="true">§ 56 første ledd bokstav h oppheves.</article> <article class="defaultP" margin-top="true">§ 57 første ledd bokstav b og c skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">velgeren har fått anledning til å avgi stemme, og</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1">velgeren ikke allerede har avgitt godkjent stemmegivning.</article></article></li></ul></article> <article class="defaultP" margin-top="true">§ 57 første ledd bokstav d oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2005-04-27-364/KAPITTEL_2"><h2 data-text-align="center">II</h2><article class="numberedLegalP" data-numerator="1" id="kapittel-2-nummer-1">(1) Endringene trer i kraft straks.</article><article class="numberedLegalP" data-numerator="2" id="kapittel-2-nummer-2">(2) Fra samme tid trer § 71 i forskrift 10. desember 2004 nr. 1641 om valg til Sametinget i kraft.</article></section></main></body></html>