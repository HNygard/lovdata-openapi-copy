<!DOCTYPE html><html lang="no"><head><title>Forskrift om sikkerhet, helse og arbeidsmiljø ved bergarbeid.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-06-30-794</dd><dt class="dokid">DokumentID</dt><dd class="dokid">LTI/forskrift/2005-06-30-794</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 10 s 1605</dd><dt class="dateInForce">I kraft fra</dt><dd class="dateInForce">2005-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-11-21-1268</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1977-02-04-4/§8</li><li>lov/1977-02-04-4/§11</li><li>lov/1977-02-04-4/§12</li><li>lov/1977-02-04-4/§14</li><li>lov/1977-02-04-4/§15</li><li>lov/1977-02-04-4/§21</li><li>lov/1977-02-04-4/§30</li><li>forskrift/1982-06-04-959</li><li>forskrift/1979-10-26-9939</li></ul></dd><dt class="dateOfPublication">Kunngjort</dt><dd class="dateOfPublication">2005-07-14</dd><dt class="journalNumber">Journalnummer</dt><dd class="journalNumber">2005-0711</dd><dt class="titleShort">Korttittel</dt><dd class="titleShort">Forskrift om HMS ved bergarbeid</dd><dt class="title">Tittel</dt><dd class="title">Forskrift om sikkerhet, helse og arbeidsmiljø ved bergarbeid.</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for arbeidstilsynet 30. juni 2005 med hjemmel i lov 4. februar 1977 nr. 4 om arbeidervern og arbeidsmiljø m.v. § 8 nr. 4, § 11 nr. 3, § 12 nr. 5, § 14 tredje ledd, § 15 nr. 3, § 21 fjerde ledd og § 30 nr. 4, jf. delegeringsvedtak 4. juni 1982 nr. 959 og kgl.res. 26. oktober 1979. Jf. EØS-avtalen vedlegg XVIII nr. 16f (direktiv 92/104/EØF).</dd><dt class="refid">RefID</dt><dd class="refid">forskrift/2005-06-30-794</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om sikkerhet, helse og arbeidsmiljø ved bergarbeid.<ul class="tocSubUl"><li>Kapittel I. Innledende bestemmelser<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Hvem forskriften retter seg mot</li><li>§ 4. Definisjoner</li><li>§ 5. Arbeidstakernes medvirkning</li></ul></li><li>Kapittel II. Generelle bestemmelser<ul class="tocSubUl"><li>§ 6. Vurdering og iverksetting av tiltak</li><li>§ 7. HMS-plan</li><li>§ 8. Organisering</li><li>§ 9. Arbeidstakere fra flere virksomheter</li><li>§ 10. Informasjon</li><li>§ 11. Opplæring</li><li>§ 12. Personlig verneutstyr</li><li>§ 13. Varslingsplikt</li></ul></li><li>Kapittel III. Særlige vernetiltak<ul class="tocSubUl"><li>§ 14. Overvåkning og kommunikasjon</li><li>§ 15. Forundersøkelse</li><li>§ 16. Forstøtning og stabilisering av grunnen</li><li>§ 17. Blokkfall og blokkutglidning over jord</li><li>§ 18. Kontroll- og sikringsarbeid</li><li>§ 19. Mekanisk og elektrisk utstyr og anlegg</li><li>§ 20. Vedlikehold av utstyr og anlegg</li><li>§ 21. Fyllplasser for gravingsmasse og andre lagre</li><li>§ 22. Ferdselsveier</li><li>§ 23. Transport under jord</li><li>§ 24. Belysning</li><li>§ 25. Ventilasjon under jord</li><li>§ 26. Sprengstoff og tennmidler</li><li>§ 27. Varsel om lyn</li><li>§ 28. Boring</li><li>§ 29. Beskyttelsestak</li><li>§ 30. Forbrenningsmotor</li><li>§ 31. Sperreinnretning ved tippsted</li></ul></li><li>Kapittel IV. Brann- og eksplosjonsvern mv.<ul class="tocSubUl"><li>§ 32. Helsefarlige og eksplosive stoffer</li><li>§ 33. Gassfarlige gruver eller steinbrudd</li><li>§ 34. Beskyttelse mot eksplosjonsfare</li><li>§ 35. Gruver eller steinbrudd med eksplosjonsfarlig støv</li><li>§ 36. Beskyttelse mot helsefarlig luft</li><li>§ 37. Beskyttelse mot brannfare</li><li>§ 38. Rømningsveier og nødutganger</li><li>§ 39. Rømnings- og redningsutstyr</li><li>§ 40. Førstehjelpsrom og -utstyr</li><li>§ 41. Redningsorganisasjon</li><li>§ 42. Sikkerhetsøvelser</li></ul></li><li>Kapittel V. Tilhørende arbeidsplasser over jord<ul class="tocSubUl"><li>§ 43. Lokaler</li><li>§ 44. Vinduer og dører</li><li>§ 45. Ventilasjon</li></ul></li><li>Kapittel VI. Helseundersøkelse mv.<ul class="tocSubUl"><li>§ 46. Helseundersøkelse</li><li>§ 47. Røntgenundersøkelse</li><li>§ 48. Register</li></ul></li><li>Kapittel VII. Avsluttende bestemmelser<ul class="tocSubUl"><li>§ 49. Straff</li><li>§ 50. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2005-06-30-794" id="dokument"><h1>Forskrift om sikkerhet, helse og arbeidsmiljø ved bergarbeid.</h1><section class="section" data-name="kapI" id="kapittel-1" data-lovdata-URL="LTI/forskrift/2005-06-30-794/KAPITTEL_1"><h2>Kapittel I. Innledende bestemmelser</h2><article class="legalArticle" data-lovdata-URL="LTI/forskrift/2005-06-30-794/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Forskriftens formål er å verne arbeidstakerne mot fare som oppstår eller kan oppstå i forbindelse med bergarbeid.</article></article><article class="legalArticle" data-lovdata-URL="LTI/forskrift/2005-06-30-794/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften gjelder for bergarbeid over og under jord. Under jord gjelder den også for annet arbeid tilknyttet bergarbeid.</article><article class="legalP" id="kapittel-1-paragraf-2-ledd-2">Forskriften gjelder også for utvinningsindustri på kontinentalsokkelen, med unntak av petroleumsvirksomhet, som omfattes av lov 29. november 1996 nr. 72 om petroleumsvirksomhet.</article><article class="legalP" id="kapittel-1-paragraf-2-ledd-3">Forskriften gjelder også, så langt den passer, for mudringsrelatert utvinningsindustri.</article><article class="legalP" id="kapittel-1-paragraf-2-ledd-4">Forskriften gjelder ikke for kullgruvene på Svalbard.</article></article><article class="legalArticle" data-lovdata-URL="LTI/forskrift/2005-06-30-794/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Hvem forskriften retter seg mot</span></h3><article class="legalP" id="kapittel-1-paragraf-3-ledd-1">Arbeidsgiveren skal sørge for at bestemmelsene i denne forskriften blir gjennomført.</article></article><article class="legalArticle" data-lovdata-URL="LTI/forskrift/2005-06-30-794/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-4-ledd-1">I denne forskriften menes med:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-4-ledd-1-punkt-1"><article class="legalP" id="kapittel-1-paragraf-4-ledd-1-punkt-1-ledd-1"><i>Bergarbeid:</i> Alle former for brytning av berg, inkludert arbeid med kontroll, rensk og sikring av berget. I tillegg omfattes lasting og transport av sprengt stein innenfor arbeidsplassen.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-4-ledd-1-punkt-2"><article class="legalP" id="kapittel-1-paragraf-4-ledd-1-punkt-2-ledd-1"><i>Utvinningsindustri over eller under jord:</i> Den delen av bergarbeid som omfatter all industri som driver utvinning i ordets snevre forstand av mineraler over eller under jord eller skjerping med sikte på slik utvinning eller behandling av materiale som er utvunnet for salg, unntatt virksomhet med foredling av materialet. Unntatt fra denne definisjonen er boringsrelatert utvinningsindustri.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-4-ledd-1-punkt-3"><article class="legalP" id="kapittel-1-paragraf-4-ledd-1-punkt-3-ledd-1"><i>Arbeidsplass:</i> Alle de steder hvor en arbeidstaker kan settes til arbeid.</article></article></li></ul></article></article><article class="legalArticle" data-lovdata-URL="LTI/forskrift/2005-06-30-794/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Arbeidstakernes medvirkning</span></h3><article class="legalP" id="kapittel-1-paragraf-5-ledd-1">Planlegging og vurdering av arbeidsmiljøet og gjennomføring av nødvendige tiltak skal skje i samarbeid med arbeidstakerne og deres verneombud, eventuelt med deres tillitsvalgte dersom man ikke har verneombud.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2005-06-30-794/KAPITTEL_2"><h2>Kapittel II. Generelle bestemmelser</h2><article class="legalArticle" data-lovdata-URL="LTI/forskrift/2005-06-30-794/§6" data-name="§6" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Vurdering og iverksetting av tiltak</span></h3><article class="legalP" id="kapittel-2-paragraf-1-ledd-1">Arbeidsgiveren skal sørge for en løpende vurdering av forhold som kan innebære fare for helseskade hos arbeidstakerne, og iverksette nødvendige tiltak for å fjerne eller redusere risikofaktorer så langt det er mulig.</article></article><article class="legalArticle" data-lovdata-URL="LTI/forskrift/2005-06-30-794/§7" data-name="§7" id="kapittel-2-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">HMS-plan</span></h3><article class="legalP" id="kapittel-2-paragraf-2-ledd-1">Det skal utarbeides en skriftlig plan for sikkerhet, helse og arbeidsmiljø (HMS-plan). Planen skal være lett tilgjengelig på arbeidsplassen og oppbevares så lenge sikkerhetshensyn gjør det nødvendig. HMS-planen skal ajourføres regelmessig og være utformet på en slik måte at den er forståelig for den enkelte arbeidstaker.</article><article class="legalP" id="kapittel-2-paragraf-2-ledd-2">HMS-planen skal være utarbeidet før arbeidet starter, og skal revideres dersom arbeidsplassen gjennomgår betydelige endringer, utvidelser eller ombygninger.</article><article class="legalP" id="kapittel-2-paragraf-2-ledd-3">Av HMS-planen skal det fremgå at farene som arbeidstakerne utsettes for på arbeidsplassene, er kartlagt og vurdert, og hvilke tiltak som skal iverksettes for å forebygge skader og ulykker. Det skal særlig fremgå av planen at utforming, bruk og vedlikehold av arbeidsplass og utstyr er sikkerhetsvurdert.</article><article class="legalP" id="kapittel-2-paragraf-2-ledd-4">Dersom det er arbeidstakere fra flere virksomheter til stede på samme arbeidsplass, skal HMS-planen angi målet, tiltakene og fremgangsmåten for hovedbedriftens samordning av HMS-tiltakene.</article><article class="legalP" id="kapittel-2-paragraf-2-ledd-5">For hver arbeidsplass skal HMS-planen inneholde de reglene som skal følges for å sikre arbeidstakernes sikkerhet, helse og arbeidsmiljø, og for å oppnå en sikker bruk av metoder og utstyr. HMS-planen skal i tillegg inneholde en oversikt over rømningsveiene, opplysninger om bruk av rømnings- og redningsutstyr, førstehjelpsutstyr og hvilke tiltak som skal treffes ved nødssituasjoner på eller nær arbeidsplassen. HMS-planen skal også inneholde bestemmelser om redningsorganisasjon.</article><article class="legalP" id="kapittel-2-paragraf-2-ledd-6">HMS-planen skal inneholde oversikter over bergrom i en målestokk som gir en forståelig fremstilling. I tillegg til tunneler og brytningsområder skal oversiktene vise kjente elementer som kan påvirke driften og sikkerheten.</article><article class="legalP" id="kapittel-2-paragraf-2-ledd-7">HMS-planen skal inneholde opplysninger om de sentrale forhold ved ventilasjonsanlegget og skal også beskrive det utstyret og de tiltakene som er påkrevd for forebygging av eksplosjoner.</article><article class="legalP" id="kapittel-2-paragraf-2-ledd-8">Dersom det er eller kan være skadelig gass i luften, skal HMS-planen beskrive hva slags verneutstyr som er tilgjengelig og hvilke forebyggende tiltak som er truffet.</article><article class="legalP" id="kapittel-2-paragraf-2-ledd-9">I HMS-planen skal det gis en nærmere beskrivelse av de tiltakene som skal treffes for å hindre, oppdage og bekjempe utbrudd og spredning av brann.</article></article><article class="legalArticle" data-lovdata-URL="LTI/forskrift/2005-06-30-794/§8" data-name="§8" id="kapittel-2-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Organisering</span></h3><article class="legalP" id="kapittel-2-paragraf-3-ledd-1">Arbeidsplassene skal konstrueres, oppføres, utstyres, settes i drift, brukes, og vedlikeholdes slik at arbeidstakerne kan utføre sine arbeidsoppgaver uten å sette egen eller andre arbeidstakeres sikkerhet eller helse i fare.</article><article class="legalP" id="kapittel-2-paragraf-3-ledd-2">Arbeidsplassene skal holdes i god stand, og farlige stoffer eller avleiringer skal fjernes eller kontrolleres så de ikke setter arbeidstakernes sikkerhet og helse i fare.</article><article class="legalP" id="kapittel-2-paragraf-3-ledd-3">Arbeidsplassene skal konstrueres og oppføres i samsvar med ergonomiske prinsipper, samtidig som det tas hensyn til arbeidstakerens behov for å følge de arbeidsoperasjonene som foregår på arbeidsplassen.</article><article class="legalP" id="kapittel-2-paragraf-3-ledd-4">På alle arbeidsplasser skal arbeidsgiveren eller en person utpekt av arbeidsgiveren ha tilsyn med virksomheten. Denne personen skal ha de ferdighetene og den kompetansen som er nødvendig for å utøve tilsynsfunksjonen.</article><article class="legalP" id="kapittel-2-paragraf-3-ledd-5">På alle arbeidsplasser skal det være et tilstrekkelig antall arbeidstakere som har ferdigheter, erfaring og opplæring som er påkrevd for å utføre de oppgavene de er tildelt.</article><article class="legalP" id="kapittel-2-paragraf-3-ledd-6">Arbeidsplasser for bergarbeid over jord skal være anlagt, drevet, utstyrt og vedlikeholdt på en slik måte at arbeidstakerne kan arbeide og ferdes der med minimal risiko. Gruveganger skal være skiltet på en slik måte at arbeidstakerne lett kan finne fram.</article><article class="legalP" id="kapittel-2-paragraf-3-ledd-7">Særlig risikofylt arbeid, og arbeid som i kombinasjon med annen virksomhet kan skape alvorlig risiko, skal bare utføres av arbeidstakere som har fått særskilt tillatelse fra arbeidsgiveren og som har særlig kyndighet på området. Tillatelsen skal spesifisere de vilkår som skal oppfylles og de forholdsreglene som skal treffes før, under og etter arbeidet.</article></article><article class="legalArticle" data-lovdata-URL="LTI/forskrift/2005-06-30-794/§9" data-name="§9" id="kapittel-2-paragraf-4"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Arbeidstakere fra flere virksomheter</span></h3><article class="legalP" id="kapittel-2-paragraf-4-ledd-1">Dersom det er arbeidstakere fra flere virksomheter til stede på samme arbeidsplass, skal hver arbeidsgiver være ansvarlig for alle forhold som hører inn under vedkommendes ansvarsområde.</article><article class="legalP" id="kapittel-2-paragraf-4-ledd-2">Hovedbedriften skal samordne gjennomføringen av alle tiltak i forbindelse med arbeidstakernes sikkerhet, helse og arbeidsmiljø.</article></article><article class="legalArticle" data-lovdata-URL="LTI/forskrift/2005-06-30-794/§10" data-name="§10" id="kapittel-2-paragraf-5"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Informasjon</span></h3><article class="legalP" id="kapittel-2-paragraf-5-ledd-1">Arbeidstakerne skal gis tilstrekkelig informasjon om risikoen for ulykker og helseskader som er forbundet med arbeidet.</article><article class="legalP" id="kapittel-2-paragraf-5-ledd-2">Informasjon skal være utformet på en slik måte at den er forståelige for den enkelte arbeidstaker.</article></article><article class="legalArticle" data-lovdata-URL="LTI/forskrift/2005-06-30-794/§11" data-name="§11" id="kapittel-2-paragraf-6"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Opplæring</span></h3><article class="legalP" id="kapittel-2-paragraf-6-ledd-1">Arbeidstakerne skal gis opplæring i arbeidets organisering, hensiktsmessig arbeidsteknikk, valg og bruk av hjelpemidler og personlig verneutstyr, bruk av rømnings- og redningsutstyr, bruk av førstehjelpsutstyr og andre relevante forhold.</article></article><article class="legalArticle" data-lovdata-URL="LTI/forskrift/2005-06-30-794/§12" data-name="§12" id="kapittel-2-paragraf-7"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Personlig verneutstyr</span></h3><article class="legalP" id="kapittel-2-paragraf-7-ledd-1">Hensiktsmessig personlig verneutstyr skal stilles til rådighet for arbeidstakerne. De skal ha opplæring i bruken av utstyret. Utstyret skal oppbevares på anlegget og kontrolleres regelmessig for å sikre at det er i god stand.</article><article class="legalP" id="kapittel-2-paragraf-7-ledd-2">Dersom det er sikkerhetsmessig nødvendig, skal arbeidstakerne ha til rådighet personlig åndedrettsvern som alltid skal være innen rekkevidde, slik at de kan trekke seg ut i sikkerhet.</article></article><article class="legalArticle" data-lovdata-URL="LTI/forskrift/2005-06-30-794/§13" data-name="§13" id="kapittel-2-paragraf-8"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Varslingsplikt</span></h3><article class="legalP" id="kapittel-2-paragraf-8-ledd-1">Arbeidsgiveren skal så raskt som mulig varsle Arbeidstilsynet om alvorlige faresituasjoner som har oppstått på arbeidsplassen. Arbeidsgiveren skal bekrefte varslet skriftlig innen rimelig tid, og verneombudet skal ha kopi av denne bekreftelsen.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2005-06-30-794/KAPITTEL_3"><h2>Kapittel III. Særlige vernetiltak</h2><article class="legalArticle" data-lovdata-URL="LTI/forskrift/2005-06-30-794/§14" data-name="§14" id="kapittel-3-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Overvåkning og kommunikasjon</span></h3><article class="legalP" id="kapittel-3-paragraf-1-ledd-1">For å verne arbeidstakerne fra fare under utføringen av arbeidsoppgavene, skal arbeidsgiveren eller personer som arbeidsgiveren utpeker, overvåke arbeidsplassene. Overvåkningen kan bare foretas av personer som har de ferdigheter og den kompetanse som er nødvendig.</article><article class="legalP" id="kapittel-3-paragraf-1-ledd-2">Når HMS-planen krever det, skal en kontrollør besøke bemannede arbeidsplasser minst en gang på hvert skift.</article><article class="legalP" id="kapittel-3-paragraf-1-ledd-3">Arbeidsgiveren skal treffe de nødvendige tiltak for å sørge for alarmsystemer og andre kommunikasjonsmidler som er nødvendige for å iverksette øyeblikkelige hjelpe-, rømnings- og redningsoperasjoner dersom behovet oppstår.</article><article class="legalP" id="kapittel-3-paragraf-1-ledd-4">Når en arbeidsplass er bemannet med en enkelt arbeidstaker, skal vedkommende sikres hensiktsmessig overvåkning eller mulighet til å holde kontakten ved hjelp av telekommunikasjon.</article><article class="legalP" id="kapittel-3-paragraf-1-ledd-5">I de tilfellene der det ikke er tilstrekkelig med kommunikasjonsmidler for å ivareta arbeidstakernes sikkerhet og helse, skal bemannede arbeidsplasser kontrolleres minst hver annen time.</article><article class="legalP" id="kapittel-3-paragraf-1-ledd-6">Det skal finnes et system som gjør det mulig å vite hvilke arbeidstakere som til enhver tid oppholder seg under jord og hvor de sannsynligvis oppholder seg.</article></article><article class="legalArticle" data-lovdata-URL="LTI/forskrift/2005-06-30-794/§15" data-name="§15" id="kapittel-3-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Forundersøkelse</span></h3><article class="legalP" id="kapittel-3-paragraf-2-ledd-1">Før arbeidet påbegynnes, skal geologiske, bergtekniske og andre forhold undersøkes i det omfang som er nødvendig for at arbeidet kan utføres på en sikker måte.</article></article><article class="legalArticle" data-lovdata-URL="LTI/forskrift/2005-06-30-794/§16" data-name="§16" id="kapittel-3-paragraf-3"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Forstøtning og stabilisering av grunnen</span></h3><article class="legalP" id="kapittel-3-paragraf-3-ledd-1">Så snart som mulig etter grunnarbeidet skal det settes opp forstøtning, unntatt når stabiliteten i grunnen ikke gjør det nødvendig ut fra hensynet til arbeidstakernes sikkerhet. Forstøtningen skal anlegges i samsvar med HMS-planen.</article><article class="legalP" id="kapittel-3-paragraf-3-ledd-2">Utgravde områder som arbeidstakerne har adgang til, skal kontrolleres regelmessig med tanke på stabiliteten i grunnen, og forstøtningen skal holdes ved lag i samsvar med dette.</article></article><article class="legalArticle" data-lovdata-URL="LTI/forskrift/2005-06-30-794/§17" data-name="§17" id="kapittel-3-paragraf-4"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Blokkfall og blokkutglidning over jord</span></h3><article class="legalP" id="kapittel-3-paragraf-4-ledd-1">Arbeidet skal planlegges under hensyn til de delene av HMS-planen som gjelder risikoen for blokkfall eller blokkutglidning. Som et forebyggende tiltak bør derfor høyden og hellingen på overdeknings- og brytningsfronter tilpasses underlagets art, bergets beskaffenhet og driftsmetodene.</article><article class="legalP" id="kapittel-3-paragraf-4-ledd-2">Før arbeidet begynner eller gjenopptas, skal overdeknings- og brytningsfronter over anleggssteder eller ferdselsveier undersøkes i forhold til løs masse eller løse steiner. Dersom det er nødvendig, skal det foretas rensking av veggene.</article></article><article class="legalArticle" data-lovdata-URL="LTI/forskrift/2005-06-30-794/§18" data-name="§18" id="kapittel-3-paragraf-5"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Kontroll- og sikringsarbeid</span></h3><article class="legalP" id="kapittel-3-paragraf-5-ledd-1">Det skal foretas fortløpende kontroll av berget og det sikringsarbeidet som er blitt utført tidligere.</article><article class="legalP" id="kapittel-3-paragraf-5-ledd-2">Løst berg som kan medføre fare, skal snarest fjernes eller sikres på en betryggende måte.</article><article class="legalP" id="kapittel-3-paragraf-5-ledd-3">Rensk skal skje fra et trygt sted og utføres av arbeidstaker med erfaring og innsikt i renskarbeid. Ved rensk med håndverktøy skal det være god sikt og tilfredsstillende lys- og lydforhold på arbeidsplassen.</article><article class="legalP" id="kapittel-3-paragraf-5-ledd-4">Særlige forhold med betydning for sikringsarbeidet skal varsles til neste skift og registreres skriftlig. Dokumentasjonen skal oppbevares på arbeidsplassen så lenge arbeidet pågår.</article><article class="legalP" id="kapittel-3-paragraf-5-ledd-5">Områder hvor det kan være fare for ukontrollert steinfall eller ras, skal snarest sperres av.</article><article class="legalP" id="kapittel-3-paragraf-5-ledd-6">Avsperringen skal ikke fjernes før kontroll og nødvendig rensk eller sikring av området er foretatt.</article></article><article class="legalArticle" data-lovdata-URL="LTI/forskrift/2005-06-30-794/§19" data-name="§19" id="kapittel-3-paragraf-6"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Mekanisk og elektrisk utstyr og anlegg</span></h3><article class="legalP" id="kapittel-3-paragraf-6-ledd-1">Ved valg, installasjon, idriftsetting, drift og vedlikehold av mekanisk og elektrisk utstyr, skal arbeidsgiveren ta hensyn til arbeidstakernes sikkerhet, liv og helse. Det skal særlig tas hensyn til de spesielle arbeidsforholdene på den enkelte arbeidsplass, arbeidets særpreg og farer som kan oppstå ved bruken. Arbeidsutstyret skal bare brukes til de arbeidsoperasjoner og under de forholdene som det er beregnet for.</article><article class="legalP" id="kapittel-3-paragraf-6-ledd-2">Dersom utstyret er plassert i et område der det er eller kan være brann- og eksplosjonsfare som følge av at det antennes gass, damp eller flyktige væsker, skal det være tilpasset bruk i et slikt område.</article><article class="legalP" id="kapittel-3-paragraf-6-ledd-3">Utstyret skal om nødvendig utstyres med egnede verneinnretninger og sikkerhetsinnretninger i tilfelle svikt.</article><article class="legalP" id="kapittel-3-paragraf-6-ledd-4">Mekanisk utstyr og anlegg skal ha tilstrekkelig styrke, være fri for synlige feil og i samsvar med den bruken de er beregnet til.</article><article class="legalP" id="kapittel-3-paragraf-6-ledd-5">Elektrisk utstyr og elektriske anlegg skal ha tilstrekkelig kapasitet og styrke for den bruk de er beregnet til.</article><article class="legalP" id="kapittel-3-paragraf-6-ledd-6">Mekanisk og elektrisk utstyr og anlegg skal være installert og beskyttet på en slik måte at all fare unngås.</article></article><article class="legalArticle" data-lovdata-URL="LTI/forskrift/2005-06-30-794/§20" data-name="§20" id="kapittel-3-paragraf-7"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Vedlikehold av utstyr og anlegg</span></h3><article class="legalP" id="kapittel-3-paragraf-7-ledd-1">Det skal utarbeides et hensiktsmessig program for systematisk kontroll, vedlikehold og eventuelt prøving av mekanisk og elektrisk utstyr og anlegg.</article><article class="legalP" id="kapittel-3-paragraf-7-ledd-2">Vedlikehold, kontroll og prøving av alle deler av anlegg eller utstyr skal foretas av en kompetent person. Vedlikeholdet skal utføres under behørig hensyn til den virksomheten som foregår. Journaler for kontroll og prøvinger skal føres og oppbevares på en forsvarlig måte. Egnet sikkerhetsutstyr skal til enhver tid være klart til bruk og i funksjonsdyktig stand.</article></article><article class="legalArticle" data-lovdata-URL="LTI/forskrift/2005-06-30-794/§21" data-name="§21" id="kapittel-3-paragraf-8"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Fyllplasser for gravingsmasse og andre lagre</span></h3><article class="legalP" id="kapittel-3-paragraf-8-ledd-1">Fyllplasser for gravingsmasse, avfallshauger, slagghauger og andre lagre samt avslammingsbassenger skal være konstruert, anlagt, drevet og vedlikeholdt slik at de er stabile og slik at arbeidstakernes sikkerhet, helse og arbeidsmiljø sikres.</article></article><article class="legalArticle" data-lovdata-URL="LTI/forskrift/2005-06-30-794/§22" data-name="§22" id="kapittel-3-paragraf-9"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Ferdselsveier</span></h3><article class="legalP" id="kapittel-3-paragraf-9-ledd-1">Det skal være mulig å nå arbeidsplassene uten fare, og de skal kunne forlates raskt og sikkert i en nødsituasjon.</article><article class="legalP" id="kapittel-3-paragraf-9-ledd-2">Ferdselsveier, medregnet trapper, faste leidere, lasteplasser og ramper, skal være beregnet, dimensjonert og plassert på en slik måte at de lett kan benyttes av gående eller kjørende på en sikker måte og i samsvar med den bruk de er beregnet til. Arbeidstakerne som arbeider i nærheten av disse ferdselsveiene, skal ikke bli utsatt for fare.</article><article class="legalP" id="kapittel-3-paragraf-9-ledd-3">Ferdselsveier for person- eller godstrafikk skal være dimensjonert i samsvar med det største antall brukere og virksomhetens art.</article><article class="legalP" id="kapittel-3-paragraf-9-ledd-4">Dersom det brukes transportmidler på ferdselsveiene, skal det være avsatt en tilstrekkelig sikkerhetsavstand for gående.</article><article class="legalP" id="kapittel-3-paragraf-9-ledd-5">Ferdselsveier for kjøretøyer skal være plassert i tilstrekkelig avstand fra porter, gjennomgangsveier for gående, korridorer og trapper.</article><article class="legalP" id="kapittel-3-paragraf-9-ledd-6">Ferdsels- og adkomstveier skal være tydelig merket for å sikre vern av arbeidstakerne.</article><article class="legalP" id="kapittel-3-paragraf-9-ledd-7">Dersom kjøretøyer eller maskiner har adgang til arbeidsplassene, skal nødvendige trafikkregler fastsettes.</article><article class="legalP" id="kapittel-3-paragraf-9-ledd-8">Terrasser og ferdselsveier i dagbrudd skal være så stabile at de tåler de maskinene som brukes der. De skal være anlagt og vedlikeholdt slik at maskiner kan flyttes sikkert. Brytningsfronter og fyllinger skal anlegges slik at de er stabile.</article></article><article class="legalArticle" data-lovdata-URL="LTI/forskrift/2005-06-30-794/§23" data-name="§23" id="kapittel-3-paragraf-10"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Transport under jord</span></h3><article class="legalP" id="kapittel-3-paragraf-10-ledd-1">Transportanlegg under jord skal være installert, drevet og vedlikeholdt på en slik måte at sikkerheten og helsen til de arbeidstakerne som betjener, bruker eller oppholder seg i nærheten av dem, er sikret.</article><article class="legalP" id="kapittel-3-paragraf-10-ledd-2">Mekaniske anlegg for personbefordring av arbeidstakere under jord skal være installert på en tilfredsstillende måte, og skal brukes i samsvar med HMS-planen.</article></article><article class="legalArticle" data-lovdata-URL="LTI/forskrift/2005-06-30-794/§24" data-name="§24" id="kapittel-3-paragraf-11"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Belysning</span></h3><article class="legalP" id="kapittel-3-paragraf-11-ledd-1">Hver arbeidsplass skal være utstyrt med belysning av tilstrekkelig styrke for å verne arbeidstakernes sikkerhet og helse.</article><article class="legalP" id="kapittel-3-paragraf-11-ledd-2">Arbeidsplassene skal så langt det er mulig ha naturlig belysning, og i tillegg være utstyrt med den kunstige belysning som er nødvendig, tilpasset de klimatiske forholdene, for å verne arbeidstakernes sikkerhet og helse.</article><article class="legalP" id="kapittel-3-paragraf-11-ledd-3">Belysningsinstallasjonene i arbeidslokaler og ferdselsveier skal være plassert slik at belysningstypen ikke innebærer noen ulykkesrisiko for arbeidstakerne.</article><article class="legalP" id="kapittel-3-paragraf-11-ledd-4">Dersom det av sikkerhetsmessige grunner anses nødvendig, skal også transportveiene ha belysning. Belysningsstyrken skal tilpasses rådende arbeids- og trafikkforhold.</article><article class="legalP" id="kapittel-3-paragraf-11-ledd-5">Arbeidsplasser der arbeidstakerne er utsatt for fare ved svikt i den kunstige belysningen, skal være utstyrt med nødbelysning av tilstrekkelig styrke. Når dette ikke er mulig, skal arbeidstakerne være utstyrt med en personlig lykt.</article><article class="legalP" id="kapittel-3-paragraf-11-ledd-6">Ved arbeid under jord skal arbeidstakerne være utstyrt med en personlig lykt tilpasset bruken.</article></article><article class="legalArticle" data-lovdata-URL="LTI/forskrift/2005-06-30-794/§25" data-name="§25" id="kapittel-3-paragraf-12"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Ventilasjon under jord</span></h3><article class="legalP" id="kapittel-3-paragraf-12-ledd-1">Alle steder under jord hvor det er tillatt adgang skal ha tilfredsstillende ventilasjon. Det skal sørges for kontinuerlig ventilasjon for med en tilstrekkelig sikkerhetsmargin å sikre:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-12-ledd-1-punkt-1"><article class="legalP" id="kapittel-3-paragraf-12-ledd-1-punkt-1-ledd-1">frisk luft,</article></article></li><li data-li-identifier="b)" data-name="b)"><article class="listArticle" id="kapittel-3-paragraf-12-ledd-1-punkt-2"><article class="legalP" id="kapittel-3-paragraf-12-ledd-1-punkt-2-ledd-1">luft der risikoen for eksplosjon og for støv som kan pustes, er under kontroll,</article></article></li><li data-li-identifier="c)" data-name="c)"><article class="listArticle" id="kapittel-3-paragraf-12-ledd-1-punkt-3"><article class="legalP" id="kapittel-3-paragraf-12-ledd-1-punkt-3-ledd-1">luft der arbeidsvilkårene er tilfredsstillende mens arbeidet pågår, under hensyn til de arbeidsmetoder som brukes og den fysiske belastning som arbeidstakerne utsettes for.</article></article></li></ul></article><article class="legalP" id="kapittel-3-paragraf-12-ledd-2">Når den naturlige ventilasjonen ikke tilfredstiller kravene i første ledd, skal hovedventilasjonen sikres ved hjelp av en eller flere mekaniske vifter.</article><article class="legalP" id="kapittel-3-paragraf-12-ledd-3">Det skal treffes tiltak for å sikre jevn og kontinuerlig ventilasjon. Nedsatt funksjon i hovedviftene skal overvåkes kontinuerlig, og det skal installeres et automatisk alarmapparat for å varsle om utilsiktet driftsstans.</article><article class="legalP" id="kapittel-3-paragraf-12-ledd-4">Ventilasjonsparametrene skal måles og registreres regelmessig.</article></article><article class="legalArticle" data-lovdata-URL="LTI/forskrift/2005-06-30-794/§26" data-name="§26" id="kapittel-3-paragraf-13"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Sprengstoff og tennmidler</span></h3><article class="legalP" id="kapittel-3-paragraf-13-ledd-1">Oppbevaring, transport og bruk av sprengstoffer og tennmidler skal foretas av kompetente personer med behørig tillatelse. Oppgavene skal organiseres og utføres på en slik måte at arbeidstakerne ikke utsettes for noen risiko.</article></article><article class="legalArticle" data-lovdata-URL="LTI/forskrift/2005-06-30-794/§27" data-name="§27" id="kapittel-3-paragraf-14"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Varsel om lyn</span></h3><article class="legalP" id="kapittel-3-paragraf-14-ledd-1">Ved bruk av elektriske tennere skal det ved fare for tordenvær kunne gis varsel om lyn på en rask og sikker måte.</article></article><article class="legalArticle" data-lovdata-URL="LTI/forskrift/2005-06-30-794/§28" data-name="§28" id="kapittel-3-paragraf-15"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Boring</span></h3><article class="legalP" id="kapittel-3-paragraf-15-ledd-1">Under boring med bergborerigg for ort- og tunneldriving skal ingen oppholde seg i faresonen, og operatøren skal være tilstrekkelig vernet mot steinsprut.</article><article class="legalP" id="kapittel-3-paragraf-15-ledd-2">Ved alle boreoperasjoner skal helseskadelig steinstøv fjernes så langt det er mulig.</article></article><article class="legalArticle" data-lovdata-URL="LTI/forskrift/2005-06-30-794/§29" data-name="§29" id="kapittel-3-paragraf-16"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Beskyttelsestak</span></h3><article class="legalP" id="kapittel-3-paragraf-16-ledd-1">I de tilfellene hvor det er praktisk mulig skal førerplass, manøverplass eller annen arbeidsplass på kjøretøy eller utstyr ha beskyttelsestak når et arbeidsområde ikke er kontrollert og sikret mot steinfall eller ras, og ved arbeid som påvirker berget slik at risiko for steinfall eller ras kan oppstå.</article></article><article class="legalArticle" data-lovdata-URL="LTI/forskrift/2005-06-30-794/§30" data-name="§30" id="kapittel-3-paragraf-17"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Forbrenningsmotor</span></h3><article class="legalP" id="kapittel-3-paragraf-17-ledd-1">Forbrenningsmotorer som brukes under jord, skal kontrolleres regelmessig og justeres ved behov. Det skal føres journal over kontroller og justeringer.</article><article class="legalP" id="kapittel-3-paragraf-17-ledd-2">Bensin eller gass skal ikke brukes som drivstoff til forbrenningsmotor under jord. Dette forbudet gjelder ikke for utrykningskjøretøy.</article></article><article class="legalArticle" data-lovdata-URL="LTI/forskrift/2005-06-30-794/§31" data-name="§31" id="kapittel-3-paragraf-18"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Sperreinnretning ved tippsted</span></h3><article class="legalP" id="kapittel-3-paragraf-18-ledd-1">Fast tippsted skal ha sperreinnretning som hindrer at en transportenhet kjører utfor under tipping av last.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2005-06-30-794/KAPITTEL_4"><h2>Kapittel IV. Brann- og eksplosjonsvern mv.</h2><article class="legalArticle" data-lovdata-URL="LTI/forskrift/2005-06-30-794/§32" data-name="§32" id="kapittel-4-paragraf-1"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Helsefarlige og eksplosive stoffer</span></h3><article class="legalP" id="kapittel-4-paragraf-1-ledd-1">Det skal treffes tiltak for å vurdere mengden og konsentrasjonen av helsefarlige og mulige eksplosive stoffer i luften.</article><article class="legalP" id="kapittel-4-paragraf-1-ledd-2">Når HMS-planen krever det, skal det installeres overvåkningsutstyr som automatisk og kontinuerlig registrerer gasskonsentrasjoner på bestemte steder, automatiske alarmapparater, automatiske strømutkoplingssystemer for elektriske anlegg og automatiske stoppsystemer for forbrenningsmotorer.</article><article class="legalP" id="kapittel-4-paragraf-1-ledd-3">Når det er sørget for tiltak som trer i funksjon automatisk, skal de målte verdiene registreres og oppbevares som fastsatt i HMS-planen.</article><article class="legalP" id="kapittel-4-paragraf-1-ledd-4">Det er forbudt å røyke i områder som er utsatt for særlig brann- eller eksplosjonsfare. Det er også forbudt å bruke åpen ild, samt foreta arbeid som kan medføre fare for antenning, med mindre det er truffet tilfredsstillende forholdsregler for å hindre utbrudd av brann eller eksplosjon. Ved arbeid under jord i gassfarlige gruver eller steinbrudd eller i gruver med eksplosjonsfarlig støv er det også forbudt å være i besittelse av røyketobakk, samt enhver gjenstand som kan lage ild.</article><article class="legalP" id="kapittel-4-paragraf-1-ledd-5">Ved arbeid under jord i gassfarlige gruver eller steinbrudd eller i gruver med eksplosjonsfarlig støv, kan skjærebrenning, sveising og liknende arbeider bare utføres i unntakstilfeller. Disse arbeidene skal da være underlagt særskilte tiltak for vern av arbeidstakernes sikkerhet og helse.</article></article><article class="legalArticle" data-lovdata-URL="LTI/forskrift/2005-06-30-794/§33" data-name="§33" id="kapittel-4-paragraf-2"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Gassfarlige gruver eller steinbrudd</span></h3><article class="legalP" id="kapittel-4-paragraf-2-ledd-1">Gruver eller steinbrudd under jord skal anses som gassfarlige når det kan utvikles gruvegass der i en slik mengde at risikoen for at det kan dannes en eksplosiv atmosfære ikke kan utelukkes.</article><article class="legalP" id="kapittel-4-paragraf-2-ledd-2">Det skal treffes tiltak for å identifisere risiko-områder, beskytte arbeidstakere på produksjonssteder som utvides i retning av eller inn i slike områder, og bringe risikoen under kontroll.</article><article class="legalP" id="kapittel-4-paragraf-2-ledd-3">Hovedventilasjonen skal sikres ved hjelp av en eller flere mekaniske vifter.</article><article class="legalP" id="kapittel-4-paragraf-2-ledd-4">Under arbeidet skal det tas hensyn til at gruvegass kan avgis. Det skal treffes tiltak for så langt som mulig å fjerne de risikoer som er forbundet med gruvegass.</article><article class="legalP" id="kapittel-4-paragraf-2-ledd-5">Hjelpeventilasjon skal være begrenset til arbeid med forberedelse av driften og til rivingsarbeid, og til steder som er direkte knyttet til hovedventilasjonens luftstrøm. Produksjonssteder kan ventileres ved hjelp av hjelpeventilasjon bare dersom det er truffet hensiktsmessige supplerende tiltak for å sikre arbeidstakernes sikkerhet og helse.</article><article class="legalP" id="kapittel-4-paragraf-2-ledd-6">Ventilasjonsmålingene nevnt i § 25 siste ledd skal suppleres med målinger av gruvegass.</article><article class="legalP" id="kapittel-4-paragraf-2-ledd-7">Når HMS-planen krever det, skal gruvegassnivået overvåkes kontinuerlig i utgående luftstrømmer fra steder der bygningen og tapningen er mekanisert, og i brytningsfronter der man er avhengig av mekanisk ventilasjon.</article><article class="legalP" id="kapittel-4-paragraf-2-ledd-8">Det kan bare benyttes sprengstoffer og tennmidler som er beregnet til bruk i gassfarlige gruver.</article><article class="legalP" id="kapittel-4-paragraf-2-ledd-9">I områder der det kan forekomme plutselig utstrømming av gass med eller uten løsriving av mineraler eller stein, steinsprang eller innstrømming av vann, skal arbeidstakerne sikres i henhold til HMS-planen.</article></article><article class="legalArticle" data-lovdata-URL="LTI/forskrift/2005-06-30-794/§34" data-name="§34" id="kapittel-4-paragraf-3"><h3 class="legalArticleHeader"><span class="legalArticleValue">§ 34</span>. <span class="legalArticleTitle">Beskyttelse mot eksplosjonsfare</span></h3><article class="legalP" id="kapittel-4-paragraf-3-ledd-1">Alle nødvendige tiltak skal treffes for å bekjempe forekomst og forebygge dannelse av eksplosiv atmosfære.</article><article class="legalP" id="kapittel-4-paragraf-3-ledd-2">I områder der det er eksplosjonsfare skal alle nødvendige tiltak treffes for å hindre at eksplosiv luft antennes.</article></article><article class="legalArticle" data-lovdata-URL="LTI/forskrift/2005-06-30-794/§35" data-name="§35" id="kapittel-4-paragraf-4"><h3 class="legalArticleHeader"><span class="legalArticleValue">§ 35</span>. <span class="legalArticleTitle">Gruver eller steinbrudd med eksplosjonsfarlig støv</span></h3><article class="legalP" id="kapittel-4-paragraf-4-ledd-1">Kullgruver skal anses som utsatt for eksplosjonsfarlig støv, med mindre HMS-planen viser at ingen av de kull-lag som brytes inneholder støv som kan forårsake spredning av en eksplosjon.</article><article class="legalP" id="kapittel-4-paragraf-4-ledd-2">I gruver som er utsatt for eksplosjonsfarlig støv, skal det bare benyttes sprengstoff og tennmidler som er beregnet for slike gruver.</article><article class="legalP" id="kapittel-4-paragraf-4-ledd-3">Det skal treffes tiltak for å redusere mengden av eksplosjonsfarlig støv som avsettes, og for å fjerne, nøytralisere eller binde det.</article><article class="legalP" id="kapittel-4-paragraf-4-ledd-4">Spredning av eksplosjoner som skyldes eksplosjonsfarlig støv eller gruvegass, som kan utløse nytt eksplosjonsfarlig støv, skal begrenses ved hjelp av et system av eksplosjonsbarrierer. Plasseringen av slike eksplosjonsbarrierer skal være angitt i et dokument som skal ajourføres regelmessig og være tilgjengelig på arbeidsplassen.</article></article><article class="legalArticle" data-lovdata-URL="LTI/forskrift/2005-06-30-794/§36" data-name="§36" id="kapittel-4-paragraf-5"><h3 class="legalArticleHeader"><span class="legalArticleValue">§ 36</span>. <span class="legalArticleTitle">Beskyttelse mot helsefarlig luft</span></h3><article class="legalP" id="kapittel-4-paragraf-5-ledd-1">Når skadelige stoffer samles eller kan samles i luften, skal det treffes egnede tiltak for å<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-5-ledd-1-punkt-1"><article class="legalP" id="kapittel-4-paragraf-5-ledd-1-punkt-1-ledd-1">sikre at de stanses ved kilden eller</article></article></li><li data-li-identifier="b)" data-name="b)"><article class="listArticle" id="kapittel-4-paragraf-5-ledd-1-punkt-2"><article class="legalP" id="kapittel-4-paragraf-5-ledd-1-punkt-2-ledd-1">at de samles opp ved kilden eller fjernes eller</article></article></li><li data-li-identifier="c)" data-name="c)"><article class="listArticle" id="kapittel-4-paragraf-5-ledd-1-punkt-3"><article class="legalP" id="kapittel-4-paragraf-5-ledd-1-punkt-3-ledd-1">at ansamlingene av slike stoffer fortynnes på en slik måte at arbeidstakerne ikke utsettes for risiko.</article></article></li></ul></article><article class="legalP" id="kapittel-4-paragraf-5-ledd-2">Systemet skal kunne fordele slike skadelige stoffer på en slik måte at arbeidstakerne ikke utsettes for risiko.</article><article class="legalP" id="kapittel-4-paragraf-5-ledd-3">Hensiktsmessig og tilstrekkelig puste- og gjenopplivingsutstyr skal være tilgjengelig i områder der arbeidstakerne kan bli utsatt for helsefarlig luft. Utstyret skal oppbevares og vedlikeholdes på en forsvarlig måte.</article><article class="legalP" id="kapittel-4-paragraf-5-ledd-4">Et tilstrekkelig antall arbeidstakere som er opplært i å bruke utstyret skal være til stede på arbeidsplassen.</article></article><article class="legalArticle" data-lovdata-URL="LTI/forskrift/2005-06-30-794/§37" data-name="§37" id="kapittel-4-paragraf-6"><h3 class="legalArticleHeader"><span class="legalArticleValue">§ 37</span>. <span class="legalArticleTitle">Beskyttelse mot brannfare</span></h3><article class="legalP" id="kapittel-4-paragraf-6-ledd-1">Overalt der arbeidsplasser konstrueres, oppføres, utstyres, tas i bruk, drives eller vedlikeholdes, skal det treffes hensiktsmessige tiltak for å hindre utbrudd eller spredning av brann fra de kildene som er angitt i HMS-planen. Det skal treffes tiltak for å stanse ethvert brannutbrudd raskt og effektivt.</article><article class="legalP" id="kapittel-4-paragraf-6-ledd-2">Arbeidsplassene skal være utstyrt med tilstrekkelig brannslokkingsutstyr og, om nødvendig, med brannvarslere og alarmsystemer. Brannslokkingsutstyr skal finnes på kjøretøyer med forbrenningsmotor, større maskiner og arbeidsutstyr, samt på spesielt brannfarlige, sentrale og hensiktsmessige steder. Manuelt betjent brannslokkingsutstyr skal være lett tilgjengelig og enkelt å bruke og, om nødvendig, beskyttet mot skade.</article><article class="legalP" id="kapittel-4-paragraf-6-ledd-3">Brannslokkingsutstyret skal merkes. Slik merking skal være plassert på hensiktsmessige steder og være permanent.</article><article class="legalP" id="kapittel-4-paragraf-6-ledd-4">Mengden av brennbare materialer under jord skal begrenses til det strengt nødvendige.</article><article class="legalP" id="kapittel-4-paragraf-6-ledd-5">Når det er nødvendig å bruke hydrauliske væsker, det vil si væsker til overføring av hydrostatisk eller hydrokinetisk energi, skal det så vidt mulig benyttes væsker som ikke er lett antennelige for å unngå risiko for brann og spredning av brann. De hydrauliske væskene skal være i samsvar med spesifikasjoner og prøvevilkår for motstandsdyktighet mot brann og med hygienekriterier. Dersom det benyttes hydrauliske væsker som ikke er i samsvar med spesifikasjonene, vilkårene og kriteriene, skal det treffes ytterligere forholdsregler for å unngå økt risiko for brann og spredning av brann.</article></article><article class="legalArticle" data-lovdata-URL="LTI/forskrift/2005-06-30-794/§38" data-name="§38" id="kapittel-4-paragraf-7"><h3 class="legalArticleHeader"><span class="legalArticleValue">§ 38</span>. <span class="legalArticleTitle">Rømningsveier og nødutganger</span></h3><article class="legalP" id="kapittel-4-paragraf-7-ledd-1">Arbeidstakerne skal raskt og sikkert kunne evakuere arbeidsplassene ved fare. Rømningsveier og nødutganger skal holdes fri og så direkte som mulig føre ut i det fri eller til et sikkerhetsområde eller et sikkerhetsrom.</article><article class="legalP" id="kapittel-4-paragraf-7-ledd-2">Rømningsveienes og nødutgangenes antall, fordeling og dimensjoner skal avpasses etter arbeidsplassens bruk, utstyr, dimensjoner, og etter det største antall personer som kan være tilstede.</article><article class="legalP" id="kapittel-4-paragraf-7-ledd-3">Under jord skal det være adgang til overflaten gjennom minst to atskilte utganger som skal være solid bygd og lett tilgjengelige for arbeidstakerne under jord. Dersom det krever store fysiske anstrengelser å bruke utgangene, skal de være utstyrt med mekaniske hjelpemidler for transport av arbeidstakerne. Dersom det er umulig å anlegge to utganger, skal det treffes tiltak for å sikre muligheten for sikker rømning.</article><article class="legalP" id="kapittel-4-paragraf-7-ledd-4">Nødutgangsdørene skal åpne utover. Nødutgangsdørene skal ikke være lukket på en slik måte at personer som har behov for å benytte dem i nødsituasjoner, ikke kan åpne dem lett og øyeblikkelig. Nødutgangsdørene skal ikke være låst.</article><article class="legalP" id="kapittel-4-paragraf-7-ledd-5">Rømningsveier og nødutganger, ferdselsveier og dører som fører til dem, skal ikke være blokkert av gjenstander, og skal til enhver tid kunne benyttes uhindret.</article><article class="legalP" id="kapittel-4-paragraf-7-ledd-6">Rømningsveier og nødutganger som krever belysning, skal være forsynt med nødbelysning av tilstrekkelig styrke i tilfelle strømbrudd.</article><article class="legalP" id="kapittel-4-paragraf-7-ledd-7">Særlige rømningsveier og nødutganger skal være merket.</article></article><article class="legalArticle" data-lovdata-URL="LTI/forskrift/2005-06-30-794/§39" data-name="§39" id="kapittel-4-paragraf-8"><h3 class="legalArticleHeader"><span class="legalArticleValue">§ 39</span>. <span class="legalArticleTitle">Rømnings- og redningsutstyr</span></h3><article class="legalP" id="kapittel-4-paragraf-8-ledd-1">Arbeidsgiveren skal sørge for at det finnes hensiktsmessig rømnings- og redningsutstyr og at dette vedlikeholdes.</article><article class="legalP" id="kapittel-4-paragraf-8-ledd-2">Arbeidstakerne skal ha opplæring i de tiltak som er hensiktsmessige å treffe i nødsituasjoner.</article><article class="legalP" id="kapittel-4-paragraf-8-ledd-3">Redningsutstyr som er klart til bruk skal finnes på hensiktsmessige, lett tilgjengelige steder, og skal være merket. Utstyret skal vedlikeholdes og til enhver tid være klart til bruk.</article></article><article class="legalArticle" data-lovdata-URL="LTI/forskrift/2005-06-30-794/§40" data-name="§40" id="kapittel-4-paragraf-9"><h3 class="legalArticleHeader"><span class="legalArticleValue">§ 40</span>. <span class="legalArticleTitle">Førstehjelpsrom og -utstyr</span></h3><article class="legalP" id="kapittel-4-paragraf-9-ledd-1">Hensiktsmessig førstehjelpsutstyr skal være tilgjengelig på alle steder der arbeidsforholdene gjør det nødvendig. Et tilstrekkelig antall arbeidstakere skal være opplært i bruken av det førstehjelpsutstyret som finnes.</article><article class="legalP" id="kapittel-4-paragraf-9-ledd-2">Dersom arbeidstakerne kan utsettes for helseskadelig luft, skal det også finnes hensiktsmessig og tilstrekkelig puste- og gjenopplivingsutstyr.</article><article class="legalP" id="kapittel-4-paragraf-9-ledd-3">Dersom arbeidsplassens størrelse, arbeidets art og risikoen for ulykker gjør det nødvendig, skal det innredes ett eller flere førstehjelpsrom som er utstyrt med nødvendig førstehjelpsutstyr. I rommene skal det være satt opp en lett synlig førstehjelpsinstruks.</article><article class="legalP" id="kapittel-4-paragraf-9-ledd-4">Førstehjelpsrom skal være hensiktsmessig merket, og tilrettelagt for bruk av bårer.</article></article><article class="legalArticle" data-lovdata-URL="LTI/forskrift/2005-06-30-794/§41" data-name="§41" id="kapittel-4-paragraf-10"><h3 class="legalArticleHeader"><span class="legalArticleValue">§ 41</span>. <span class="legalArticleTitle">Redningsorganisasjon</span></h3><article class="legalP" id="kapittel-4-paragraf-10-ledd-1">Det skal opprettes en egnet redningsorganisasjon slik at det raskt og effektivt kan treffes hensiktsmessige tiltak ved enhver alvorlig ulykke.</article><article class="legalP" id="kapittel-4-paragraf-10-ledd-2">For å kunne yte hjelp alle steder under jord, skal redningsorganisasjonen ha til rådighet et tilstrekkelig antall øvede redningsarbeidere og egnet redningsutstyr.</article></article><article class="legalArticle" data-lovdata-URL="LTI/forskrift/2005-06-30-794/§42" data-name="§42" id="kapittel-4-paragraf-11"><h3 class="legalArticleHeader"><span class="legalArticleValue">§ 42</span>. <span class="legalArticleTitle">Sikkerhetsøvelser</span></h3><article class="legalP" id="kapittel-4-paragraf-11-ledd-1">På alle arbeidsplasser som vanligvis er bemannet, skal det holdes regelmessige sikkerhetsøvelser.</article><article class="legalP" id="kapittel-4-paragraf-11-ledd-2">Øvelsene har særlig til hensikt å oppøve og kontrollere ferdighetene til arbeidstakere som i nødsituasjoner er tildelt bestemte oppgaver knyttet til bruk, håndtering eller betjening av nødutstyr.</article></article></section><section class="section" data-name="kapV" id="kapittel-5" data-lovdata-URL="LTI/forskrift/2005-06-30-794/KAPITTEL_5"><h2>Kapittel V. Tilhørende arbeidsplasser over jord</h2><article class="legalArticle" data-lovdata-URL="LTI/forskrift/2005-06-30-794/§43" data-name="§43" id="kapittel-5-paragraf-1"><h3 class="legalArticleHeader"><span class="legalArticleValue">§ 43</span>. <span class="legalArticleTitle">Lokaler</span></h3><article class="legalP" id="kapittel-5-paragraf-1-ledd-1">Arbeidslokaler over jord skal konstrueres, oppføres, innrettes, drives, overvåkes og vedlikeholdes på en slik måte at de kan motstå de ytre påkjenningene de kan bli utsatt for. De skal ha en struktur og være så solide som det er hensiktsmessig, med hensyn til brukstypen.</article><article class="legalP" id="kapittel-5-paragraf-1-ledd-2">Gulvene i arbeidslokalene skal være fri for farlige buler, hull og hellinger og være faste, stabile og ikke glatte.</article><article class="legalP" id="kapittel-5-paragraf-1-ledd-3">Arbeidsplasser skal være tilstrekkelig isolert under hensyn til virksomhetens art og arbeidstakernes fysiske virksomhet.</article><article class="legalP" id="kapittel-5-paragraf-1-ledd-4">Gjennomsiktige eller delvis gjennomsiktige skillevegger, særlig skillevegger som bare består av glass, i arbeidslokaler eller i nærheten av arbeidsplasser eller ferdselsveier, skal være tydelig merket og fremstilt av sikkerhetsmateriale, eller være atskilt fra arbeidsplasser eller ferdselsveier, slik at arbeidstakerne ikke kan komme i kontakt med skilleveggene eller bli skadet dersom veggene blir knust.</article><article class="legalP" id="kapittel-5-paragraf-1-ledd-5">Adgang til utvendige tak som er fremstilt av materiale som ikke er tilstrekkelig solid, skal bare tillates dersom det stilles til rådighet utstyr som sikrer at arbeidet kan utføres på en skikkelig måte.</article><article class="legalP" id="kapittel-5-paragraf-1-ledd-6">Arbeidsrommene skal ha et areal, en høyde og et luftvolum som gjør det mulig for arbeidstakerne å utføre arbeidet uten fare for sin sikkerhet, helse eller velferd.</article><article class="legalP" id="kapittel-5-paragraf-1-ledd-7">Dimensjonene for arbeidsplassens frie areal skal være slik at arbeidstakerne har tilstrekkelig bevegelsesfrihet til å utføre sitt arbeid på en sikker måte.</article></article><article class="legalArticle" data-lovdata-URL="LTI/forskrift/2005-06-30-794/§44" data-name="§44" id="kapittel-5-paragraf-2"><h3 class="legalArticleHeader"><span class="legalArticleValue">§ 44</span>. <span class="legalArticleTitle">Vinduer og dører</span></h3><article class="legalP" id="kapittel-5-paragraf-2-ledd-1">Vinduer, takvinduer og ventilasjonssystemer som kan åpnes, reguleres og fastgjøres, skal være slik utformet at de kan betjenes på en sikker måte. De skal være slik plassert at de ikke utgjør en fare for arbeidstakerne når de er åpne. Vinduene og takvinduene skal kunne rengjøres uten risiko.</article><article class="legalP" id="kapittel-5-paragraf-2-ledd-2">Dørenes og portenes plassering, antall og dimensjoner, og hvilke materialer de er laget av, bestemmes av lokalenes eller områdenes art og bruk. Gjennomsiktige dører skal være merket med skilt i øyehøyde. Svingdørene og -portene skal være gjennomsiktige eller ha gjennomsiktige paneler. Dersom overflaten på de gjennomsiktige eller delvis gjennomsiktige dørene eller portene ikke er laget av sikkerhetsmaterialer, og dersom det er fare for at arbeidstakerne kan komme til skade hvis en dør eller port blir knust, skal disse overflatene være beskyttet mot knusing. Skyvedørene skal være utstyrt med en sikkerhetsinnretning for å hindre avsporing og utilsiktet velting.</article><article class="legalP" id="kapittel-5-paragraf-2-ledd-3">Dører og porter som åpner oppover, skal være utstyrt med et sikkerhetssystem som hindrer utilsiktet lukking.</article><article class="legalP" id="kapittel-5-paragraf-2-ledd-4">Dører som er plassert langs rømningsveier, skal være tilstrekkelig merket. De skal til enhver tid kunne åpnes innenfra uten spesielle hjelpemidler. Når arbeidsplassene er bemannet skal dørene kunne åpnes.</article><article class="legalP" id="kapittel-5-paragraf-2-ledd-5">Dører for gående skal finnes i umiddelbar nærhet av porter som hovedsakelig er beregnet for kjøretøy, bortsett fra der hvor det er trygt for gående å bruke disse portene, og slike dører skal være tydelig merket og skal aldri blokkeres.</article><article class="legalP" id="kapittel-5-paragraf-2-ledd-6">Mekaniske dører og porter skal fungere på en slik måte at de ikke utsetter arbeidstakerne for fare. De skal være utstyrt med lett kjennelige og lett tilgjengelige nødstoppmekanismer, og dersom de ikke åpnes automatisk ved strømbrudd, skal det være mulig å åpne dem manuelt.</article></article><article class="legalArticle" data-lovdata-URL="LTI/forskrift/2005-06-30-794/§45" data-name="§45" id="kapittel-5-paragraf-3"><h3 class="legalArticleHeader"><span class="legalArticleValue">§ 45</span>. <span class="legalArticleTitle">Ventilasjon</span></h3><article class="legalP" id="kapittel-5-paragraf-3-ledd-1">Det skal påses at lukkede arbeidsplasser er forsynt med frisk luft i tilstrekkelige mengder, under hensyn til arbeidsmetodene og den fysiske belastningen som arbeidstakerne utsettes for.</article><article class="legalP" id="kapittel-5-paragraf-3-ledd-2">Dersom det benyttes ventilasjonsanlegg, skal det holdes i funksjonsdyktig stand. Feil skal angis av et styringssystem dersom det er nødvendig av hensyn til arbeidstakernes helse.</article><article class="legalP" id="kapittel-5-paragraf-3-ledd-3">Dersom det brukes klima-anlegg eller mekaniske ventilasjonsanlegg, skal de fungere på en slik måte at arbeidstakerne ikke utsettes for sjenerende trekk.</article><article class="legalP" id="kapittel-5-paragraf-3-ledd-4">Ethvert belegg eller urenhet som kan føre til en umiddelbar helsefare for arbeidstakerne, fordi luften blir forurenset, skal straks fjernes.</article><article class="legalP" id="kapittel-5-paragraf-3-ledd-5">I arbeidstiden skal temperaturen i arbeidslokalene være tilpasset den menneskelige organisme, under hensyn til arbeidsmetodene, og den fysiske belastningen som arbeidstakerne utsettes for.</article><article class="legalP" id="kapittel-5-paragraf-3-ledd-6">Temperaturen i oppholdsrommene, rommene for vaktpersonale, de sanitære lokalene, spiserommene og lokalene beregnet til førstehjelp, skal være tilpasset lokalenes spesielle formål. Vinduer, takvinduer og skillevegger av glass skal være utformet på en slik måte at sollyset ikke får for stor innvirkning på arbeidsplassen, under hensyn til arbeidsplassens og arbeidets art.</article></article></section><section class="section" data-name="kapVI" id="kapittel-6" data-lovdata-URL="LTI/forskrift/2005-06-30-794/KAPITTEL_6"><h2>Kapittel VI. Helseundersøkelse mv.</h2><article class="legalArticle" data-lovdata-URL="LTI/forskrift/2005-06-30-794/§46" data-name="§46" id="kapittel-6-paragraf-1"><h3 class="legalArticleHeader"><span class="legalArticleValue">§ 46</span>. <span class="legalArticleTitle">Helseundersøkelse</span></h3><article class="legalP" id="kapittel-6-paragraf-1-ledd-1">Dersom risikovurderingen viser at arbeidstakerne eksponeres for gass eller støv som kan medføre risiko for støvlungesykdom eller andre helseskadelige forhold, skal arbeidstakerne gjennomgå helseundersøkelse tilpasset den risiko som vedkommende er utsatt for.</article><article class="legalP" id="kapittel-6-paragraf-1-ledd-2">Helseundersøkelsen skal utføres av kompetent helsepersonell, og skal foretas før arbeidstakerne begynner med arbeid der eksponering kan finne sted. Deretter skal undersøkelsen foretas regelmessig, og minimum hvert femte år. Innholdet og hyppigheten av undersøkelsen skal avgjøres av legen, på bakgrunn av arbeidstakernes helsetilstand og eksponeringens art, grad og varighet.</article><article class="legalP" id="kapittel-6-paragraf-1-ledd-3">Ved arbeidsforholdets opphør avgjør legen om det er behov for helseundersøkelse. Dersom det er behov for videre oppfølging, skal arbeidstakerne ha skriftlig orientering om dette.</article></article><article class="legalArticle" data-lovdata-URL="LTI/forskrift/2005-06-30-794/§47" data-name="§47" id="kapittel-6-paragraf-2"><h3 class="legalArticleHeader"><span class="legalArticleValue">§ 47</span>. <span class="legalArticleTitle">Røntgenundersøkelse</span></h3><article class="legalP" id="kapittel-6-paragraf-2-ledd-1">Arbeidstakere som eksponeres for støv som kan medføre risiko for støvlungesykdom, skal gjennomgå røntgenundersøkelse av lungene før arbeidet starter. Dette gjelder ikke dersom arbeidstakerne har gjennomgått en slik undersøkelse i løpet av de fem siste årene.</article><article class="legalP" id="kapittel-6-paragraf-2-ledd-2">Det skal også foretas røntgenundersøkelse av lungene når det anses nødvendig. Legen avgjør om dette anses nødvendig og hvor hyppig slik undersøkelse skal skje, på bakgrunn av arbeidstakernes helsetilstand og eksponeringens art, grad og varighet.</article></article><article class="legalArticle" data-lovdata-URL="LTI/forskrift/2005-06-30-794/§48" data-name="§48" id="kapittel-6-paragraf-3"><h3 class="legalArticleHeader"><span class="legalArticleValue">§ 48</span>. <span class="legalArticleTitle">Register</span></h3><article class="legalP" id="kapittel-6-paragraf-3-ledd-1">Arbeidsgiveren skal sørge for at det føres et register over de arbeidstakerne som er utsatt for helsefarlige stoffer.</article><article class="legalP" id="kapittel-6-paragraf-3-ledd-2">Registeret skal inneholde opplysninger om navn, alder, stilling, arbeidsplass, arbeidets art og eksponeringens art, grad og varighet. Registeret skal bare inneholde disse opplysningene.</article><article class="legalP" id="kapittel-6-paragraf-3-ledd-3">Registeret skal være tilgjengelig for Arbeidstilsynet, verne- og helsepersonalet, verneombudet, medlemmer av arbeidsmiljøutvalget og andre personer med særlig oppgave å ivareta helse og sikkerhet på arbeidsplassen. Arbeidstakerne som er oppført i registeret, skal gjøres kjent med dette og ha adgang til opplysningene som gjelder egen person. Opplysninger i registeret av ikke-personlig art skal gjøres kjent for arbeidstakerne.</article><article class="legalP" id="kapittel-6-paragraf-3-ledd-4">Opplysninger om den enkelte arbeidstakeren skal oppbevares i minst 60 år etter at eksponeringen er avsluttet. Registeret, eller deler av det, skal ikke tilintetgjøres uten tillatelse fra Arbeidstilsynet. Dersom virksomheten opphører, skal registeret overføres til Direktoratet for arbeidstilsynet.</article></article></section><section class="section" data-name="kapVII" id="kapittel-7" data-lovdata-URL="LTI/forskrift/2005-06-30-794/KAPITTEL_7"><h2>Kapittel VII. Avsluttende bestemmelser</h2><article class="legalArticle" data-lovdata-URL="LTI/forskrift/2005-06-30-794/§49" data-name="§49" id="kapittel-7-paragraf-1"><h3 class="legalArticleHeader"><span class="legalArticleValue">§ 49</span>. <span class="legalArticleTitle">Straff</span></h3><article class="legalP" id="kapittel-7-paragraf-1-ledd-1">Overtredelse av denne forskriften straffes etter arbeidsmiljøloven kap. XIV og straffeloven § 48a og § 48b.</article></article><article class="legalArticle" data-lovdata-URL="LTI/forskrift/2005-06-30-794/§50" data-name="§50" id="kapittel-7-paragraf-2"><h3 class="legalArticleHeader"><span class="legalArticleValue">§ 50</span>. <span class="legalArticleTitle">Ikrafttredelse</span></h3><article class="legalP" id="kapittel-7-paragraf-2-ledd-1">Denne forskriften trer i kraft 1. juli 2005.</article><article class="legalP" id="kapittel-7-paragraf-2-ledd-2">Fra samme dato oppheves forskrift 21. november 1997 nr. 1268 om helse og sikkerhet i forbindelse med bergarbeid.</article></article></section></main></body></html>