<!DOCTYPE html><html lang="no"><head><title>Lov om endringar i lov 26. juni 1992 nr. 86 om tvangsfullbyrdelse og midlertidig sikring og andre lover.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2005-06-17-89</dd><dt class="dokid">DokumentID</dt><dd class="dokid">LTI/lov/2005-06-17-89</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 8 s 1216</dd><dt class="dateInForce">I kraft fra</dt><dd class="dateInForce">Kongen fastset.</dd><dt class="changesToDocuments">Endrer</dt><dd class="changesToDocuments"><ul><li>lov/1992-06-26-86</li><li>lov/1935-06-07-2</li><li>lov/1981-05-22-25</li><li>lov/1993-06-11-83</li><li>lov/1996-12-20-106</li></ul></dd><dt class="dateOfPublication">Kunngjort</dt><dd class="dateOfPublication">2005-06-17</dd><dt class="journalNumber">Journalnummer</dt><dd class="journalNumber">2005-0506</dd><dt class="titleShort">Korttittel</dt><dd class="titleShort">Endringslov til tvangsfullbyrdelsesloven mv.</dd><dt class="title">Tittel</dt><dd class="title">Lov om endringar i lov 26. juni 1992 nr. 86 om tvangsfullbyrdelse og midlertidig sikring og andre lover.</dd><dt class="miscInformation">Annet om dokumentet</dt><dd class="miscInformation">Ot.prp.nr.66 (2004–2005), Innst.O.nr.111 (2004–2005) og Besl.O.nr.101 (2004–2005). Odels- og lagtingsvedtak hhv. 6. og 14. juni 2005. Fremja av Justis- og politidepartementet.</dd><dt class="refid">RefID</dt><dd class="refid">lov/2005-06-17-89</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i lov 26. juni 1992 nr. 86 om tvangsfullbyrdelse og midlertidig sikring og andre lover.<ul class="tocSubUl"><li>I</li><li>II</li><li>III<ul class="tocSubUl"><li>§ 7-19. Underretning om utleggspant</li><li>§ 7-20. Avslutning av forretning for utleggspant</li><li>§ 7-21. Beslutning og underretning om utleggstrekk</li><li>§ 7-25. Avslutning av en sak der det ikke blir tatt utlegg</li><li>§ 7-29. Beslutning om opphør av registreringer av «intet til utlegg»</li></ul></li><li>IV</li><li>V</li><li>VI</li></ul></li></ul></dd></dl></header><main class="documentBody" data-lovdata-URL="LTI/lov/2005-06-17-89" id="dokument"><h1>Lov om endringar i lov 26. juni 1992 nr. 86 om tvangsfullbyrdelse og midlertidig sikring og andre lover.</h1><article class="defaultP" data-text-size="small">Endringar i følgjande andre lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 7. juni 1935 nr. 2 om tinglysing.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 22. mai 1981 nr. 25 om rettergangsmåten i straffesaker (Straffeprosessloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 11. juni 1993 nr. 83 om endringer i rettergangslovgivningen m.m.</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 20. desember 1996 nr. 106 om tomtefeste.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2005-06-17-89/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 7. juni 1935 nr. 2 om tinglysing skal i kapittel 4 ny § 34 a lyde:</article><article class="legalP" id="kapittel-1-ledd-2">For utleggspant gir registrering i Løsøreregisteret bare rettsvern når det følger av panteloven kapittel 5. Departementet kan i forskrift gi regler om sletting fra registeret av utleggspant som ikke får rettsvern ved registreringen.</article><article class="legalP" id="kapittel-1-ledd-3">Departementet kan gi forskrift om hvilke opplysninger som skal tas inn i registeret når utleggstrekk og beslutninger om intet til utlegg skal registreres i Løsøreregisteret etter tvangsfullbyrdelsesloven §§ 7-21 og 7-25. Departementet kan i forskrift fastsette at kortvarige utleggstrekk ikke skal registreres.</article><article class="legalP" id="kapittel-1-ledd-4">Opplysninger om utleggstrekk og beslutninger om intet til utlegg kan bare gis til advokater, finansinstitusjoner, inkassobyråer, kredittopplysningsbyråer, samt offentlige myndigheter med taushetsplikt etter forvaltningsloven eller annen lov. Opplysningene kan bare gis ut skriftlig.</article><article class="legalP" id="kapittel-1-ledd-5">Løsøreregisteret skal av eget tiltak slette registreringen av et utleggstrekk når trekkperioden er utløpt. Registreringer av beslutninger om intet til utlegg skal slettes tre år etter at utleggsforretningen ble avholdt. Departementet kan i forskrift gi regler om det nærmere tidspunktet for slettingen.</article></section><section class="section" data-name="kapII" id="kapittel-2" data-lovdata-URL="LTI/lov/2005-06-17-89/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 22. mai 1981 nr. 25 om rettergangsmåten i straffesaker skal § 456 nytt sjette ledd lyde:</article><article class="legalP" id="kapittel-2-ledd-2">Innkrevingssentralen kan uten hinder av taushetsplikt innhente og utlevere opplysninger om skyldneres inntekts- og formuesforhold og om avholdte utleggsforretninger til bruk for andre namsmyndigheters tvangsfullbyrdelse. Enhver kan kreve innsyn hos Innkrevingssentralen i de opplysninger som Innkrevingssentralen har lagret elektronisk om vedkommende som holdes tilgjengelig for andre namsmyndigheter.</article></section><section class="section" data-name="kapIII" id="kapittel-3" data-lovdata-URL="LTI/lov/2005-06-17-89/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Lov 26. juni 1992 nr. 86 om tvangsfullbyrdelse og midlertidig sikring vert endra slik:</article> <article class="defaultP" margin-top="true">§ 7-3 annet ledd annet punktum skal lyde:</article><article class="legalP" id="kapittel-3-ledd-2">For saksøkte som har kjent hjemting i riket, kan utleggstrekk bare besluttes av namsmannen i det distrikt der saksøkte har hjemting.</article> <article class="defaultP" margin-top="true">§ 7-19 skal lyde:</article><article class="futureLegalArticle" data-name="§7-19" id="kapittel-3-foreslåttparagraf-1"><span class="futureLegalArticleHeader"><span class="legalArticleValue">§ 7-19</span>. <span class="legalArticleTitle">Underretning om utleggspant</span></span><article class="legalP" id="kapittel-3-foreslåttparagraf-1-ledd-1">Når det er tatt utleggspant, skal namsmannen gjøre saksøkte kjent med utlegget og med at det er forbudt å forføye over det utlagte formuesgodet i strid med saksøkerens panterett, og med at saksøkeren har rett til å begjære tvangsdekning to uker etter at utleggsforretningen er holdt. Dersom utlegget skal registreres i Løsøreregisteret, skal det opplyses om det i namsboken. Saksøkte skal gis utskrift av namsboken. I tilfeller som nevnt i § 7-14, skal namsmannen også gi slik underretning og utskrift av namsboken til vedkommende tredjeperson.</article><article class="legalP" id="kapittel-3-foreslåttparagraf-1-ledd-2">Namsmannen skal gi saksøkeren utskrift av namsboken. Dersom namsmannen etter § 7-20 skal sørge for at utlegget blir registrert i et annet register enn Løsøreregisteret, gis saksøkeren i stedet underretning om utlegget ved at registeret sender utskriften av namsboken med påtegning om registreringen til saksøkeren.</article></article> <article class="defaultP" margin-top="true">§ 7-20 skal lyde:</article><article class="futureLegalArticle" data-name="§7-20" id="kapittel-3-foreslåttparagraf-2"><span class="futureLegalArticleHeader"><span class="legalArticleValue">§ 7-20</span>. <span class="legalArticleTitle">Avslutning av forretning for utleggspant</span></span><article class="legalP" id="kapittel-3-foreslåttparagraf-2-ledd-1">Ved utlegg i et formuesgode som er registrert i et realregister, i en registrert særlig rett i et slikt formuesgode eller i en ideell andel i et slikt formuesgode eller en slik rett, sender namsmannen omgående utskrift av namsboken til registrering i realregisteret. Tilsvarende gjelder ved utlegg i utinglyst rettighet i fast eiendom. For tilbehør til fast eiendom, gjelder annet ledd tilsvarende.</article><article class="legalP" id="kapittel-3-foreslåttparagraf-2-ledd-2">Ved utlegg i løsøre som ikke er realregistrert, kan namsmannen ta løsøret i forvaring eller på annen måte frata saksøkte rådigheten over det som angitt i panteloven § 3-2 annet og tredje ledd, dersom det er grunn til å frykte at saksøkte vil forføye over det i strid med saksøkerens panterett. Tiltak etter første punktum skal føres inn i namsboken. Dersom saksøkeren ikke har begjært tvangsdekning innen en måned etter å ha fått underretning om utlegget, kan namsmannen av eget tiltak oppheve tiltak etter første punktum. Dersom saksøkeren ikke har begjært tvangsdekning innen fristen etter tredje punktum, skal tiltaket oppheves dersom saksøkte begjærer det og det ikke lenger er grunn til å tro at saksøkte vil forføye over løsøret i strid med saksøkerens panterett.</article><article class="legalP" id="kapittel-3-foreslåttparagraf-2-ledd-3">Ved utlegg i verdipapirer tar namsmannen papirene i forvaring eller fratar på annen måte saksøkte rådigheten over dem som angitt i panteloven § 3-2 annet og tredje ledd dersom det lar seg gjøre. Ved utlegg i penger tar namsmannen pengene i forvaring. Norske penger som er tatt i forvaring, plasseres til best mulig rente i norsk bank. Utenlandske penger veksles bare om til norske penger dersom saksøkte samtykker.</article><article class="legalP" id="kapittel-3-foreslåttparagraf-2-ledd-4">Ved utlegg i finansielle instrumenter som er registrert i et verdipapirregister, registrerer namsmannen omgående at bare namsmannen kan disponere kontoen.</article><article class="legalP" id="kapittel-3-foreslåttparagraf-2-ledd-5">Ved utlegg i aksjer som ikke er registrert i et verdipapirregister, underretter namsmannen, dersom det lar seg gjøre, snarest selskapet og forbyr selskapet å betale eller yte til saksøkte.</article><article class="legalP" id="kapittel-3-foreslåttparagraf-2-ledd-6">Ved utlegg i et innløsningspapir som ikke er verdipapir, underretter namsmannen snarest den forpliktede og forbyr denne å betale eller yte til saksøkte. Namsmannen tar dessuten innløsningspapiret i forvaring eller fratar på annen måte saksøkte rådigheten over papiret som angitt i panteloven § 3-2 annet og tredje ledd dersom det lar seg gjøre.</article><article class="legalP" id="kapittel-3-foreslåttparagraf-2-ledd-7">Ved utlegg i adkomstdokumenter til leierett til husrom underretter namsmannen vedkommende utleier eller selskap, jf. panteloven § 5-8. Namsmannen tar dessuten dokumentet i forvaring eller fratar på annen måte saksøkte rådigheten som angitt i panteloven § 3-2 annet og tredje ledd dersom det lar seg gjøre.</article><article class="legalP" id="kapittel-3-foreslåttparagraf-2-ledd-8">Ved utlegg i enkle krav underretter namsmannen dersom det lar seg gjøre snarest den forpliktede og forbyr denne å betale eller yte til saksøkte.</article><article class="legalP" id="kapittel-3-foreslåttparagraf-2-ledd-9">Ved utlegg i immaterialrettigheter som det finnes særskilt register for, sender namsmannen omgående utskrift av namsboken til registrering i registeret.</article><article class="legalP" id="kapittel-3-foreslåttparagraf-2-ledd-10">Ved utlegg i andre formuesgoder enn nevnt i første ledd, sørger namsmannen omgående for at utlegget blir registrert i Løsøreregisteret.</article><article class="legalP" id="kapittel-3-foreslåttparagraf-2-ledd-11">Dersom et formuesgode befinner seg hos en tredjeperson, kan namsmannen pålegge vedkommende å utlevere formuesgodet dersom ikke tredjepersonen har en rett til å sitte med formuesgodet som har bedre prioritet enn saksøkerens panterett.</article></article> <article class="defaultP" margin-top="true">§ 7-21 skal lyde:</article><article class="futureLegalArticle" data-name="§7-21" id="kapittel-3-foreslåttparagraf-3"><span class="futureLegalArticleHeader"><span class="legalArticleValue">§ 7-21</span>. <span class="legalArticleTitle">Beslutning og underretning om utleggstrekk</span></span><article class="legalP" id="kapittel-3-foreslåttparagraf-3-ledd-1">Når det tas utleggstrekk, skal namsmannen fastsette trekkets størrelse og i hvilken periode trekk skal gjennomføres. Trekkperioden kan ikke overstige to år regnet fra dagen for beslutningen om utleggstrekk dersom ikke annet følger av dekningsloven § 2-7 tredje ledd. Beslutningen føres inn i namsboken sammen med en nøyaktig beregning av saksøkerens krav med sakskostnader og renter fram til utleggsdagen og nøyaktige opplysninger om beregningen av renter fra utleggsdagen.</article><article class="legalP" id="kapittel-3-foreslåttparagraf-3-ledd-2">Namsmannen underretter den trekkpliktige om plikten til å foreta trekk. I namsboken skal det opplyses at utleggstrekket vil bli registrert i Løsøreregisteret. Partene og den trekkpliktige gis utskrift av namsboken. Namsmannen sørger omgående for at utleggstrekket blir registrert i Løsøreregisteret. Får trekket bedre prioritet enn et trekk som allerede løper og som er besluttet av en annen namsmyndighet, skal denne namsmyndigheten underrettes.</article><article class="legalP" id="kapittel-3-foreslåttparagraf-3-ledd-3">Før utleggstrekk nedlegges, skal namsmannen undersøke om det allerede løper trekk mot skyldneren. Utleggstrekk kan ikke besluttes etter et alminnelig tvangsgrunnlag før grunnlaget er rettskraftig.</article></article> <article class="defaultP" margin-top="true">§ 7-25 skal lyde:</article><article class="futureLegalArticle" data-name="§7-25" id="kapittel-3-foreslåttparagraf-4"><span class="futureLegalArticleHeader"><span class="legalArticleValue">§ 7-25</span>. <span class="legalArticleTitle">Avslutning av en sak der det ikke blir tatt utlegg</span></span><article class="legalP" id="kapittel-3-foreslåttparagraf-4-ledd-1">Når det ikke blir tatt utlegg fordi saksøkte ikke har formuesgoder eller lønn eller andre pengekrav som nevnt i dekningsloven § 2-7 som det kan tas utlegg i, avsluttes saken ved at namsmannen gir begge parter utskrift av namsboken som viser utfallet og hva som er foretatt. I namsboken skal det opplyses at utleggsforretningen vil bli registrert i Løsøreregisteret. Namsmannen sørger omgående for at utleggsforretningen blir registrert i Løsøreregisteret. Tredje punktum gjelder ikke for særnamsmyndigheter som ikke har kompetanse til å gjennomføre forretning for utleggspant i enhver type formuesgode.</article></article> <article class="defaultP" margin-top="true">Kapittel 7 avsnitt III overskrifta skal lyde:</article><article class="defaultP"><i>Klage, bortfall og opphevelse av utlegg mv.</i></article> <article class="defaultP" margin-top="true">Ny § 7-29 skal lyde:</article><article class="futureLegalArticle" data-name="§7-29" id="kapittel-3-foreslåttparagraf-5"><span class="futureLegalArticleHeader"><span class="legalArticleValue">§ 7-29</span>. <span class="legalArticleTitle">Beslutning om opphør av registreringer av «intet til utlegg»</span></span><article class="legalP" id="kapittel-3-foreslåttparagraf-5-ledd-1">Er det krav som ble søkt inndrevet i en sak som ble avsluttet ved intet til utlegg, dekket eller bortfalt på annen måte, eller er tvangsgrunnlaget opphevet, falt bort eller kjent ugyldig, skal namsmannen på begjæring treffe beslutning om at registreringen i Løsøreregisteret av beslutningen om intet til utlegg skal slettes. § 7-28 annet ledd gjelder tilsvarende.</article></article></section><section class="section" data-name="kapIV" id="kapittel-4" data-lovdata-URL="LTI/lov/2005-06-17-89/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 20. desember 1996 nr. 106 om tomtefeste skal § 15 andre ledd nr. 2 tredje punktum lyde:</article><article class="legalP" id="kapittel-4-ledd-2">Høgstebeløpet etter andre punktum er kr 9 000 justert ved kvart årsskifte etter 1. januar 2002 i samsvar med endringa i pengeverdien.</article></section><section class="section" data-name="kapV" id="kapittel-5" data-lovdata-URL="LTI/lov/2005-06-17-89/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">Lov 11. juni 1993 nr. 83 om endringer i rettergangslovgivningen m.m. avsnitt I nr. 50 om endringer i lov 26. juni 1992 nr. 86 om tvangsfullbyrdelse og midlertidig sikring § 7-19 andre ledd, § 7-20, § 7-21 nytt fjerde ledd, § 7-25 og § 7-29 vert oppheva.</article></section><section class="section" data-name="kapVI" id="kapittel-6" data-lovdata-URL="LTI/lov/2005-06-17-89/KAPITTEL_6"><h2 data-text-align="center">VI</h2><article class="centeredP" data-text-align="center"><i>Ikraftsetjings- og overgangsføresegner</i></article><ul class="defaultList"><li data-li-identifier="1." data-name="1."><article class="listArticle" id="kapittel-6-punkt-1"><article class="legalP" id="kapittel-6-punkt-1-ledd-1">Lova gjeld frå den tid Kongen fastset. Kongen kan fastsetje at ulike delar av lova skal ta til å gjelde frå ulik tid. Kongen kan fastsetje at endringane i tvangsfullføringslova kapittel 7 kan tre i kraft til ulik tid for forskjellige namsmakter.</article></article></li><li data-li-identifier="2." data-name="2."><article class="listArticle" id="kapittel-6-punkt-2"><article class="legalP" id="kapittel-6-punkt-2-ledd-1">Kongen kan fastsetje nærmare overgangsreglar.</article></article></li></ul></section></main></body></html>