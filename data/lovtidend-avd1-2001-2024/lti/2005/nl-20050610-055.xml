<!DOCTYPE html><html lang="no"><head><title>Lov om endringer i lov 11. juni 1993 nr. 100 om anlegg og drift av jernbane m.m. (jernbaneloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2005-06-10-55</dd><dt class="dokid">DokumentID</dt><dd class="dokid">LTI/lov/2005-06-10-55</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 7 s 1029</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1993-06-11-100</li></ul></dd><dt class="dateOfPublication">Kunngjort</dt><dd class="dateOfPublication">2005-06-10</dd><dt class="journalNumber">Journalnummer</dt><dd class="journalNumber">2005-0477</dd><dt class="titleShort">Korttittel</dt><dd class="titleShort">Endringslov til jernbaneloven</dd><dt class="title">Tittel</dt><dd class="title">Lov om endringer i lov 11. juni 1993 nr. 100 om anlegg og drift av jernbane m.m. (jernbaneloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.54 (2004–2005), Innst.O.nr.96 (2004–2005) og Besl.O.nr.89 (2004–2005). Odels- og lagtingsvedtak hhv. 1. og 8. juni 2005. Fremmet av Samferdselsdepartementet.</dd><dt class="refid">RefID</dt><dd class="refid">lov/2005-06-10-55</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 11. juni 1993 nr. 100 om anlegg og drift av jernbane m.m. (jernbaneloven).<ul class="tocSubUl"><li>I<ul class="tocSubUl"><li>§ 8a. (Bestemmelser om konkurranse)</li><li>§ 8b. (Konkurranse på like og ikke-diskriminerende vilkår)</li><li>§ 8c. (Tilgang til rullende materiell)</li><li>§ 8d. (Tilgang til verkstedinfrastruktur mv.)</li><li>§ 8e. (Tilgang til salgs- og distribusjonssystemer mv.)</li><li>§ 8f. (Utlevering av informasjon)</li><li>§ 7b. (Gjensidig reiseinformasjon og salg av billetter)</li><li>§ 11a. (Tilsyn og kontroll med konkurransevilkår)</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2005-06-10-55" id="dokument"><h1>Lov om endringer i lov 11. juni 1993 nr. 100 om anlegg og drift av jernbane m.m. (jernbaneloven).</h1><section class="section" data-name="kapI" id="kapittel-1" data-lovdata-URL="LTI/lov/2005-06-10-55/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 11. juni 1993 nr. 100 om anlegg og drift av jernbane m.m. (jernbaneloven) gjøres følgende endringer:</article> <article class="defaultP" margin-top="true">Nytt kapittel II A med §§ 8a til 8f skal lyde:</article><span class="futuretitle" id="kapittel-1-foreslåttittel-1">Kapittel II A. Konkurranse om avtaler om persontransport med jernbane</span><article class="futureLegalArticle" data-name="§8a" id="kapittel-1-foreslåttparagraf-1"><span class="futureLegalArticleHeader">§ 8a. <span class="legalArticleTitle">(Bestemmelser om konkurranse)</span></span><article class="legalP" id="kapittel-1-foreslåttparagraf-1-ledd-1">Departementet gir forskrifter om tilretteleggelse for og gjennomføring av konkurranse om avtaler om persontransport med jernbane, herunder utfylling av bestemmelsene i §§ 8b til 8f.</article></article><article class="futureLegalArticle" data-name="§8b" id="kapittel-1-foreslåttparagraf-2"><span class="futureLegalArticleHeader">§ 8b. <span class="legalArticleTitle">(Konkurranse på like og ikke-diskriminerende vilkår)</span></span><article class="legalP" id="kapittel-1-foreslåttparagraf-2-ledd-1">Konkurranse om avtaler om persontransport med jernbane skal gjennomføres på like og ikke-diskriminerende vilkår. Departementet skal ved tilretteleggelse for og gjennomføring av konkurranse sørge for at hensynet til forutberegnelighet, gjennomsiktighet og etterprøvbarhet ivaretas.</article><article class="legalP" id="kapittel-1-foreslåttparagraf-2-ledd-2">Departementet kan gi pålegg om at tilbyderfunksjonen hos virksomhet som deltar i konkurranse om avtaler om persontransport med jernbane, skal være en separat økonomisk enhet.</article></article><article class="futureLegalArticle" data-name="§8c" id="kapittel-1-foreslåttparagraf-3"><span class="futureLegalArticleHeader">§ 8c. <span class="legalArticleTitle">(Tilgang til rullende materiell)</span></span><article class="legalP" id="kapittel-1-foreslåttparagraf-3-ledd-1">Dersom det anses nødvendig for å oppnå konkurranse på like og ikke-diskriminerende vilkår, kan departementet pålegge NSB AS å stille egnet rullende materiell til disposisjon for annen virksomhet som tildeles avtale om persontransport med jernbane.</article><article class="legalP" id="kapittel-1-foreslåttparagraf-3-ledd-2">Før pålegg gis skal departementet søke å oppnå en frivillig løsning basert på avtale.</article><article class="legalP" id="kapittel-1-foreslåttparagraf-3-ledd-3">Pålegget skal være tidsbegrenset, og skal senest opphøre samtidig med den avtale om utførelse av persontransport som er grunnlag for pålegget.</article><article class="legalP" id="kapittel-1-foreslåttparagraf-3-ledd-4">Det skal ytes vederlag til NSB AS for å stille materiell til disposisjon etter første ledd. Nærmere regler om beregning av vederlag fastsettes i forskrifter. Dersom det ikke oppnås enighet om vederlagets størrelse, fastsettes dette av departementet med endelig virkning.</article></article><article class="futureLegalArticle" data-name="§8d" id="kapittel-1-foreslåttparagraf-4"><span class="futureLegalArticleHeader">§ 8d. <span class="legalArticleTitle">(Tilgang til verkstedinfrastruktur mv.)</span></span><article class="legalP" id="kapittel-1-foreslåttparagraf-4-ledd-1">Dersom det anses nødvendig for å oppnå konkurranse på like og ikke-diskriminerende vilkår, kan departementet pålegge eier av verkstedinfrastruktur mv. som er relevante for drift av persontransport med jernbane, å stille disse til disposisjon for virksomhet som tildeles avtale om persontransport med jernbane. Tilsvarende gjelder for andre aktører som disponerer over verkstedinfrastruktur mv.</article><article class="legalP" id="kapittel-1-foreslåttparagraf-4-ledd-2">Bestemmelsene i § 8c annet og tredje ledd gjelder tilsvarende.</article><article class="legalP" id="kapittel-1-foreslåttparagraf-4-ledd-3">Det skal ytes vederlag til den som gis pålegg etter første ledd. Nærmere regler om beregning av vederlag fastsettes i forskrifter.</article></article><article class="futureLegalArticle" data-name="§8e" id="kapittel-1-foreslåttparagraf-5"><span class="futureLegalArticleHeader">§ 8e. <span class="legalArticleTitle">(Tilgang til salgs- og distribusjonssystemer mv.)</span></span><article class="legalP" id="kapittel-1-foreslåttparagraf-5-ledd-1">Dersom det anses nødvendig for å oppnå konkurranse på like og ikke-diskriminerende vilkår, kan departementet pålegge NSB AS å stille salgs- og distribusjonssystemer mv. til disposisjon for virksomhet som driver persontransport med jernbane.</article><article class="legalP" id="kapittel-1-foreslåttparagraf-5-ledd-2">Bestemmelsene i § 8c annet til fjerde ledd gjelder tilsvarende for pålegg gitt i medhold av første ledd.</article><article class="legalP" id="kapittel-1-foreslåttparagraf-5-ledd-3">Departementet kan pålegge virksomhet som driver persontransport med jernbane, å bruke salgs- og distribusjonssystemer som nevnt i første ledd. Bestemmelsene i § 8c annet og fjerde ledd gjelder tilsvarende for pålegg gitt i medhold av dette ledd.</article></article><article class="futureLegalArticle" data-name="§8f" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 8f</span>. <span class="legalArticleTitle">(Utlevering av informasjon)</span></span><article class="legalP" id="kapittel-1-foreslåttparagraf-6-ledd-1">Departementet kan pålegge enhver virksomhet som driver persontransport med jernbane, å utlevere slik informasjon som anses nødvendig for tilrettelegging for, og gjennomføring av, konkurranser om persontransport samt planlegging og styring av jernbanesektoren.</article></article> <article class="defaultP" margin-top="true">Ny § 7b skal § lyde:</article><article class="futureLegalArticle" data-name="§7b" id="kapittel-1-foreslåttparagraf-7"><span class="futureLegalArticleHeader">§ 7b. <span class="legalArticleTitle">(Gjensidig reiseinformasjon og salg av billetter)</span></span><article class="legalP" id="kapittel-1-foreslåttparagraf-7-ledd-1">Departementet kan gi pålegg om gjensidig reiseinformasjon og salg av billetter mellom to eller flere virksomheter som driver persontransport med jernbane.</article><article class="legalP" id="kapittel-1-foreslåttparagraf-7-ledd-2">Departementet kan i forskrift gi nærmere bestemmelser om pålegg om gjensidig reiseinformasjon og salg av billetter.</article></article> <article class="defaultP" margin-top="true">Ny § 11a skal lyde:</article><article class="futureLegalArticle" data-name="§11a" id="kapittel-1-foreslåttparagraf-8"><span class="futureLegalArticleHeader">§ 11a. <span class="legalArticleTitle">(Tilsyn og kontroll med konkurransevilkår)</span></span><article class="legalP" id="kapittel-1-foreslåttparagraf-8-ledd-1">Departementet fører tilsyn med og kontrollerer at kravene fastsatt i eller i medhold av §§ 7b og 8b til 8f i denne lov er oppfylt, herunder tilsyn med avtaler mellom virksomhet som tildeles avtale om persontransport med jernbane og det offentlige, samt mellom slike virksomheter.</article><article class="legalP" id="kapittel-1-foreslåttparagraf-8-ledd-2">Departementet kan gi forskrifter om tilsyn og kontroll, herunder om plikt til å medvirke til kontroll og om sanksjoner for manglende oppfyllelse av krav fastsatt i eller i medhold av denne lov.</article></article></section><section class="section" data-name="kapII" id="kapittel-2" data-lovdata-URL="LTI/lov/2005-06-10-55/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer.</article></section></main></body></html>