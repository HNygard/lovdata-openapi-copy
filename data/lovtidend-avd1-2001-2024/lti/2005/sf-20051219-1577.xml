<!DOCTYPE html><html lang="no"><head><title>Forskrift om regulering av fisket etter brisling i 2006.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-19-1577</dd><dt class="dokid">DokumentID</dt><dd class="dokid">LTI/forskrift/2005-12-19-1577</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 16 s 2501</dd><dt class="dateInForce">I kraft fra</dt><dd class="dateInForce">2006-01-01 – 2006-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§9</li><li>lov/1999-03-26-15/§21</li><li>forskrift/2000-02-11-99</li></ul></dd><dt class="dateOfPublication">Kunngjort</dt><dd class="dateOfPublication">2005-12-21</dd><dt class="journalNumber">Journalnummer</dt><dd class="journalNumber">2005-1240</dd><dt class="titleShort">Korttittel</dt><dd class="titleShort">Forskrift om brislingfisket, 2006</dd><dt class="title">Tittel</dt><dd class="title">Forskrift om regulering av fisket etter brisling i 2006.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeri- og kystdepartementet 19. desember 2005 med hjemmel i lov 3. juni 1983 nr. 40 om saltvannsfiske m.v. § 4, § 5 og § 9 og lov 26. mars 1999 nr. 15 om retten til å delta i fiske og fangst (deltakerloven) § 21, jf. delegeringsvedtak 11. februar 2000 nr. 99.</dd><dt class="refid">RefID</dt><dd class="refid">forskrift/2005-12-19-1577</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter brisling i 2006.<ul class="tocSubUl"><li>Kapittel 1. Fiskeforbud og kvoter<ul class="tocSubUl"><li>§ 1. Generelt forbud</li><li>§ 2. Totalkvoter</li></ul></li><li>Kapittel 2. Fiske med ringnotfartøy og nordsjø-/industritrålfartøy<ul class="tocSubUl"><li>§ 3. Vilkår om meldeplikt, mv. ved fiske i EU-sonen</li><li>§ 4. Maksimalkvote ved fiske i EU-sonen</li><li>§ 5. Bifangst</li></ul></li><li>Kapittel 3. Fiske med kystnotfartøy<ul class="tocSubUl"><li>§ 6. Kystbrislingfisket</li><li>§ 7. Vilkår for å delta</li><li>§ 8. Godkjenning</li></ul></li><li>Kapittel 4. Fellesbestemmelser<ul class="tocSubUl"><li>§ 9. Bemyndigelse</li></ul></li><li>Kapittel 5. Stengte områder<ul class="tocSubUl"><li>§ 10. Stopp i fisket etter havbrisling</li></ul></li><li>Kapittel 6. Straff og ikrafttredelse<ul class="tocSubUl"><li>§ 11. Straff</li><li>§ 12. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-19-1577" id="dokument"><h1>Forskrift om regulering av fisket etter brisling i 2006.</h1><section class="section" data-name="kap1" id="kapittel-1" data-lovdata-URL="LTI/forskrift/2005-12-19-1577/KAPITTEL_1"><h2>Kapittel 1. Fiskeforbud og kvoter</h2><article class="legalArticle" data-lovdata-URL="LTI/forskrift/2005-12-19-1577/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Generelt forbud</span></h3><article class="legalP" id="kapittel-1-paragraf-1-ledd-1">Det er forbudt for norske fartøy å fiske og lande brisling i følgende områder:<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">I ICES statistikkområde IV i Norges indre farvann, sjøterritorium og økonomiske sone og i EU-sonen. Med statistikkområde i første punktum forstås i denne forskriften statistikkområde IV vest for en rett linje mellom Lindesnes fyr og Hanstholmen fyr.</article></article></li><li data-li-identifier="2." data-name="2."><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">I Norges indre farvann, sjøterritorium, og i ICES statistikkområde IIIa i Skagerrak utenfor 4 nautiske mil fra grunnlinjene i området avgrenset i vest av en rett linje gjennom Hanstholmen fyr og Lindesnes fyr og i sør av en rett linje fra Hansenøre til Grubens Spids, fra Korshage til Spodsbjerg og fra Gilbjerg Hoved til Kullen.</article></article></li></ul></article></article><article class="legalArticle" data-lovdata-URL="LTI/forskrift/2005-12-19-1577/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Totalkvoter</span></h3><article class="legalP" id="kapittel-1-paragraf-2-ledd-1">Uten hinder av forbudet i § 1 kan norske fartøy med ringnottillatelse og nordsjø-/industritråltillatelse fiske og lande inntil 10.000 tonn havbrisling i EU-sonen.</article><article class="legalP" id="kapittel-1-paragraf-2-ledd-2">Uten hinder av forbudet i § 1 kan Fiskeridirektoratet når kvantumet i første ledd er beregnet oppfisket, åpne for fiske etter brisling i Norges økonomiske sone vest for en rett linje mellom Hanstholmen fyr og Lindesnes fyr.</article><article class="legalP" id="kapittel-1-paragraf-2-ledd-3">Uten hinder av forbudet i § 1 punkt 2, kan fartøy som nevnt i § 7 fiske og lande inntil 3.900 tonn brisling i Skagerrak.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2005-12-19-1577/KAPITTEL_2"><h2>Kapittel 2. Fiske med ringnotfartøy og nordsjø-/industritrålfartøy</h2><article class="legalArticle" data-lovdata-URL="LTI/forskrift/2005-12-19-1577/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår om meldeplikt, mv. ved fiske i EU-sonen</span></h3><article class="legalP" id="kapittel-2-paragraf-1-ledd-1">Fartøy skal før det tar utseiling til fisket i EU-sonen gi melding til Norges Sildesalgslag om utseiling. Starttidspunkt for melding er 1. januar 2006 kl. 1200.</article><article class="legalP" id="kapittel-2-paragraf-1-ledd-2">Fartøy som har tatt utseiling skal rapportere daglig kl. 1200 til Norges Sildesalgslag om fangst siden siste melding. Fartøy skal melde utseiling av EU-sonen til Norges Sildesalgslag.</article><article class="legalP" id="kapittel-2-paragraf-1-ledd-3">Norges Sildesalgslag kan fastsette utseilingsstopp. Dersom det etter eventuell utseilingsstopp gjenstår et kvantum kan Norges Sildesalgslag tillate nye fartøy å delta. Slik utseiling skjer i den rekkefølge som fartøyene har gitt melding i henhold til første ledd. Fartøy som har fått tillatelse må nytte denne omgående.</article></article><article class="legalArticle" data-lovdata-URL="LTI/forskrift/2005-12-19-1577/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Maksimalkvote ved fiske i EU-sonen</span></h3><article class="legalP" id="kapittel-2-paragraf-2-ledd-1">Fartøy som fyller vilkårene i § 3 første ledd har en maksimalkvote på 800 tonn. Fiskeridirektoratet kan endre maksimalkvoten.</article></article><article class="legalArticle" data-lovdata-URL="LTI/forskrift/2005-12-19-1577/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Bifangst</span></h3><article class="legalP" id="kapittel-2-paragraf-3-ledd-1">Havbrislingfangster kan inneholde inntil 10% sild i vekt ved landing.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2005-12-19-1577/KAPITTEL_3"><h2>Kapittel 3. Fiske med kystnotfartøy</h2><article class="legalArticle" data-lovdata-URL="LTI/forskrift/2005-12-19-1577/§6" data-name="§6" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Kystbrislingfisket</span></h3><article class="legalP" id="kapittel-3-paragraf-1-ledd-1">Uten hinder av forbudet i § 1 kan kystnotfartøy som fyller vilkårene i § 7 og § 8 fiske brisling i Norges indre farvann og sjøterritorium såfremt det i henhold til fredningsbestemmelsene i forskrift 13. november 1961 nr. 3 om fredning av brisling og hermetisk nedlegging av brisling og småsild eller oppmalingsforbudet i forskrift 22. desember 2004 nr. 1878 om utøvelse av fisket i sjøen § 49, er adgang til å fiske kystbrisling.</article></article><article class="legalArticle" data-lovdata-URL="LTI/forskrift/2005-12-19-1577/§7" data-name="§7" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Vilkår for å delta</span></h3><article class="legalP" id="kapittel-3-paragraf-2-ledd-1">For å kunne delta i kystbrislingfisket må følgende vilkår være oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">Fartøyet må være registrert i merkeregisteret, ha en største lengde på eller under 27,50 meter med mindre Fiskeridirektoratet har gitt tillatelse til å forlenge fartøyet av sikkerhetsmessige årsaker, og ha en lastekapasitet på 1500 hl eller mindre.</article></article></li><li data-li-identifier="b)" data-name="b)"><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">Eier av fartøyet må være ført på blad B i fiskermanntallet.</article></article></li><li data-li-identifier="c)" data-name="c)"><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">Eier må ha minst to års erfaring fra brislingfiske, og må stå om bord under brislingfisket.</article></article></li><li data-li-identifier="d)" data-name="d)"><article class="listArticle" id="kapittel-3-paragraf-2-ledd-1-punkt-4"><article class="legalP" id="kapittel-3-paragraf-2-ledd-1-punkt-4-ledd-1">Fartøyet må være egnet, bemannet og utstyrt med bruk for fiske med not etter brisling. Fartøy som utøver fiske ved lysing skal ha særskilt lysebåt.</article></article></li></ul></article><article class="legalP" id="kapittel-3-paragraf-2-ledd-2">Dersom ikke alle vilkårene er oppfylt til enhver tid, vil adgangen til å delta falle bort.</article><article class="legalP" id="kapittel-3-paragraf-2-ledd-3">Unntatt fra vilkårene i første ledd bokstav b) er fiske med landnot i kombinasjon med jordbruk, når eier har levert brisling til hermetikkindustrien i minst to av årene 1987, 1988 eller 1989.</article><article class="legalP" id="kapittel-3-paragraf-2-ledd-4">Uten hinder av vilkåret i bokstav b) jf. bokstav c), kan Fiskeridirektoratets regionkontor gi dispensasjon til bas eller høvedsmann med tradisjonelt brislingbruk og kontrakt om leie av fartøy, dersom det foreligger særlige forhold. Enheten som gis dispensasjon må samlet fylle vilkårene for deltakelse.</article></article><article class="legalArticle" data-lovdata-URL="LTI/forskrift/2005-12-19-1577/§8" data-name="§8" id="kapittel-3-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Godkjenning</span></h3><article class="legalP" id="kapittel-3-paragraf-3-ledd-1">Eier og fartøy må ha særskilt godkjenning for 2006 fra Fiskeridirektoratets regionkontor som viser at vilkårene for å delta er oppfylt. Fiskeridirektoratet er klageinstans.</article><article class="legalP" id="kapittel-3-paragraf-3-ledd-2">Fiskeridirektoratet kan gi utfyllende bestemmelser vedrørende kravet til egnethet, bemanning, utstyr og fremstilling for kontroll.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2005-12-19-1577/KAPITTEL_4"><h2>Kapittel 4. Fellesbestemmelser</h2><article class="legalArticle" data-lovdata-URL="LTI/forskrift/2005-12-19-1577/§9" data-name="§9" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Bemyndigelse</span></h3><article class="legalP" id="kapittel-4-paragraf-1-ledd-1">Fiskeridirektoratet kan stoppe fisket når total- eller områdekvotene som nevnt i § 2 er beregnet oppfisket.</article><article class="legalP" id="kapittel-4-paragraf-1-ledd-2">Fiskeridirektoratet kan endre denne forskriften og fastsette nærmere bestemmelser som er nødvendige for å oppnå en rasjonell og hensiktsmessig utøvelse eller gjennomføring av fisket.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2005-12-19-1577/KAPITTEL_5"><h2>Kapittel 5. Stengte områder</h2><article class="legalArticle" data-lovdata-URL="LTI/forskrift/2005-12-19-1577/§10" data-name="§10" id="kapittel-5-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Stopp i fisket etter havbrisling</span></h3><article class="legalP" id="kapittel-5-paragraf-1-ledd-1">Det er forbudt å fiske havbrisling i EU-sonen og i Norges økonomiske sone vest for en rett linje mellom Hanstholmen fyr og Lindesnes fyr fra og med 1. april til og med 31. juli.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2005-12-19-1577/KAPITTEL_6"><h2>Kapittel 6. Straff og ikrafttredelse</h2><article class="legalArticle" data-lovdata-URL="LTI/forskrift/2005-12-19-1577/§11" data-name="§11" id="kapittel-6-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Straff</span></h3><article class="legalP" id="kapittel-6-paragraf-1-ledd-1">Den som forsettlig eller uaktsomt overtrer bestemmelser gitt i medhold av denne forskriften, straffes i henhold til lov 3. juni 1983 nr. 40 om saltvannsfiske m.v. § 53 og lov 26. mars 1999 nr. 15 om retten til å delta i fiske og fangst § 29. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2005-12-19-1577/§12" data-name="§12" id="kapittel-6-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h3><article class="legalP" id="kapittel-6-paragraf-2-ledd-1">Denne forskrift trer i kraft 1. januar 2006 og gjelder til og med 31. desember 2006.</article></article></section></main></body></html>