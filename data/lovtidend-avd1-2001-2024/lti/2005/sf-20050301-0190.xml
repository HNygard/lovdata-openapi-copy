<!DOCTYPE html><html lang="no"><head><title>Forskrift om endring i forskrift om kvalifikasjoner for elektrofagfolk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-03-01-190</dd><dt class="dokid">DokumentID</dt><dd class="dokid">LTI/forskrift/2005-03-01-190</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 3 s 376</dd><dt class="dateInForce">I kraft fra</dt><dd class="dateInForce">2005-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-12-14-1133</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1929-05-24-4/§12</li><li>forskrift/2003-09-01-1161</li></ul></dd><dt class="dateOfPublication">Kunngjort</dt><dd class="dateOfPublication">2005-03-04</dd><dt class="lastupdated">Rettet</dt><dd class="lastupdated">2005-03-08 (§ 17, § 21)</dd><dt class="journalNumber">Journalnummer</dt><dd class="journalNumber">2005-0186</dd><dt class="titleShort">Korttittel</dt><dd class="titleShort">Endr. i forskrift om elektrofagfolk</dd><dt class="title">Tittel</dt><dd class="title">Forskrift om endring i forskrift om kvalifikasjoner for elektrofagfolk.</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for samfunnssikkerhet og beredskap 1. mars 2005 med hjemmel i lov 24. mai 1929 nr. 4 om tilsyn med elektriske anlegg og elektrisk utstyr § 12 annet ledd jf. delegeringsvedtak 1. september 2003 nr. 1161. Jf. EØS-avtalen vedlegg VII nr. 1b (direktiv 1999/42/EF).</dd><dt class="refid">RefID</dt><dd class="refid">forskrift/2005-03-01-190</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kvalifikasjoner for elektrofagfolk.<ul class="tocSubUl"><li>I<ul class="tocSubUl"><li>§ 18. Godkjenning av faglige kvalifikasjoner på grunnlag av offisielle diplomer m.m. fra annet EØS-land</li><li>§ 19. Godkjenning av faglige kvalifikasjoner på grunnlag av yrkeserfaring fra annet EØS-land</li><li>§ 20. Leder av foretak</li><li>§ 21. Godkjenning av faglige kvalifikasjoner på grunnlag av yrkeserfaring fra annet EØS-land for den som skal arbeide selvstendig med utførelse og reparasjon av elektriske anlegg</li><li>§ 22. Søknad fra EØS-borger</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-03-01-190" id="dokument"><h1>Forskrift om endring i forskrift om kvalifikasjoner for elektrofagfolk.</h1><section class="section" data-name="kapI" id="kapittel-1" data-lovdata-URL="LTI/forskrift/2005-03-01-190/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 14. desember 1993 nr. 1133 om kvalifikasjoner for elektrofagfolk gjøres følgende endringer:</article> <article class="defaultP" margin-top="true">§ 2 nytt annet ledd skal lyde:</article><article class="legalP" id="kapittel-1-ledd-2">Forskriften regulerer også yrkeskompetanse for EØS-statsborgere med utdannelse og yrkeserfaring i andre EØS-land.</article> <article class="defaultP" margin-top="true">§ 9 nytt annet ledd skal lyde:</article><article class="legalP" id="kapittel-1-ledd-3">Det gis ikke avvik etter reglene i § 18 til § 22.</article> <article class="defaultP" margin-top="true">§ 17 første ledd nytt annet punktum skal lyde:</article><article class="legalP" id="kapittel-1-ledd-4">Vurdering av kvalifikasjoner og praksis for elektrofagfolk fra et EØS-land skal gjøres etter bestemmelsene i § 18 til § 22.</article> <article class="defaultP" margin-top="true">Nye § 18 til § 22 skal lyde:</article><article class="futureLegalArticle" data-name="§18" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Godkjenning av faglige kvalifikasjoner på grunnlag av offisielle diplomer m.m. fra annet EØS-land</span></span><article class="legalP" id="kapittel-1-foreslåttparagraf-1-ledd-1">Utdannelse og praksis skal fremgå av diplom, eksamensbevis eller annet kvalifikasjonsbevis og skal motsvare de krav som er satt i § 11 til § 16 for at EØS-borgere kan utføre slikt arbeid i Norge. Avviker utdannelse og praksis betydelig fra kravene, kan søker ved en prøveperiode eller en egnethetstest vise at søkeren har tilegnet seg den utdannelse og praksis som savnes.</article><article class="legalP" id="kapittel-1-foreslåttparagraf-1-ledd-2">Sentral tilsynsmyndighet kan kreve at søker gjennomgår en egnethetstest for å dokumentere kjennskap til og anvendelse av forskrifter gitt i medhold av lov 24. mai 1929 nr. 4 om tilsyn med elektriske anlegg og elektrisk utstyr.</article></article><article class="futureLegalArticle" data-name="§19" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Godkjenning av faglige kvalifikasjoner på grunnlag av yrkeserfaring fra annet EØS-land</span></span><article class="legalP" id="kapittel-1-foreslåttparagraf-2-ledd-1">EØS-borger som har forestått aktivitetene utførelse og vedlikehold med elektrisk anlegg, elektrisk utstyr eller offentlig kontroll med elektrisk anlegg i et annet EØS-land enn Norge, jf. § 11, § 12 og § 14 til § 16, kan godkjennes dersom søkeren kan dokumentere:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">enten i seks sammenhengende år som selvstendig næringsdrivende eller som leder av et foretak, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">i tre sammenhengende år som selvstendig næringsdrivende eller som leder av et foretak, når søkeren kan bevise at han har gjennomgått minst tre års forutgående opplæring i aktiviteten utførelse og vedlikehold, attestert ved et offentlig godkjent eksamensbevis eller ansett som fullt ut tilfredstillende av et kompetent bransjeorgan, eller</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">i tre års sammenhengende aktivitet som selvstendig næringsdrivende dersom søkeren kan bevise at han har utøvd den aktuelle aktiviteten utførelse og vedlikehold i minst fem år som lønnsmottaker, eller</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1">i fem sammenhengende år som leder, hvorav minst tre i teknisk stilling som krever fagkunnskap med ansvar for en eller flere avdelinger i foretaket, dersom søkeren kan bevise at han har gjennomgått minst tre års forutgående opplæring i den aktuelle aktiviteten utførelse og vedlikehold, attestert ved et offentlig godkjent eksamensbevis eller ansett som fullt ut tilfredstillende av et kompetent bransjeorgan.</article></article></li></ul></article><article class="legalP" id="kapittel-1-foreslåttparagraf-2-ledd-2">I tilfellene nevnt i bokstav a) og c) skal ikke denne aktiviteten være avsluttet mer enn ti år før søknaden ble innlevert.</article><article class="legalP" id="kapittel-1-foreslåttparagraf-2-ledd-3">De krav som stilles i b) og d) anses oppfylt dersom søkerens opplæringstid er minst to år, men høyst tre år og varigheten av yrkeserfaringen som næringsdrivende eller leder eller som lønnsmottaker forlenges med en periode som svarer til forskjellen i opplæringstid.</article></article><article class="futureLegalArticle" data-name="§20" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">Leder av foretak</span></span><article class="legalP" id="kapittel-1-foreslåttparagraf-3-ledd-1">En person skal anses som å ha utøvd aktivitet som leder av et foretak dersom søkeren har arbeidet med å forestå utførelse og vedlikehold av elektrisk anlegg og elektrisk utstyr:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">som leder av et foretak eller en filial av et foretak, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">som stedfortreder for eieren eller lederen av et foretak dersom dette innebærer et ansvar tilsvarende eierens eller lederens, eller</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">som leder tillagt oppgaver av forretningsmessig og/eller teknisk art samt ansvar for en eller flere av foretakets avdelinger.</article></article></li></ul></article></article><article class="futureLegalArticle" data-name="§21" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 21</span>. <span class="legalArticleTitle">Godkjenning av faglige kvalifikasjoner på grunnlag av yrkeserfaring fra annet EØS-land for den som skal arbeide selvstendig med utførelse og reparasjon av elektriske anlegg</span></span><article class="legalP" id="kapittel-1-foreslåttparagraf-4-ledd-1">Godkjenning til å arbeide selvstendig med utførelse og reparasjon av elektriske anlegg, jf. § 13, kan gis til EØS-borger som har et eksamensbevis godkjent på nasjonalt plan og som attesterer kjennskap til og dyktighet innenfor det aktuelle fagområdet tilsvarende minst to eller eventuelt tre års yrkesopplæring og tre års sammenhengende praksis.</article></article><article class="futureLegalArticle" data-name="§22" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 22</span>. <span class="legalArticleTitle">Søknad fra EØS-borger</span></span><article class="legalP" id="kapittel-1-foreslåttparagraf-5-ledd-1">Søknad etter § 18 til § 19 og § 21 skal sendes sentral tilsynsmyndighet, vedlagt relevante vitnemål og attestert praksis. Vedtak skal treffes senest innen fire måneder etter at alle dokumentene angående EØS-søkeren er mottatt.</article><article class="legalP" id="kapittel-1-foreslåttparagraf-5-ledd-2">Søknad etter § 19 skal også ha en attest om den aktuelle virksomhetens art og varighet, utstedt av vedkommende myndighet eller organ i søkers hjemstat eller seneste oppholdsstat.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2005-03-01-190/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>