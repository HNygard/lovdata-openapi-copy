<!DOCTYPE html><html lang="no"><head><title>Forskrift om endring i forskrift om fritak fra overproduksjonsavgift ved lokal foredling av melk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-09-12-1019</dd><dt class="dokid">DokumentID</dt><dd class="dokid">LTI/forskrift/2005-09-12-1019</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 11 s 1797</dd><dt class="dateInForce">I kraft fra</dt><dd class="dateInForce">2005-09-12</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-06-24-777</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1936-07-10-6/§5a</li><li>lov/1936-07-10-6/§19</li><li>forskrift/1999-05-07-435</li><li>forskrift/1996-12-06-1125</li></ul></dd><dt class="dateOfPublication">Kunngjort</dt><dd class="dateOfPublication">2005-09-13</dd><dt class="journalNumber">Journalnummer</dt><dd class="journalNumber">2005-0867</dd><dt class="titleShort">Korttittel</dt><dd class="titleShort">Endr. i forskrift om overproduksjonsavgift</dd><dt class="title">Tittel</dt><dd class="title">Forskrift om endring i forskrift om fritak fra overproduksjonsavgift ved lokal foredling av melk.</dd><dt class="miscInformation">Annet om dokumentet</dt><dd class="miscInformation">Fastsatt av Landbruks- og matdepartementet 12. september 2005 med hjemmel i lov 10. juli 1936 nr. 6 til å fremja umsetnaden av jordbruksvaror § 5a og § 19, delegeringsvedtak 7. mai 1999 nr. 435 og delegeringsvedtak 6. desember 1996 nr. 1125.</dd><dt class="refid">RefID</dt><dd class="refid">forskrift/2005-09-12-1019</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om fritak fra overproduksjonsavgift ved lokal foredling av melk.<ul class="tocSubUl"><li>I<ul class="tocSubUl"><li>§ 2. Vilkår for fritak fra overproduksjonsavgift</li><li>§ 3. Fritakskvantum</li><li>§ 6. Rapportering</li><li>§ 7. Opplysningsplikt og kontroll</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-09-12-1019" id="dokument"><h1>Forskrift om endring i forskrift om fritak fra overproduksjonsavgift ved lokal foredling av melk.</h1><section class="section" data-name="kapI" id="kapittel-1" data-lovdata-URL="LTI/forskrift/2005-09-12-1019/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 24. juni 2003 nr. 777 om tilskott til mjølkeproduksjon gjøres følgende endringer:</article> <article class="defaultP" margin-top="true">§ 2 og § 3 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Vilkår for fritak fra overproduksjonsavgift</span></span><article class="legalP" id="kapittel-1-foreslåttparagraf-1-ledd-1">Statens landbruksforvaltning kan etter søknad gi fritak for overproduksjonsavgift på melk dersom melken<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">produseres av et foretak som oppfyller vilkårene i forskrift om produksjonstilskudd, med unntak av kravet om å være merverdiavgiftspliktig,<sup class="footnotereference" data-footnotereferencevalue="1" data-unique-footnote-counter="1">1</sup></article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">produseres på den landbrukseiendommen som søker om fritak,</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">foredles på eller i nærheten av landbrukseiendommen hvor melken produseres, og</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">foredles av et foretak som eies med mer enn 50 prosent av produksjonsforetaket eller -foretakene som søker.</article></article></li></ul></article><article class="legalP" id="kapittel-1-foreslåttparagraf-1-ledd-2">For foretak som inngår i samdrift,<sup class="footnotereference" data-footnotereferencevalue="2" data-unique-footnote-counter="2">2</sup> gis fritaket til samdriftsforetaket.</article><article class="legalP" id="kapittel-1-foreslåttparagraf-1-ledd-3">Innvilget fritak etter denne paragrafen gjelder så lenge vilkårene i denne forskriften er oppfylt og det ikke skjer endringer i landbrukseiendommens eierforhold, eller i andre forhold som ligger til grunn for fritaket.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. forskrift 22. mars 2002 nr. 283 om produksjonstilskudd i jordbruket.</article><article class="footnote" data-name="2" data-unique-footnote-counter="2"><span class="footnoteLabel">2</span> Jf. forskrift 7. januar 2003 nr. 14 om kvoteordningen for melk.</article></footer></article><article class="futureLegalArticle" data-name="§3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Fritakskvantum</span></span><article class="legalP" id="kapittel-1-foreslåttparagraf-2-ledd-1">Til landbrukseiendommer der produksjon og foredling oppfyller vilkårene i § 2 gis fritak fra overproduksjonsavgift slik at eiendommens eventuelle melkekvote og kvantum fritatt fra overproduksjonsavgift til sammen utgjør 400.000 liter kumelk eller 200.000 liter geitmelk.</article><article class="legalP" id="kapittel-1-foreslåttparagraf-2-ledd-2">For landbrukseiendommer som inngår i et samarbeid om foredling fastsettes fritaket til et kvantum der landbrukseiendommenes kvoter og kvantum fritatt fra overproduksjonsavgift til sammen utgjør 750.000 liter. På den enkelte landbrukseiendom som inngår i samarbeidet kan det likevel ikke produseres mer enn 400.000 liter kumelk eller 200.000 liter geitmelk.</article><article class="legalP" id="kapittel-1-foreslåttparagraf-2-ledd-3">Til samdrifter gis fritak fra overproduksjonsavgift slik at beregnet samdriftskvote og kvantum fritatt fra overproduksjonsavgift til sammen utgjør 750.000 liter. For samdrifter som inngår i samarbeid om foredling med andre foretak fastsettes fritakskvantumet tilsvarende.</article></article> <article class="defaultP" margin-top="true">§ 4 oppheves.</article> <article class="defaultP" margin-top="true">§ 5 første ledd annet punktum skal lyde:</article><article class="legalP" id="kapittel-1-ledd-2">Produsert mengde melk i henhold til denne forskriften utgjør antall liter omregnet melk fratrukket antall liter mottatt fra annet foretak.</article> <article class="defaultP" margin-top="true">§ 6 og § 7 skal lyde:</article><article class="futureLegalArticle" data-name="§6" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Rapportering</span></span><article class="legalP" id="kapittel-1-foreslåttparagraf-3-ledd-1">Produksjons- og foredlingsforetaket skal samlet hver måned utarbeide spesifiserte oppgaver over omsatt mengde foredlede produkter. Oppgavene skal også omfatte eventuell mengde melk levert fra andre foretak. Ved samarbeid om foredling, skal også fordelingen av leveranse fra de ulike produksjonsforetakene fremgå av oppgavene.</article><article class="legalP" id="kapittel-1-foreslåttparagraf-3-ledd-2">Produksjons- og foredlingsforetaket skal samlet rapportere til Statens landbruksforvaltning etter endt kalenderår/halvår, eller etter avtale med den Statens landbruksforvaltning gir fullmakt.</article></article><article class="futureLegalArticle" data-name="§7" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Opplysningsplikt og kontroll</span></span><article class="legalP" id="kapittel-1-foreslåttparagraf-4-ledd-1">Foretak som produserer eller foredler melk etter denne forskriften plikter å gi alle nødvendige opplysninger som Statens landbruksforvaltning krever.</article><article class="legalP" id="kapittel-1-foreslåttparagraf-4-ledd-2">Dersom vilkårene for fritak ikke lenger er tilstede, skal foretak som produserer eller foredler melk uten ugrunnet opphold varsle Statens landbruksforvaltning.</article><article class="legalP" id="kapittel-1-foreslåttparagraf-4-ledd-3">Statens landbruksforvaltning fører kontroll med at vilkårene for fritak fra overproduksjonsavgift er oppfylt, og har adgang til all bokføring, korrespondanse og opptegnelser som vedkommer ordningen. Opplysninger gitt i forbindelse med ordningen kan også kontrolleres ved stedlig kontroll.</article></article> <article class="defaultP" margin-top="true">§ 9 skal lyde:</article><article class="legalP" id="kapittel-1-ledd-3">Produksjon i strid med denne forskrift, eller utover de begrensninger som følger av § 3, ilegges overproduksjonsavgift etter gjeldende forskrift om omsetningsavgift på jordbruksvarer, og om overproduksjonsavgift på melk.</article><article class="legalP" id="kapittel-1-ledd-4">For landbrukseiendommer som inngår i et samarbeid om foredling, fordeles ilagt overproduksjonsavgift etter leveranse fra det enkelte produksjonsforetaket.</article> <article class="defaultP" margin-top="true">§ 10 oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2005-09-12-1019/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>