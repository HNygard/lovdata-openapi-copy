<!DOCTYPE html><html lang="no"><head><title>Forskrift om endring i forskrift om tilsyn og kontroll ved innførsel og utførsel av levende dyr, annet avlsmateriale og animalsk avfall innen EØS, og ved innførsel av levende dyr fra land utenfor EØS.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-11-30-1354</dd><dt class="dokid">DokumentID</dt><dd class="dokid">LTI/forskrift/2005-11-30-1354</dd><dt class="ministry">Departement</dt><dd class="ministry"><ul><li>Landbruks- og matdepartementet</li><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 14 s 2149</dd><dt class="dateInForce">I kraft fra</dt><dd class="dateInForce">2005-11-30</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-12-31-1484</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§7</li><li>lov/2003-12-19-124/§12</li><li>lov/2003-12-19-124/§14</li><li>lov/2003-12-19-124/§15</li><li>lov/2003-12-19-124/§19</li><li>lov/2003-12-19-124/§33</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2005-12-06</dd><dt class="journalNumber">Journalnummer</dt><dd class="journalNumber">2005-1050</dd><dt class="titleShort">Korttittel</dt><dd class="titleShort">Endr. i forskrift om handel med levende dyr mv.</dd><dt class="title">Tittel</dt><dd class="title">Forskrift om endring i forskrift om tilsyn og kontroll ved innførsel og utførsel av levende dyr, annet avlsmateriale og animalsk avfall innen EØS, og ved innførsel av levende dyr fra land utenfor EØS.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeri- og kystdepartementet og Landbruks- og matdepartementet 30. november 2005 med hjemmel i lov 19. desember 2003 nr. 124 om matproduksjon og mattrygghet mv. (matloven) § 7, § 12, § 14, § 15, § 19 og § 33, jf. delegeringsvedtak 19. desember 2003 nr. 1790. Jf. EØS-avtalen vedlegg I kap. I nr. 117 (forordning (EF) nr. 282/2004 endret ved forordning (EF) nr. 585/2004) og nr. 119 (forordning (EF) nr. 599/2004).</dd><dt class="refid">RefID</dt><dd class="refid">forskrift/2005-11-30-1354</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilsyn og kontroll ved innførsel og utførsel av levende dyr, annet avlsmateriale og animalsk avfall innen EØS, og ved innførsel av levende dyr fra land utenfor EØS.<ul class="tocSubUl"><li>I<ul class="tocSubUl"><li>§ 14. Kontroll ved veterinær grensekontrollstasjon</li><li>§ 15. Videresending og transitt av forsendelser</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-11-30-1354" id="dokument"><h1>Forskrift om endring i forskrift om tilsyn og kontroll ved innførsel og utførsel av levende dyr, annet avlsmateriale og animalsk avfall innen EØS, og ved innførsel av levende dyr fra land utenfor EØS.</h1><section class="section" data-name="kapI" id="kapittel-1" data-lovdata-URL="LTI/forskrift/2005-11-30-1354/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 31. desember 1998 nr. 1484 om tilsyn og kontroll ved innførsel og utførsel av levende dyr, annet avlsmateriale og animalsk avfall innen EØS, og ved innførsel av levende dyr fra land utenfor EØS gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om tilsyn og kontroll ved import og eksport av levende dyr, annet avlsmateriale og animalsk avfall innen EØS, og ved import av levende dyr fra tredjestater</i></article> <article class="defaultP" margin-top="true">Hjemmelsfeltet skal lyde:</article><article class="legalP" id="kapittel-1-ledd-2">Fastsatt av Landbruksdepartementet 31. desember 1998 med hjemmel i lov 19. desember 2003 nr. 124 om matproduksjon og mattrygghet mv. (matloven) § 7, § 12, § 14, § 15, § 19 og § 33 første ledd, jf. § 36 annet ledd, jf. delegeringsvedtak 19. desember 2003 nr. 1790. Jf. EØS-avtalen vedlegg I kap. I (direktiv 90/425/EØF, direktiv 91/496/EØF), nr. 117 (forordning (EF) nr. 282/2004 endret ved forordning (EF) nr. 585/2004) og nr. 119 (forordning (EF) nr. 599/2004).</article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-3">Forskriften skal sikre tilsyn og kontroll med dyrehelsemessige, dyrevernmessige og avlsmessige vilkår ved import og eksport av levende dyr, annet avlsmateriale og animalsk avfall innen EØS, og ved import av levende dyr fra tredjestater.</article> <article class="defaultP" margin-top="true">§ 2 første ledd skal lyde:</article><article class="legalP" id="kapittel-1-ledd-4">Forskriften gjelder tilsyn og kontroll med import og eksport av levende dyr, annet avlsmateriale og animalsk avfall innen EØS, og ved import av levende dyr fra tredjestater.</article> <article class="defaultP" margin-top="true">§ 3 første ledd nr. 5 skal lyde:<ul class="defaultList"><li data-li-identifier="5)" data-name="5)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1"><i>Tredjestat:</i> Stat som verken er medlem i EU eller som gjennom EØS-avtalen har inngått avtale med EU om handel med dyr.</article></article></li></ul></article> <article class="defaultP" margin-top="true">§ 3 første ledd nye nr. 10, 11 og 12 skal lyde:<ul class="defaultList"><li data-li-identifier="10)" data-name="10)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1"><i>Forordning (EF) nr. 282/2004:</i> Forordningen som gjennomført i norsk rett ved forskrift 30. november 2005 nr. 1348 om gjennomføring av forordning (EF) nr. 282/2004 om innføring av et dokument for deklarering og veterinær grensekontroll av levende dyr som innføres til EØS-området fra tredjestater.</article></article></li><li data-li-identifier="11)" data-name="11)"><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1"><i>CVED:</i> Felles veterinærdokument til bruk ved import fra tredjestater, som fastsatt i forordning (EF) nr. 282/2004 vedlegg I.</article></article></li><li data-li-identifier="12)" data-name="12)"><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1"><i>Tilsynsveterinær:</i> Veterinær som i henhold til særskilte forskrifter er kvalifisert til å opptre som sådan og som er oppnevnt av Mattilsynet.</article></article></li></ul></article> <article class="defaultP" margin-top="true">§ 5 annet og nytt tredje ledd skal lyde:</article><article class="legalP" id="kapittel-1-ledd-5">Levende dyr, annet avlsmateriale og animalsk avfall som skal eksporteres til tredjestat gjennom et annet land innen EØS, skal transporteres ut av EØS i henhold til godkjent tollprosedyre.</article><article class="legalP" id="kapittel-1-ledd-6">Når det i vedkommende forskrift stilles krav om bruk av helsesertifikater i forbindelse med eksport av levende dyr eller annet avlsmateriale til land innen EØS eller når det kreves forhåndsmelding ved forsendelser av animalsk avfall til land innen EØS, skal slike sertifikater eller meldinger utformes på grunnlag av den harmoniserte sertifikatmodellen i vedlegg I til denne forskriften. Dette gjelder ikke helsesertifikater for registrerte dyr av hestefamilien. Del I av sertifikatmodellen kan fylles ut av avsender. Utfylling kan skje elektronisk i det integrerte elektroniske veterinærinformasjonssystemet (TRACES).</article> <article class="defaultP" margin-top="true">§ 8 første ledd skal lyde:</article><article class="legalP" id="kapittel-1-ledd-7">Ved import fra land innen EØS omfattet av denne forskriften skal importøren eller dennes representant gi melding om forsendelsen til det lokale Mattilsynet på bestemmelsesstedet eller tilsynsveterinæren i den virksomheten som er bestemmelsesstedet for forsendelsen. Meldingen skal være kommet frem senest 24 timer før ankomst til bestemmelsesstedet. Mattilsynet kan tillate kortere meldingsfrist for enkelte forsendelser såfremt dette ikke er til hinder for utøvelse av tilsyn.</article> <article class="defaultP" margin-top="true">§ 8 tredje og nytt fjerde ledd skal lyde:</article><article class="legalP" id="kapittel-1-ledd-8">Kravet til melding om import gjelder ikke ved import fra land innen EØS av registrerte dyr av hestefamilien.</article><article class="legalP" id="kapittel-1-ledd-9">Ved import av levende dyr fra tredjestater skal den ansvarlige for lasten gi melding om forsendelsen ved hjelp av CVED og på den måte som er fastsatt i forordning (EF) nr. 282/2004 artikkel 1 og vedlegg I.</article> <article class="defaultP" margin-top="true">§ 8 fjerde ledd blir nytt femte ledd og skal lyde:</article><article class="legalP" id="kapittel-1-ledd-10">Ved manglende melding skal forsendelsen ikke tollekspederes før slik melding er gitt, eller før Mattilsynet eller grenseveterinæren ved import fra tredjestat, gir tillatelse til utlevering.</article> <article class="defaultP" margin-top="true">§ 14 og § 15 skal lyde:</article><article class="futureLegalArticle" data-name="§14" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Kontroll ved veterinær grensekontrollstasjon</span></span><article class="legalP" id="kapittel-1-foreslåttparagraf-1-ledd-1">Alle forsendelser fra tredjestater skal underkastes kontroll av en offentlig veterinær på en veterinær grensekontrollstasjon i henhold til liste utarbeidet av Mattilsynet over norske grensekontrollstasjoner og kontrollsentre for import av levende dyr, næringsmidler og andre produkter av animalsk opprinnelse.</article><article class="legalP" id="kapittel-1-foreslåttparagraf-1-ledd-2">Ved grensekontrollstasjonen skal det foretas dokumentkontroll, identitetskontroll og fysisk kontroll av forsendelsen i samsvar med bestemmelsene i gjeldende instruks.<sup class="footnotereference" data-footnotereferencevalue="1" data-unique-footnote-counter="1">1</sup> Ved slik kontroll kan det tas ut prøver som vurderes som nødvendige.</article><article class="legalP" id="kapittel-1-foreslåttparagraf-1-ledd-3">Etter gjennomført kontroll utsteder offentlig veterinær på grensekontrollstasjonen CVED på den måte som er fastsatt i forordning (EF) nr. 282/2004 artikkel 3 nr. 1 og vedlegg I.</article><article class="legalP" id="kapittel-1-foreslåttparagraf-1-ledd-4">Nærmere bestemmelser om prosedyrene som skal følges etter gjennomført kontroll, er fastsatt i forordning (EF) nr. 282/2004 artikkel 3 nr. 2 til 7.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Instruks 11. februar 2000 nr. 1710 til Statens dyrehelsetilsyn – distriktsveterinærene (grenseveterinæren) ved tilsyn og kontroll av levende dyr fra land utenfor EØS.</article></footer></article><article class="futureLegalArticle" data-name="§15" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Videresending og transitt av forsendelser</span></span><article class="legalP" id="kapittel-1-foreslåttparagraf-2-ledd-1">Forsendelser som skal sendes videre til et annet land innen EØS, skal gjennomgå kontroll i samsvar med reglene i § 14.</article><article class="legalP" id="kapittel-1-foreslåttparagraf-2-ledd-2">Offentlig veterinær på den grensekontrollstasjonen som er bestemmelsessted for en forsendelse som er videresendt fra en annen grensekontrollstasjon, skal utstede og fylle ut CVED på den måte som er fastsatt i forordning (EF) nr. 282/2004 artikkel 4.</article><article class="legalP" id="kapittel-1-foreslåttparagraf-2-ledd-3">Forsendelser som skal sendes i transitt gjennom Norge til en tredjestat, kan tillates sendt gjennom Norge dersom:<ul class="defaultList"><li data-li-identifier="1)" data-name="1)"><article class="listArticle" id="kapittel-1-foreslåttparagraf-2-ledd-3-punkt-1"><article class="legalP" id="kapittel-1-foreslåttparagraf-2-ledd-3-punkt-1-ledd-1">Grenseveterinæren på den aktuelle grensekontrollstasjonen gir tillatelse til videresending.</article></article></li><li data-li-identifier="2)" data-name="2)"><article class="listArticle" id="kapittel-1-foreslåttparagraf-2-ledd-3-punkt-2"><article class="legalP" id="kapittel-1-foreslåttparagraf-2-ledd-3-punkt-2-ledd-1">Den ansvarlige for forsendelsen kan godtgjøre at den ikke blir avvist i vedkommende tredjestat.</article></article></li><li data-li-identifier="3)" data-name="3)"><article class="listArticle" id="kapittel-1-foreslåttparagraf-2-ledd-3-punkt-3"><article class="legalP" id="kapittel-1-foreslåttparagraf-2-ledd-3-punkt-3-ledd-1">Forsendelsen har gjennomgått veterinær grensekontroll, jf. § 14, med tilfredsstillende resultat.</article></article></li><li data-li-identifier="4)" data-name="4)"><article class="listArticle" id="kapittel-1-foreslåttparagraf-2-ledd-3-punkt-4"><article class="legalP" id="kapittel-1-foreslåttparagraf-2-ledd-3-punkt-4-ledd-1">Forsendelsen utelukkende håndteres ved grensepassering innen EØS og under transport ved kontroll av dyrehelsemessige forhold.</article></article></li><li data-li-identifier="5)" data-name="5)"><article class="listArticle" id="kapittel-1-foreslåttparagraf-2-ledd-3-punkt-5"><article class="legalP" id="kapittel-1-foreslåttparagraf-2-ledd-3-punkt-5-ledd-1">Transport skjer i henhold til godkjent tollprosedyre.</article></article></li></ul></article><article class="legalP" id="kapittel-1-foreslåttparagraf-2-ledd-4">Offentlig veterinær på den grensekontrollstasjonen som er utførselssted for en forsendelse i transitt, skal fylle ut CVED på den måte som er fastsatt i forordning (EF) nr. 282/2004 artikkel 4.</article></article> <article class="defaultP" margin-top="true">Vedlegget til forskriften (Liste over norske grensekontrollstasjoner for import av levende dyr, animalske næringsmidler og produkter av animalsk opprinnelse fra tredjeland) oppheves.</article> <article class="defaultP" margin-top="true">Nytt vedlegg I skal lyde:</article><span class="futuretitle" id="kapittel-1-foreslåttittel-1">Vedlegg I. Sertifikat til bruk ved handel innen EØS-området med tilhørende veiledning for utfylling av sertifikatet</span> <article class="defaultP" margin-top="true">Se her for å lese vedlegg I: (pdf)</article></section><section class="section" data-name="kapII" id="kapittel-2" data-lovdata-URL="LTI/forskrift/2005-11-30-1354/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>