<!DOCTYPE html><html lang="no"><head><title>Forskrift om endring i forskrift om promilleprogram. Delegering til Justis- og politidepartementet. Iverksettelse.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-05-1826</dd><dt class="dokid">DokumentID</dt><dd class="dokid">LTI/forskrift/2005-12-05-1826</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 5 s 547</dd><dt class="dateInForce">I kraft fra</dt><dd class="dateInForce">2006-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-06-28-618</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1902-05-22-10/§53</li><li>forskrift/1996-06-28-618</li></ul></dd><dt class="dateOfPublication">Kunngjort</dt><dd class="dateOfPublication">2007-05-11</dd><dt class="journalNumber">Journalnummer</dt><dd class="journalNumber">2007-0367</dd><dt class="titleShort">Korttittel</dt><dd class="titleShort">Endr. i forskrift om promilleprogram</dd><dt class="title">Tittel</dt><dd class="title">Forskrift om endring i forskrift om promilleprogram. Delegering til Justis- og politidepartementet. Iverksettelse.</dd><dt class="miscInformation">Annet om dokumentet</dt><dd class="miscInformation">Fastsatt av Justis- og politidepartementet 5. desember 2005 med hjemmel i lov 22. mai 1902 nr. 10 om almindelig borgerlig straffelov (straffeloven) § 53 nr. 6, jf. forskrift 28. juni 1996 nr. 618 om promilleprogram. Delegering til Justis- og politidepartementet. Iverksettelse del II.</dd><dt class="refid">RefID</dt><dd class="refid">forskrift/2005-12-05-1826</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om promilleprogram. Delegering til Justis- og politidepartementet. Iverksettelse.<ul class="tocSubUl"><li>I<ul class="tocSubUl"><li>§ 3.</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-05-1826" id="dokument"><h1>Forskrift om endring i forskrift om promilleprogram. Delegering til Justis- og politidepartementet. Iverksettelse.</h1><section class="section" data-name="kapI" id="kapittel-1" data-lovdata-URL="LTI/forskrift/2005-12-05-1826/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 28. juni 1996 nr. 618 om promilleprogram. Delegering til Justis- og politidepartementet. Iverksettelse. gjøres følgene endringer:</article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-2">Reglene i denne forskriften kan anvendes overfor personer som er bosatt i fylker hvor det er bestemt at det som en prøveordning skal etableres promilleprogram for personer som er dømt for overtredelse av vegtrafikkloven § 31 jf. § 22 første ledd, og som har et alkoholproblem.</article> <article class="defaultP" margin-top="true">Ny § 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3</span>.</span><article class="legalP" id="kapittel-1-foreslåttparagraf-1-ledd-1">Retten kan bare fastsette vilkår om å gjennomføre promilleprogram dersom domfelte samtykker. Samtykket skal fremgå av en samtykkeerklæring som også skal inneholde nødvendige fritak fra taushetsplikt. For at samtykke til å delta skal være gyldig, må siktede ha fått og forstått tilstrekkelig informasjon om hva samtykket innebærer.</article><article class="legalP" id="kapittel-1-foreslåttparagraf-1-ledd-2">Samtykkeerklæringen skal underskrives av siktede i forbindelse med personundersøkelsen, jf. § 5. Siktede kan trekke samtykket tilbake på ethvert tidspunkt. Dersom siktede er mindreårig, gjelder reglene om partsrettigheter for verger i straffeprosessloven § 83 – § 84.</article></article> <article class="defaultP" margin-top="true">Nåværende § 3 til § 9 blir nye § 4 til § 10.</article> <article class="defaultP" margin-top="true">Tidligere § 4 femte ledd skal lyde:</article><article class="legalP" id="kapittel-1-ledd-3">Under utarbeidingen av personundersøkelsen skal siktede gis utførlig informasjon om ordningen med promilleprogram, herunder om konsekvensene ved eventuelle brudd på vilkår som er satt for programmet og av at samtykket til å delta i programmet trekkes tilbake.</article> <article class="defaultP" margin-top="true">Tidligere § 5 første ledd skal lyde:</article><article class="legalP" id="kapittel-1-ledd-4">Personundersøkelsen gjennomføres på ordinær måte etter reglene i straffeprosesslovens kapittel 13 og Justisdepartementets rundskriv G-13/2003-4 av 18. august 2003.</article> <article class="defaultP" margin-top="true">Tidligere § 6 skal lyde:</article><article class="legalP" id="kapittel-1-ledd-5">Gjennomføringen skal skje i samarbeid med de myndigheter, institusjoner, organisasjoner mv. som har ansvaret for de enkelte delene av programmet. Kriminalomsorgen skal sørge for at promilleprogrammene gjennomføres i løpet av prøvetiden. Kriminalomsorgen avgjør når og hvor de ulike delene av programmet skal gjennomføres.</article><article class="legalP" id="kapittel-1-ledd-6">Kriminalomsorgen kan gi fritak for frammøte dersom særlig tunge grunner taler for det. Som hovedregel skal manglende frammøte tas igjen.</article><article class="legalP" id="kapittel-1-ledd-7">Domfelte kan innen rammen av prøvetiden søke kriminalomsorgen om utsettelse av deler av programmet. Skal deler av programmet gjennomføres etter at den fastsatte prøvetiden er løpt ut, må kriminalomsorgen bringe saken inn for retten, jf. straffeloven § 54 nr. 1. Regiondirektøren eller den vedkommende gir fullmakt, fremmer begjæringen for retten. Kriminalomsorgen skal varsle påtalemyndigheten når den begjærer rettens avgjørelse.</article> <article class="defaultP" margin-top="true">Tidligere § 8 skal lyde:</article><article class="legalP" id="kapittel-1-ledd-8">Promilleprogrammene skal gjennomføres med en lav toleranse for brudd på vilkår. Brudd skal følges opp konsekvent og restriktivt. Ved brudd som ikke regnes som alvorlig, skal kriminalomsorgen gi en skriftlig advarsel. Hvis den domfelte alvorlig eller gjentatt bryter vilkår fastsatt av retten eller samtykket til deltakelse trekkes tilbake, kan retten etter begjæring fra kriminalomsorgen ved dom bestemme at straffen helt eller delvis skal fullbyrdes. Istedenfor å bestemme at straffen skal fullbyrdes, kan retten i dommen sette ny prøvetid og nye vilkår om den ser det som mer hensiktsmessig. Regiondirektøren eller den vedkommende gir fullmakt, fremmer begjæringen for retten. Kriminalomsorgen skal varsle påtalemyndigheten når den begjærer rettens avgjørelse.</article></section><section class="section" data-name="kapII" id="kapittel-2" data-lovdata-URL="LTI/forskrift/2005-12-05-1826/KAPITTEL_2"><h2 data-text-align="center">II</h2><article class="defaultP">I følgende bestemmelser skal «kriminalomsorgen i frihet» og «friomsorgen» endres til «kriminalomsorgen»:</article><article class="legalP" id="kapittel-2-ledd-1">Tidligere § 3, § 4 tredje ledd og § 5 fjerde og femte ledd.</article></section><section class="section" data-name="kapIII" id="kapittel-3" data-lovdata-URL="LTI/forskrift/2005-12-05-1826/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene trer i kraft 1. mars 2006.</article></section></main></body></html>