<!DOCTYPE html><html lang="no"><head><title>Vedtak om endring i regler for valg av bispedømmeråd.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-06-03-938</dd><dt class="dokid">DokumentID</dt><dd class="dokid">LTI/forskrift/2005-06-03-938</dd><dt class="ministry">Departement</dt><dd class="ministry"><ul><li>Kultur- og kirkedepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 11 s 1744</dd><dt class="dateInForce">I kraft fra</dt><dd class="dateInForce">2006-06-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-11-15-1451</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-06-07-31/§23</li></ul></dd><dt class="dateOfPublication">Kunngjort</dt><dd class="dateOfPublication">2005-09-02</dd><dt class="lastupdated">Rettet</dt><dd class="lastupdated">2006-06-23 (se nederst)</dd><dt class="journalNumber">Journalnummer</dt><dd class="journalNumber">2005-0815</dd><dt class="titleShort">Korttittel</dt><dd class="titleShort">Endr. i regler for valg av bispedømmeråd</dd><dt class="title">Tittel</dt><dd class="title">Vedtak om endring i regler for valg av bispedømmeråd.</dd><dt class="miscInformation">Annet om dokumentet</dt><dd class="miscInformation">Fastsatt av Kirkerådet 3. juni 2005 med hjemmel i lov 7. juni 1996 nr. 31 om Den norske kirke (kirkeloven) § 23 annet ledd og delegeringsvedtak sak KM 05/04.</dd><dt class="refid">RefID</dt><dd class="refid">forskrift/2005-06-03-938</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om endring i regler for valg av bispedømmeråd.<ul class="tocSubUl"><li>I</li><li>II</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2005-06-03-938" id="dokument"><h1>Vedtak om endring i regler for valg av bispedømmeråd.</h1><section class="section" data-name="kapI" id="kapittel-1" data-lovdata-URL="LTI/forskrift/2005-06-03-938/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I regler 15. november 1996 nr. 1451 for valg av bispedømmeråd gjøres følgende endringer:</article> <article class="defaultP" margin-top="true">§ 2-1 første ledd nytt femte punktum skal lyde:</article><article class="legalP" id="kapittel-1-ledd-2">Døvekirkenes fellesråd er nominasjonskomité for det særskilte valget av representant fra døvemenighetene i Oslo bispedømmeråd.</article> <article class="defaultP" margin-top="true">§ 2-2 nye niende og tiende punktum skal lyde:</article><article class="legalP" id="kapittel-1-ledd-3">Oslo bispedømmeråd skal sende en oppfordring til samtlige menighetsråd i Døvekirken om å fremme forslag på fire leke kandidater til det ordinære valget. Dessuten bes menighetsrådene i Døvekirken om å fremme forslag på 3 leke medlemmer, til det særskilte valget av representant fra døvemenighetene i Oslo bispedømmeråd.</article> <article class="defaultP" margin-top="true">§ 2-3 første ledd nytt tredje punktum skal lyde:</article><article class="legalP" id="kapittel-1-ledd-4">Nominasjonskomiteen for det særskilte valget av representant fra døvemenighetene i Oslo bispedømmeråd setter opp en liste med 5 representanter.</article> <article class="defaultP" margin-top="true">§ 2-3 tredje ledd nytt tredje punktum skal lyde:</article><article class="legalP" id="kapittel-1-ledd-5">Kandidatene til valg av representant fra døvemenighetene i Oslo bispedømmeråd må ha stemmerett etter regler for stemmerett i døvemenighetene, jf. «Regler om sammensetning av og valg til de døvekirkelige organer, og om formene for deres virksomhet» § 1.</article> <article class="defaultP" margin-top="true">§ 2-4 første ledd nytt tredje punktum skal lyde:</article><article class="legalP" id="kapittel-1-ledd-6">Nominasjonskomiteen for valg av døvemenighetenes representant i Oslo bispedømmeråd sender kandidatlisten til valgrådet i Oslo bispedømme. En kandidat på listen for valg til det døvekirkelige valget, kan ikke samtidig stå som kandidat til det ordinære valget.</article> <article class="defaultP" margin-top="true">§ 2-4 andre ledd nytt fjerde punktum skal lyde:</article><article class="legalP" id="kapittel-1-ledd-7">Kandidatlisten for valg av døvemenighetenes representant i Oslo bispedømmeråd sendes til menighetsrådene i Døvekirken.</article> <article class="defaultP" margin-top="true">§ 2-5 første ledd nytt tiende punktum skal lyde:</article><article class="legalP" id="kapittel-1-ledd-8">Ved valg av representant fra døvemenighetene i Oslo bispedømmeråd avgir hvert enkelt medlem stemme på 2 forskjellige kandidater.</article></section><section class="section" data-name="kapII" id="kapittel-2" data-lovdata-URL="LTI/forskrift/2005-06-03-938/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juni 2006.</article></section><section class="section" id="kapittel-3" data-lovdata-URL="LTI/forskrift/2005-06-03-938/KAPITTEL_3"><h2>Rettelser</h2><article class="defaultP" data-text-size="small"><strong>Publisert:</strong> I 2006 hefte 8 (Rettelse)</article><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">Ledeteksten til endringen i § 2-2 skal lyde:<p class="leddfortsettelse">§ 2-2 <i>åttende og nytt niende</i> punktum skal lyde:</p></article> <article class="defaultP" margin-top="true">I tillegg tilføyes:<p class="leddfortsettelse"><i>§ 2-2 tidligere niende punktum blir nytt tidende punktum.</i></p></article></section></main></body></html>