<!DOCTYPE html><html lang="no"><head><title>Forskrift om stønad til dekning av utgifter til jordmorhjelp.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-20-1624</dd><dt class="dokid">DokumentID</dt><dd class="dokid">LTI/forskrift/2005-12-20-1624</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 16 s 2576</dd><dt class="dateInForce">I kraft fra</dt><dd class="dateInForce">2006-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-06-23-683</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§5-12</li><li>lov/1997-02-28-19/§22-2</li></ul></dd><dt class="dateOfPublication">Kunngjort</dt><dd class="dateOfPublication">2005-12-28</dd><dt class="journalNumber">Journalnummer</dt><dd class="journalNumber">2005-1289</dd><dt class="titleShort">Korttittel</dt><dd class="titleShort">Forskrift om stønad til jordmorhjelp</dd><dt class="title">Tittel</dt><dd class="title">Forskrift om stønad til dekning av utgifter til jordmorhjelp.</dd><dt class="miscInformation">Annet om dokumentet</dt><dd class="miscInformation">Fastsatt av Helse- og omsorgsdepartementet 20. desember 2005 med hjemmel i lov 28. februar 1997 nr. 19 om folketrygd (folketrygdloven) § 5-12 tredje ledd og § 22-2 annet ledd.</dd><dt class="refid">RefID</dt><dd class="refid">forskrift/2005-12-20-1624</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om stønad til dekning av utgifter til jordmorhjelp.<ul class="tocSubUl"><li>Kapittel I. Regler<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li><li>Kapittel II. Takster for kontrollundersøkelser under svangerskap og individuell prevensjonsveiledning</li><li>Kapittel III. Takster for jordmorhjelp ved fødsel utenfor institusjon og ved følgetjeneste</li><li>Kapittel IV. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-20-1624" id="dokument"><h1>Forskrift om stønad til dekning av utgifter til jordmorhjelp.</h1><section class="section" data-name="kapI" id="kapittel-1" data-lovdata-URL="LTI/forskrift/2005-12-20-1624/KAPITTEL_1"><h2>Kapittel I. Regler</h2><article class="legalArticle" data-lovdata-URL="LTI/forskrift/2005-12-20-1624/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-1-paragraf-1-ledd-1">Trygden yter stønad til dekning av utgifter til jordmorhjelp ved kontrollundersøkelser under svangerskap, veiledning i familieplanlegging, fødsel utenfor institusjon og følgetjeneste.</article><article class="legalP" id="kapittel-1-paragraf-1-ledd-2">Det er et vilkår for rett til stønad ved svangerskapskontroller og veiledning i familieplanlegging at jordmor har avtale om driftstilskudd med kommunen eller er ansatt i kommunen. Driftsavtalen må omfatte minst 1/5 av full arbeidstid.</article></article><article class="legalArticle" data-lovdata-URL="LTI/forskrift/2005-12-20-1624/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-1-paragraf-2-ledd-1">Det er et vilkår for rett til stønad etter denne forskriften at den som utfører svangerskapskontroller og yter bistand ved fødsel utenfor institusjon, har autorisasjon som jordmor.</article></article><article class="legalArticle" data-lovdata-URL="LTI/forskrift/2005-12-20-1624/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" id="kapittel-1-paragraf-3-ledd-1">Stønad ved svangerskapskontroller ytes etter takstene i kapittel II. Stønad ved fødsel utenfor institusjon og følgetjeneste ytes etter takstene i kapittel III. Det er ikke anledning til å kreve honorar av medlemmet ut over de fastsatte takstene.</article></article><article class="legalArticle" data-lovdata-URL="LTI/forskrift/2005-12-20-1624/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" id="kapittel-1-paragraf-4-ledd-1">Hvis medlemmet på grunn av sin helsetilstand ikke kan møte fram på behandlingsstedet til svangerskapskontroll, dekker kommunen reiseutgiftene for jordmoren etter lov 19. november 1982 nr. 66 om helsetjenesten i kommunene § 5-1 tredje og fjerde ledd.</article></article><article class="legalArticle" data-lovdata-URL="LTI/forskrift/2005-12-20-1624/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" id="kapittel-1-paragraf-5-ledd-1">Ved krav om stønad skal medlemmet legge fram spesifisert og kvittert regning fra jordmor. Regningen må i tillegg til dato for utført kontrollundersøkelse, fødsel eller følgetjeneste, inneholde alle opplysninger som er nødvendige for å avgjøre kravet. Jordmoren plikter å utstede regning i henhold til krav fastsatt av Rikstrygdeverket.</article></article><article class="legalArticle" data-lovdata-URL="LTI/forskrift/2005-12-20-1624/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>.</h3><article class="legalP" id="kapittel-1-paragraf-6-ledd-1">Med Rikstrygdeverkets samtykke kan trygdekontoret inngå avtale med en jordmor om direkte oppgjør med trygden, jf. folketrygdloven § 22-2. Stønaden utbetales da direkte til jordmoren, som ikke kan kreve honorar av medlemmet. Rikstrygdeverket fastsetter nærmere retningslinjer for direkte oppgjør.</article><article class="legalP" id="kapittel-1-paragraf-6-ledd-2">Når jordmor er ansatt i kommunen, utbetales stønaden direkte til kommunen.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2005-12-20-1624/KAPITTEL_2"><h2>Kapittel II. Takster for kontrollundersøkelser under svangerskap og individuell prevensjonsveiledning</h2><article class="legalP" id="kapittel-2-ledd-1">Takstene i kapittel II gjelder bare for jordmødre med avtale om kommunalt driftstilskudd eller i kommunal stilling. <table><thead><tr><th data-text-align="left" data-vertical-align="top"><i>Takst</i></th><th data-text-align="left" data-vertical-align="top" /><th data-text-align="right" data-vertical-align="top"><i>Honorar/refusjon</i></th></tr></thead><tbody><tr><td data-text-align="left" data-vertical-align="top">1a</td><td data-text-align="left" data-vertical-align="top">Første gangs fullstendig undersøkelse og veiledning av gravide samt utfylling av godkjent svangerskapsjournal</td><td data-text-align="right" data-vertical-align="top">225,-</td></tr><tr><td data-text-align="left" data-vertical-align="top">1b</td><td data-text-align="left" data-vertical-align="top">Svangerskapskontroll</td><td data-text-align="right" data-vertical-align="top">113,-</td></tr><tr><td data-text-align="left" data-vertical-align="top">1c</td><td data-text-align="left" data-vertical-align="top">Tillegg for veiledning i prevensjon/familieplanlegging</td><td data-text-align="right" data-vertical-align="top">72,-</td></tr><tr><td data-text-align="left" data-vertical-align="top">1d</td><td data-text-align="left" data-vertical-align="top">Tillegg for taking og innsending av prøver til laboratorium</td><td data-text-align="right" data-vertical-align="top">35,-</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="right" data-vertical-align="top"><i>Honorar/egenandel</i></td></tr><tr><td data-text-align="left" data-vertical-align="top">2</td><td data-text-align="left" data-vertical-align="top">Individuell prevensjonsveiledning</td><td data-text-align="right" data-vertical-align="top">72,-</td></tr></tbody></table></article> <article class="defaultP" margin-top="true"><i>Merknad til takstene 1b, 1c og 1d:</i></article><article class="legalP" id="kapittel-2-ledd-2">Takst 1b kan benyttes ved kontrollundersøkelser under svangerskapet og ved én kontroll etter fødselen. Taksten omfatter nødvendig kontakt per telefon mv. Takst 1c kan benyttes inntil én gang per svangerskap. Takst 1d kan benyttes ved innsending av en eller flere prøver. Den kan ikke repeteres.</article> <article class="defaultP" margin-top="true"><i>Merknad til takst 2:</i></article><article class="legalP" id="kapittel-2-ledd-3">Takst 2 er en egenandel, og kan benyttes ved individuell prevensjonsveiledning som skjer uavhengig av svangerskapsomsorg.</article></section><section class="section" data-name="kapIII" id="kapittel-3" data-lovdata-URL="LTI/forskrift/2005-12-20-1624/KAPITTEL_3"><h2>Kapittel III. Takster for jordmorhjelp ved fødsel utenfor institusjon og ved følgetjeneste</h2><article class="defaultP"><table><thead><tr><th data-text-align="left" data-vertical-align="top"><i>Takst</i></th><th data-text-align="left" data-vertical-align="top" /><th data-text-align="right" data-vertical-align="top"><i>Honorar/refusjon</i></th></tr></thead><tbody><tr><td data-text-align="left" data-vertical-align="top">3a</td><td data-text-align="left" data-vertical-align="top">Svangerskapsomsorg i forbindelse med planlagt hjemmefødsel når arbeidet avsluttes mellom 24. og 36. uke</td><td data-text-align="right" data-vertical-align="top">515,-</td></tr><tr><td data-text-align="left" data-vertical-align="top">3b</td><td data-text-align="left" data-vertical-align="top">Svangerskapsomsorg i forbindelse med hjemmefødsel og med planlagt hjemmefødsel når arbeidet avsluttes senere enn 36. uke</td><td data-text-align="right" data-vertical-align="top">820,-</td></tr><tr><td data-text-align="left" data-vertical-align="top">4a</td><td data-text-align="left" data-vertical-align="top">Fødselshjelp inntil 24 timer når jordmor forløser den fødende</td><td data-text-align="right" data-vertical-align="top">5.000,-</td></tr><tr><td data-text-align="left" data-vertical-align="top">4b</td><td data-text-align="left" data-vertical-align="top">Tillegg per påbegynt time ut over 24 timer</td><td data-text-align="right" data-vertical-align="top">235,-</td></tr><tr><td data-text-align="left" data-vertical-align="top">5a</td><td data-text-align="left" data-vertical-align="top">Følge av pasient til sykehus eller fødestue når jordmor ikke forløser den fødende, inntil 3 timer</td><td data-text-align="right" data-vertical-align="top">670,-</td></tr><tr><td data-text-align="left" data-vertical-align="top">5b</td><td data-text-align="left" data-vertical-align="top">Tillegg per påbegynt time ut over 3 timer</td><td data-text-align="right" data-vertical-align="top">235,-</td></tr><tr><td data-text-align="left" data-vertical-align="top">6a</td><td data-text-align="left" data-vertical-align="top">Vendereis ved «blindalarm» inntil 3 timer</td><td data-text-align="right" data-vertical-align="top">670,-</td></tr><tr><td data-text-align="left" data-vertical-align="top">6b</td><td data-text-align="left" data-vertical-align="top">Tillegg per påbegynt time ut over 3 timer</td><td data-text-align="right" data-vertical-align="top">235,-</td></tr></tbody></table></article> <article class="defaultP" margin-top="true"><i>Merknad til takstene 3a og 3b:</i></article><article class="legalP" id="kapittel-3-ledd-1">Takstene kan benyttes når jordmor forut for planlagt hjemmefødsel har utført hovedtyngden av svangerskapskontrollene, enten hjemmefødselen faktisk finner sted eller ikke. Takstene inkluderer eventuelt annet forarbeid i forbindelse med den planlagte fødselen. Jordmor med driftsavtale eller kommunal stilling benytter i stedet takst 1a for hver kontroll.</article> <article class="defaultP" margin-top="true"><i>Merknad til takst 4a:</i></article><article class="legalP" id="kapittel-3-ledd-2">Taksten inkluderer hjemmebesøk før og etter fødselen, telefonkonsultasjoner og vaktberedskap.</article> <article class="defaultP" margin-top="true"><i>Merknad til takst 5a:</i></article><article class="legalP" id="kapittel-3-ledd-3">Taksten inkluderer den tid jordmor oppholder seg i pasientens hjem før reisen tar til. Taksten kan utløses også ved ledsagelse i ambulanse.</article> <article class="defaultP" margin-top="true"><i>Merknad til takstene 4 og 5:</i></article><article class="legalP" id="kapittel-3-ledd-4">Jordmor som følger pasient til sykehus eller fødestue og forløser den fødende under transporten, har krav på honorar både etter takst 4 og 5. Dette gjelder også om forløsningen finner sted i ambulanse.</article> <article class="defaultP" margin-top="true"><i>Merknad til takstene 4a, 5a og 6a:</i></article><article class="legalP" id="kapittel-3-ledd-5">Til takstene ytes følgende tillegg:<ul class="defaultList"><li data-li-identifier="-" data-name="-"><article class="listArticle" id="kapittel-3-ledd-5-punkt-1"><article class="legalP" id="kapittel-3-ledd-5-punkt-1-ledd-1">Nattillegg (i tidsrommet kl. 17.00 til kl. 06.00) kr 650,-</article></article></li><li data-li-identifier="-" data-name="-"><article class="listArticle" id="kapittel-3-ledd-5-punkt-2"><article class="legalP" id="kapittel-3-ledd-5-punkt-2-ledd-1">Lørdags- og søndagstillegg (fra lørdag kl. 00.00 til søndag kl. 24.00) kr 650,-</article></article></li><li data-li-identifier="-" data-name="-"><article class="listArticle" id="kapittel-3-ledd-5-punkt-3"><article class="legalP" id="kapittel-3-ledd-5-punkt-3-ledd-1">Helge- og høytidstillegg (gjelder 1. nyttårsdag, skjærtorsdag, langfredag, påskeaften, 1. og 2. påskedag, Kristi Himmelfartsdag, 1. og 17. mai, 1. og 2. pinsedag, 1. og 2. juledag fra kl. 00.00 til kl. 24.00, samt pinse-, jul- og nyttårsaften fra kl. 12.00 til 24.00) kr 790,-</article></article></li></ul></article><article class="legalP" id="kapittel-3-ledd-6">Nattillegg utbetales i tillegg til lørdag- og søndagstillegg eller helgedagstillegg når tidspunktene faller sammen.</article></section><section class="section" data-name="kapIV" id="kapittel-4" data-lovdata-URL="LTI/forskrift/2005-12-20-1624/KAPITTEL_4"><h2>Kapittel IV. Ikrafttredelse</h2><article class="legalP" id="kapittel-4-ledd-1">Forskriften trer i kraft 1. januar 2006.</article><article class="legalP" id="kapittel-4-ledd-2">Fra samme tidspunkt oppheves forskrift 23. juni 2005 nr. 683 om stønad til dekning av utgifter til jordmorhjelp.</article></section></main></body></html>