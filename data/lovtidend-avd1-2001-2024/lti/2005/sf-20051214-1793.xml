<!DOCTYPE html><html lang="no"><head><title>Forskrift om endring i forskrift om årsregnskap og årsberetning (for kommuner og fylkeskommuner).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-14-1793</dd><dt class="dokid">DokumentID</dt><dd class="dokid">LTI/forskrift/2005-12-14-1793</dd><dt class="ministry">Departement</dt><dd class="ministry"><ul><li>Kultur- og kirkedepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 2 s 151</dd><dt class="dateInForce">I kraft fra</dt><dd class="dateInForce">2005-12-14</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-12-15-1424</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-09-25-107/§48</li></ul></dd><dt class="dateOfPublication">Kunngjort</dt><dd class="dateOfPublication">2006-01-31</dd><dt class="journalNumber">Journalnummer</dt><dd class="journalNumber">2006-0093</dd><dt class="titleShort">Korttittel</dt><dd class="titleShort">Endr. i forskrift om årsregnskap og årsberetning</dd><dt class="title">Tittel</dt><dd class="title">Forskrift om endring i forskrift om årsregnskap og årsberetning (for kommuner og fylkeskommuner).</dd><dt class="miscInformation">Annet om dokumentet</dt><dd class="miscInformation">Fastsatt av Kommunal- og regionaldepartementet 14. desember 2005 med hjemmel i lov 25. september 1992 nr. 107 om kommuner og fylkeskommuner (kommuneloven) § 48 nr. 6.</dd><dt class="refid">RefID</dt><dd class="refid">forskrift/2005-12-14-1793</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om årsregnskap og årsberetning (for kommuner og fylkeskommuner).<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-14-1793" id="dokument"><h1>Forskrift om endring i forskrift om årsregnskap og årsberetning (for kommuner og fylkeskommuner).</h1><section class="section" data-name="kapI" id="kapittel-1" data-lovdata-URL="LTI/forskrift/2005-12-14-1793/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. desember 2000 nr. 1424 om årsregnskap og årsberetning (for kommuner og fylkeskommuner) gjøres følgende endringer.</article> <article class="defaultP" margin-top="true">§ 13-5 skal lyde:<ul class="defaultList"><li data-li-identifier="A." data-name="A."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">Forutsetningene som skal legges til grunn ved beregning av netto pensjonsforpliktelse og netto pensjonskostnad etter § 13, fastsettes av departementet.</article></article></li><li data-li-identifier="B." data-name="B."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">Dersom de aktuarmessige beregningsforutsetningene ikke er nærmere fastsatt av departementet, skal disse baseres på anerkjente metoder for beregning av sannsynlighet for død, uførhet, uttak av avtalefestet pensjon, uttreden av pensjonsordning og eventuelle andre forhold av betydning for pensjonsforpliktelsen og pensjonskostnaden.</article></article></li><li data-li-identifier="C." data-name="C."><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">Beregningsforutsetningene skal fastsettes ut fra hva som faglig og realistisk kan forventes å bli den langsiktige framtidige utviklingen i økonomiske og aktuarmessige forhold, i den perioden pensjonsforpliktelsene løper.</article></article></li><li data-li-identifier="D." data-name="D."><article class="listArticle" id="kapittel-1-ledd-1-punkt-4"><article class="legalP" id="kapittel-1-ledd-1-punkt-4-ledd-1">Beregningsforutsetningene skal fastsettes slik at budsjettmessig og regnskapsmessig stabilitet og forutsigbarhet oppnås, og slik at de akkumulerte årlige premieavvik over tid går mot null.</article></article></li></ul></article> <article class="defaultP" margin-top="true">§ 13-5 nåværende bokstav E, F og G oppheves.</article> <article class="defaultP" margin-top="true">Merknadene til § 13-5 skal lyde:</article><article class="legalP" id="kapittel-1-ledd-2">Bokstav A slår fast at de forutsetningene som skal legges til grunn for beregning av netto pensjonsforpliktelse og netto pensjonskostnad i henhold til denne forskrift § 13 skal fastsettes av departementet. Dette gjelder i utgangspunktet både de økonomiske forutsetninger som forventet lønnsvekst, diskonteringsrente for pensjonsforpliktelsen, avkastningsrente på pensjonsmidlene, regulering av pensjoner og av folketrygdens grunnbeløp, og de aktuarmessige forutsetninger for uføresannsynlighet, død og AFP-uttak mv.</article><article class="legalP" id="kapittel-1-ledd-3">Bokstav B angir at de aktuarmessige beregningsforutsetninger skal baseres på anerkjente metoder for beregning av sannsynlighet for død, uførhet, uttak av avtalefestet pensjon, uttreden av pensjonsordning og eventuelle andre forhold av betydning, med mindre departementet selv ikke har angitt nærmere hvilke aktuarmessige forutsetninger som skal legges til grunn.</article><article class="legalP" id="kapittel-1-ledd-4">Bokstav C slår fast, at faglige og realistiske vurderinger skal legges til grunn for fastsettelsen av beregningsforutsetningene. Dette innebærer at det skal benyttes aktuarmessig og økonomisk faglig skjønn i vurderingen av hva som kan forventes å være en realistisk langsiktig framtidig utvikling i økonomiske og aktuarmessige forhold i den perioden pensjonsforpliktelsene løper. Kravet om realisme innebærer at beregningsforutsetningene må vurderes årlig, og at de enkelte beregningsforutsetningene skal være innbyrdes konsistente i forhold til den utvikling som kan forventes.</article><article class="legalP" id="kapittel-1-ledd-5">Bokstav D slår fast at beregningsforutsetningene skal fastsettes ut fra hensynet til stabilitet og forutsigbarhet i budsjettering og regnskapsføring av pensjoner. Hensynet til stabilitet innebærer at det i de årlige vurderinger som departementet skal foreta ligger et vesentlighetskrav. Dersom det ikke har inntruffet vesentlige endringer i de underliggende økonomiske og aktuarmessige forhold som kan forventes å ha betydning for den langsiktige utviklingen i beregningsforutsetningene, og derigjennom pensjonsforpliktelsen og pensjonskostnadene, skal det ikke være nødvendig å foreta endringer i beregningsforutsetningene.</article><article class="legalP" id="kapittel-1-ledd-6">Hensynet til forutsigbarhet tilsier at beregningsforutsetningene for et år skal fastsettes på et tidspunkt slik at kommunene og fylkeskommunene kan innarbeide pensjonskostnadene i årsbudsjettet for året, og at beregningsforutsetningene som hovedregel ikke skal endres i løpet av regnskapsåret.</article><article class="legalP" id="kapittel-1-ledd-7">I realismekravet etter bokstav C ligger samtidig, at dersom det etter at departementet har fastsatt beregningsforutsetningene for et år, har inntruffet vesentlige endringer i de underliggende økonomiske og aktuarmessige forhold som kan forventes å ha betydning for den langsiktige utviklingen i beregningsforutsetningene, så kan det bli nødvendig å foreta endringer i beregningsforutsetningene. Nødvendigheten av å endre beregningsforutsetningene må bero på helt uforutsette særskilte hendelser som påvirker den langsiktige utviklingen i økonomiske og aktuarmessige forhold i vesentlig grad, og må veies opp mot hensynet til forutsigbarhet.</article><article class="legalP" id="kapittel-1-ledd-8">Videre slås det fast i bokstav D, at forutsetningene skal fastsettes slik at summen av de årlige premieavvik over tid går mot null. Dette innebærer at beregningsforutsetningene må fastsettes slik, at summen av de årlige regnskapsmessige pensjonskostnader over tid samsvarer med summen av de årlige betalte pensjonspremier.</article><article class="legalP" id="kapittel-1-ledd-9">Forskriften gjelder fra og med regnskapsåret 2005.</article></section><section class="section" data-name="kapII" id="kapittel-2" data-lovdata-URL="LTI/forskrift/2005-12-14-1793/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>