<!DOCTYPE html><html lang="no"><head><title>Forskrift om endring i forskrift om begrensning i bruk av helse- og miljøfarlige kjemikalier og andre produkter (produktforskriften) og forskrift om begrensning av forurensning (forurensningsforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-10-26-1272</dd><dt class="dokid">DokumentID</dt><dd class="dokid">LTI/forskrift/2005-10-26-1272</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 13 s 2038</dd><dt class="dateInForce">I kraft fra</dt><dd class="dateInForce">2005-10-26</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-06-01-922</li><li>forskrift/2004-06-01-931</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§4</li><li>forskrift/1977-08-05-2</li><li>forskrift/1990-09-07-730</li><li>lov/1981-03-13-6/§9</li><li>forskrift/1983-07-08-1245</li><li>forskrift/1986-05-16-1094</li><li>forskrift/1993-06-11-785</li><li>forskrift/2004-05-28-790</li></ul></dd><dt class="dateOfPublication">Kunngjort</dt><dd class="dateOfPublication">2005-11-11</dd><dt class="journalNumber">Journalnummer</dt><dd class="journalNumber">2005-0984</dd><dt class="titleShort">Korttittel</dt><dd class="titleShort">Endr. i produktforskr. og forurensningsforskr.</dd><dt class="title">Tittel</dt><dd class="title">Forskrift om endring i forskrift om begrensning i bruk av helse- og miljøfarlige kjemikalier og andre produkter (produktforskriften) og forskrift om begrensning av forurensning (forurensningsforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Miljøverndepartementet 26. oktober 2005 med hjemmel i lov 11. juni 1976 nr. 79 om kontroll med produkter og forbrukertjenester (produktkontrolloven) § 4, jf. forskrift 5. august 1977 nr. 2 om gjennomføring av lov om kontroll med produkter og forbrukertjenester og delegeringsvedtak 7. september 1990 nr. 730 og lov 13. mars 1981 nr. 6 om vern mot forurensninger og om avfall (Forurensningsloven) § 9, jf. delegeringsvedtak 8. juli 1983 nr. 1245, delegeringsvedtak 16. mai 1986 nr. 1094, delegeringsvedtak 11. juni 1993 nr. 785 og delegeringsvedtak 28. mai 2004 nr. 790. Jf. EØS-avtalen vedlegg II kap. XVII og vedlegg XX nr. 21ab (direktiv 2004/42/EF).</dd><dt class="refid">RefID</dt><dd class="refid">forskrift/2005-10-26-1272</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om begrensning i bruk av helse- og miljøfarlige kjemikalier og andre produkter (produktforskriften) og forskrift om begrensning av forurensning (forurensningsforskriften).<ul class="tocSubUl"><li>I<ul class="tocSubUl"><li>§ 3-20. Flyktige organiske forbindelser (VOC) i maling- og lakkeringsprodukter – virkeområde og definisjoner</li><li>§ 3-21. Flyktige organiske forbindelser (VOC) i maling- og lakkeringsprodukter – krav til innhold av VOC, merking mv.</li><li>§ 3-22. Flyktige organiske forbindelser (VOC) i maling- og lakkeringsprodukter – overgangsregler</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2005-10-26-1272" id="dokument"><h1>Forskrift om endring i forskrift om begrensning i bruk av helse- og miljøfarlige kjemikalier og andre produkter (produktforskriften) og forskrift om begrensning av forurensning (forurensningsforskriften).</h1><section class="section" data-name="kapI" id="kapittel-1" data-lovdata-URL="LTI/forskrift/2005-10-26-1272/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. juni 2004 nr. 922 om begrensning i bruk av helse- og miljøfarlige kjemikalier og andre produkter (produktforskriften) gjøres følgende endringer:</article> <article class="defaultP" margin-top="true">Nye § 3-20 til § 3-22 skal lyde:</article><article class="futureLegalArticle" data-name="§3-20" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-20</span>. <span class="legalArticleTitle">Flyktige organiske forbindelser (VOC) i maling- og lakkeringsprodukter – virkeområde og definisjoner</span></span><article class="legalP" id="kapittel-1-foreslåttparagraf-1-ledd-1">Bestemmelsene i § 3-20 til § 3-22 gjelder for de maling- og lakkeringsprodukter som framgår av vedlegg VI til dette kapitlet avsnitt 1.</article><article class="legalP" id="kapittel-1-foreslåttparagraf-1-ledd-2">I § 3-20 til § 3-22 og i vedlegg VI menes med:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1"><i>Flyktig organisk forbindelse (VOC):</i> flyktig organisk forbindelse med et kokepunkt som er mindre eller lik 250 °C målt ved normaltrykk på 101,3 kPa.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1"><i>VOC-innhold:</i> mengden av VOC uttrykt i gram/liter (g/l) i formuleringen av produktet i bruksklar tilstand. Mengden av VOC som under tørking reagerer kjemisk slik at det blir en del av overflaten, regnes ikke som en del av VOC-innholdet i produktet.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1"><i>Organisk løsemiddel:</i> VOC som brukes alene eller sammen med andre stoffer til oppløsning eller fortynning, eller som brukes som rensemiddel, dispergeringsmiddel, viskositets- eller overflatespenningsjusteringsmiddel eller som bløtgjørings- eller konserveringsmiddel.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-2-punkt-4"><article class="legalP" id="kapittel-1-foreslåttparagraf-1-ledd-2-punkt-4-ledd-1"><i>Belegg:</i> produkter som brukes for å oppnå en film med dekorative, beskyttende eller andre funksjonelle virkninger på en overflate og som inneholder organiske løsemidler som er nødvendige for at produktet kan påføres korrekt.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-ledd-2-punkt-5"><article class="legalP" id="kapittel-1-foreslåttparagraf-1-ledd-2-punkt-5-ledd-1"><i>Film:</i> et sammenhengende belegg som kommer frem ved påføring av et eller flere lag på et underlag.</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-1-ledd-2-punkt-6"><article class="legalP" id="kapittel-1-foreslåttparagraf-1-ledd-2-punkt-6-ledd-1"><i>Lag:</i> strøk eller sjikt.</article></article></li></ul></article></article><article class="futureLegalArticle" data-name="§3-21" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-21</span>. <span class="legalArticleTitle">Flyktige organiske forbindelser (VOC) i maling- og lakkeringsprodukter – krav til innhold av VOC, merking mv.</span></span><article class="legalP" id="kapittel-1-foreslåttparagraf-2-ledd-1">Det er forbudt å produsere, importere, eksportere og omsette maling- og lakkeringsprodukter som står oppført i vedlegg VI avsnitt 1, dersom VOC-innhold er høyere enn angitt i vedlegg VI avsnitt 2. Forbudet gjelder fra de datoer som er oppgitt i vedlegget. For å fastslå om grenseverdiene er overholdt, skal analysemetodene som angitt i vedlegg VI avsnitt 3 benyttes.</article><article class="legalP" id="kapittel-1-foreslåttparagraf-2-ledd-2">Forbudet gjelder ikke for maling- og lakkeringsprodukter utelukkende til bruk i næringsvirksomhet som omfattes av forskrift 1. juni 2004 nr. 931 om begrensning av forurensning kap. 9 jf. direktiv 1999/13/EF.</article><article class="legalP" id="kapittel-1-foreslåttparagraf-2-ledd-3">Forbudet gjelder ikke for produksjon av maling- og lakkeringsprodukter beregnet på restaurering og vedlikehold av faste og løse kulturminner. Statens forurensningstilsyn eller den Miljøverndepartementet bemyndiger kan ved enkeltvedtak gi tillatelse til omsetning av begrensede mengder av slike maling- og lakkeringsprodukter til bruk på spesifisert kulturminne.</article><article class="legalP" id="kapittel-1-foreslåttparagraf-2-ledd-4">For maling- og lakkeringsprodukter som nevnt i vedlegg VI avsnitt 1, skal emballasjen i tillegg til forskriftsmessig helse-, miljø-, brann- og eksplosjonsfaremerking være merket med lettleselig og varig påskrift på norsk som opplyser om<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-4-punkt-1"><article class="legalP" id="kapittel-1-foreslåttparagraf-2-ledd-4-punkt-1-ledd-1">produktets underkategori og de relevante VOC-grenseverdiene i g/l jf. vedlegg VI avsnitt 2</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-4-punkt-2"><article class="legalP" id="kapittel-1-foreslåttparagraf-2-ledd-4-punkt-2-ledd-1">det maksimale VOC-innhold i g/l i produktet i bruksklar tilstand.</article></article></li></ul></article></article><article class="futureLegalArticle" data-name="§3-22" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-22</span>. <span class="legalArticleTitle">Flyktige organiske forbindelser (VOC) i maling- og lakkeringsprodukter – overgangsregler</span></span><article class="legalP" id="kapittel-1-foreslåttparagraf-3-ledd-1">Maling- og lakkeringsprodukter som er produsert før grenseverdiene i vedlegg VI avsnitt 2 trer i kraft, kan omsettes inntil ett år etter de aktuelle ikrafttredelsesdatoene, selv om grenseverdiene og kravet til merking ikke er oppfylt.</article></article> <article class="defaultP" margin-top="true">Nytt vedlegg VI skal lyde:</article><span class="futuretitle" id="kapittel-1-foreslåttittel-1">Vedlegg VI: Vedlegg til § 3-20 til § 3-22 om organiske forbindelser i maling- og lakkeringsprodukter</span> <article class="defaultP" margin-top="true"><strong>Avsnitt 1: Virkeområde</strong></article><article class="marginIdArticle" id="kapittel-1-punkt-1"><span class="data-marginOriginalId">1.</span><article class="legalP" id="kapittel-1-punkt-1-ledd-1">§ 3-20 til § 3-22 omfatter maling- og lakkeringsprodukter i de underkategoriene som er angitt under pkt. 1.1. Aerosoler omfattes ikke. Underkategoriene gjelder belegg som med dekorative, funksjonelle og beskyttende formål brukes til bygninger, disses utsmykning og beslag, samt dertil knyttede strukturer.</article></article><article class="marginIdArticle" id="kapittel-1-punkt-2"><span class="data-marginOriginalId">1.1.</span><article class="legalP" id="kapittel-1-punkt-2-ledd-1">Underkategorier<ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-2-ledd-1-punkt-1"><article class="legalP" id="kapittel-1-punkt-2-ledd-1-punkt-1-ledd-1"><i>Matt innendørs vegg- og takmaling:</i> maling med glansverdi <span class="underline">&lt;</span> 25 60° beregnet til bruk på vegger og tak innendørs.</article></article></li><li data-li-identifier="b)" data-name="b)"><article class="listArticle" id="kapittel-1-punkt-2-ledd-1-punkt-2"><article class="legalP" id="kapittel-1-punkt-2-ledd-1-punkt-2-ledd-1"><i>Blank innendørs vegg- og takmaling:</i> maling med glansverdi &gt;25 60° beregnet til bruk på vegger og tak innendørs.</article></article></li><li data-li-identifier="c)" data-name="c)"><article class="listArticle" id="kapittel-1-punkt-2-ledd-1-punkt-3"><article class="legalP" id="kapittel-1-punkt-2-ledd-1-punkt-3-ledd-1"><i>Utendørs maling for mineralske flater:</i> maling beregnet til bruk på yttervegger av mur, murstein eller puss.</article></article></li><li data-li-identifier="d)" data-name="d)"><article class="listArticle" id="kapittel-1-punkt-2-ledd-1-punkt-4"><article class="legalP" id="kapittel-1-punkt-2-ledd-1-punkt-4-ledd-1"><i>Maling for treverk, metall og plast innendørs/utendørs:</i> maling beregnet til utsmykking og kledning, og som danner en dekkende film. Disse malingene er beregnet for enten tre-, metall- eller plastunderlag. Denne underkategorien omfatter også grunninger uten spesielle egenskaper og mellomstrøksmalinger.</article></article></li><li data-li-identifier="e)" data-name="e)"><article class="listArticle" id="kapittel-1-punkt-2-ledd-1-punkt-5"><article class="legalP" id="kapittel-1-punkt-2-ledd-1-punkt-5-ledd-1"><i>Lakk, lasur og beis for innendørs/utendørs behandling av tre, metall og plast:</i> transparente eller halvtransparente malinger beregnet til dekorasjon og beskyttelse av tre, metall og plast. Denne underkategori omfatter også dekkbeis. Med dekkbeis menes beis som gir en dekkende film for dekorasjon og beskyttelse av tre mot værpåvirkning jf. definisjonen i EN 927-1 i kategorien halvstabil.</article></article></li><li data-li-identifier="f)" data-name="f)"><article class="listArticle" id="kapittel-1-punkt-2-ledd-1-punkt-6"><article class="legalP" id="kapittel-1-punkt-2-ledd-1-punkt-6-ledd-1"><i>Tynnsjiktet lasur, olje eller beis:</i> produkter til tre som har en gjennomsnittlig filmtykkelse på under 5μm, når de testes etter ISO 2808: 1997, metode 5A jf. EN 927-1:1996.</article></article></li><li data-li-identifier="g)" data-name="g)"><article class="listArticle" id="kapittel-1-punkt-2-ledd-1-punkt-7"><article class="legalP" id="kapittel-1-punkt-2-ledd-1-punkt-7-ledd-1"><i>Grunning:</i> grunning med forseglings- og/eller isoleringsegenskaper beregnet til bruk som grunnlag på tre, vegger og tak.</article></article></li><li data-li-identifier="h)" data-name="h)"><article class="listArticle" id="kapittel-1-punkt-2-ledd-1-punkt-8"><article class="legalP" id="kapittel-1-punkt-2-ledd-1-punkt-8-ledd-1"><i>Heftgrunning:</i> produkt beregnet til å stabilisere løse underlag eller å gi vannavvisende egenskaper og/eller beskytte treverk mot blåved (soppangrep).</article></article></li><li data-li-identifier="i)" data-name="i)"><article class="listArticle" id="kapittel-1-punkt-2-ledd-1-punkt-9"><article class="legalP" id="kapittel-1-punkt-2-ledd-1-punkt-9-ledd-1"><i>Enkomponent spesialmaling:</i> overflatebehandlingsprodukter basert på filmdannende materiale. De er beregnet til bruksområder som krever spesielle egenskaper, som f.eks. grunning og topplag til plast, grunning til jernunderlag, grunning til reaktive metaller som f.eks. sink og aluminium, korrosjonshindrende topplag, overflatebehandlingsprodukter til gulv, herunder tre- og sementgulv, produkter med graffitiavvisende og brannhemmende egenskaper, og produkter som skal overholde helsekrav i næringsmiddelindustrien eller i helsesektoren.</article></article></li><li data-li-identifier="j)" data-name="j)"><article class="listArticle" id="kapittel-1-punkt-2-ledd-1-punkt-10"><article class="legalP" id="kapittel-1-punkt-2-ledd-1-punkt-10-ledd-1"><i>Tokomponent spesialmaling:</i> overflatebehandlingsprodukter med samme bruksområde som enkomponents spesialmaling, men hvor det tilsettes ennå en komponent (f.eks. tertiære aminer) før påføring.</article></article></li><li data-li-identifier="k)" data-name="k)"><article class="listArticle" id="kapittel-1-punkt-2-ledd-1-punkt-11"><article class="legalP" id="kapittel-1-punkt-2-ledd-1-punkt-11-ledd-1"><i>Flerfargede malinger:</i> malinger beregnet å gi tofarget eller flerfarget effekt direkte ved første påføring.</article></article></li><li data-li-identifier="l)" data-name="l)"><article class="listArticle" id="kapittel-1-punkt-2-ledd-1-punkt-12"><article class="legalP" id="kapittel-1-punkt-2-ledd-1-punkt-12-ledd-1"><i>Effektmaling:</i> maling beregnet å gi spesielle estetiske effekter på spesielt forberedte og allerede malte eller grunnede underlag, og som deretter behandles med forskjellig verktøy under tørkingen.</article></article></li></ul></article></article><article class="marginIdArticle" id="kapittel-1-punkt-3"><span class="data-marginOriginalId">2.</span><article class="legalP" id="kapittel-1-punkt-3-ledd-1">§ 3-20 til § 3-22 omfatter lakkeringsprodukter for reparasjon av kjøretøy i de underkategoriene som framgår av pkt. 2.1. Produktene benyttes til overflatebehandling som utføres som del av reparasjonsarbeid, vedlikehold eller dekorering av motorkjøretøy eller til deler av motorkjøretøy utenfor bilfabrikkene jf. kjøretøyforskriften jf. direktiv 70/156/EØF.</article></article><article class="marginIdArticle" id="kapittel-1-punkt-4"><span class="data-marginOriginalId">2.1.</span><span class="miscHeadline"><i>Underkategorier</i></span><ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-4-punkt-1"><article class="legalP" id="kapittel-1-punkt-4-punkt-1-ledd-1"><i>Forbehandlings- og rengjøringsprodukter:</i> produkter beregnet på fjerning av gamle lakklag og rust, mekanisk eller kjemisk eller for å gi feste for ny lakkoppbygging. <ul class="defaultList"><li data-li-identifier="i)" data-name="i)"><article class="listArticle" id="kapittel-1-punkt-4-punkt-1-ledd-1-punkt-1"><article class="legalP" id="kapittel-1-punkt-4-punkt-1-ledd-1-punkt-1-ledd-1"><i>forbehandlingsprodukter:</i> vasketynnere (et produkt beregnet for rengjøring av sprøytepistol og annet utstyr), maling-/lakkfjerner, avfettingsmiddel (herunder antistatprodukter for plast) og silikonfjernere.</article></article></li><li data-li-identifier="ii)" data-name="ii)"><article class="listArticle" id="kapittel-1-punkt-4-punkt-1-ledd-1-punkt-2"><article class="legalP" id="kapittel-1-punkt-4-punkt-1-ledd-1-punkt-2-ledd-1"><i>rengjøringsprodukter:</i> produkter for rengjøring av overflateforurensning ved klargjøring til og før påføring av dekklag.</article></article></li></ul></article></article></li><li data-li-identifier="b)" data-name="b)"><article class="listArticle" id="kapittel-1-punkt-4-punkt-2"><article class="legalP" id="kapittel-1-punkt-4-punkt-2-ledd-1"><i>Sparkelmasse:</i> fyldige materialer beregnet for å påføres for å utfylle dype overflateskader før påføring av grunning.</article></article></li><li data-li-identifier="c)" data-name="c)"><article class="listArticle" id="kapittel-1-punkt-4-punkt-3"><article class="legalP" id="kapittel-1-punkt-4-punkt-3-ledd-1"><i>Grunningsprodukt:</i> lakkprodukt beregnet for å påføres på ren metall eller eksisterende lakkflater for å gi korrosjonsbeskyttelse eller for å fylle mindre ujevnheter. <ul class="defaultList"><li data-li-identifier="i)" data-name="i)"><article class="listArticle" id="kapittel-1-punkt-4-punkt-3-ledd-1-punkt-1"><article class="legalP" id="kapittel-1-punkt-4-punkt-3-ledd-1-punkt-1-ledd-1"><i>fyller:</i> lakkprodukt beregnet for å påføres før påføring av topplakk med henblikk på korrosjonsbestandighet, for å sikre feste for topplakk og for å fremme dannelsen av en jevn overflate ved å utfylle mindre uregelmessigheter i overflaten.</article></article></li><li data-li-identifier="ii)" data-name="ii)"><article class="listArticle" id="kapittel-1-punkt-4-punkt-3-ledd-1-punkt-2"><article class="legalP" id="kapittel-1-punkt-4-punkt-3-ledd-1-punkt-2-ledd-1"><i>generell metallgrunning:</i> lakkprodukt beregnet til påføring som grunning, for f.eks. å fremme festeevne for eksempel sealer, grunnfyller, plastgrunning, vått-i-vått, «non-sanding» sparkel og sprøytesparkel.</article></article></li><li data-li-identifier="iii)" data-name="iii)"><article class="listArticle" id="kapittel-1-punkt-4-punkt-3-ledd-1-punkt-3"><article class="legalP" id="kapittel-1-punkt-4-punkt-3-ledd-1-punkt-3-ledd-1"><i>etsgrunning, wash-primer:</i> lakkprodukt som inneholder minst 0,5 vektprosent fosforsyre, beregnet til påføring direkte på rent metall for å gi korrosjonsbestandighet og feste, samt grunning som brukes som sveisegrunning og etsende løsninger til galvaniserte overflater og sinkoverflater.</article></article></li></ul></article></article></li><li data-li-identifier="d)" data-name="d)"><article class="listArticle" id="kapittel-1-punkt-4-punkt-4"><article class="legalP" id="kapittel-1-punkt-4-punkt-4-ledd-1"><i>Topplakk:</i> pigmentert lakk beregnet for påføring enten i ett enkelt lag eller i flere lag, for å gi glans og holdbarhet. Det omfatter alle anvendte produkter som f.eks. baselakk og klarlakk. <ul class="defaultList"><li data-li-identifier="i)" data-name="i)"><article class="listArticle" id="kapittel-1-punkt-4-punkt-4-ledd-1-punkt-1"><article class="legalP" id="kapittel-1-punkt-4-punkt-4-ledd-1-punkt-1-ledd-1"><i>baselakk:</i> pigmentert lakkprodukt beregnet på å gi farge og optiske virkninger, men ikke glans eller overflatebestandighet.</article></article></li><li data-li-identifier="ii)" data-name="ii)"><article class="listArticle" id="kapittel-1-punkt-4-punkt-4-ledd-1-punkt-2"><article class="legalP" id="kapittel-1-punkt-4-punkt-4-ledd-1-punkt-2-ledd-1"><i>klarlakk:</i> transparent lakkprodukt beregnet på å sikre lakkoppbyggingen den endelige glans og bestandighet.</article></article></li></ul></article></article></li><li data-li-identifier="e)" data-name="e)"><article class="listArticle" id="kapittel-1-punkt-4-punkt-5"><article class="legalP" id="kapittel-1-punkt-4-punkt-5-ledd-1"><i>Spesiallakker:</i> topplakkprodukter med spesielle egenskaper, som f.eks. metallik- eller perlemorseffekt i et enkelt lag, dekkende og klare lakker (f.eks. ripefast og fluorholdig klarlakk), reflekterende baselakk, strukturlakk (f.eks. hammerlakk), sklisikker lakk, understellmasse, steinslagsbeskyttende lakk, interiørlakk og aerosoler.</article></article></li></ul></article> <article class="defaultP" margin-top="true"><strong>Avsnitt 2: Grenseverdier for maksimalt VOC-innhold</strong></article> <article class="defaultP" margin-top="true"><i>Tabell A: maksimalt VOC-innhold i bygningsmaling og -lakk</i><table><thead><tr><th data-text-align="left" data-vertical-align="top" /><th data-text-align="left" data-vertical-align="top"><i>Underkategori av produkter</i></th><th data-text-align="left" data-vertical-align="top"><i>Type<sup class="footnotereference" data-footnotereferencevalue="**" data-unique-footnote-counter="2">**</sup></i></th><th data-text-align="left" data-vertical-align="top"><i>Fase I VOC g/l<sup class="footnotereference" data-footnotereferencevalue="*" data-unique-footnote-counter="1">*</sup> fra 1.1.2007</i></th><th data-text-align="left" data-vertical-align="top"><i>Fase II VOC g/l<sup class="footnotereference" data-footnotereferencevalue="*" data-unique-footnote-counter="1">*</sup> fra 1.1.2010</i></th></tr></thead><tbody><tr><td data-text-align="left" data-vertical-align="top">a</td><td data-text-align="left" data-vertical-align="top">Matt vegg- og takmaling (glansnivå <span class="underline">&lt;</span> 25 60°)</td><td data-text-align="left" data-vertical-align="top">VF<br />LB</td><td data-text-align="left" data-vertical-align="top">75<br />400</td><td data-text-align="left" data-vertical-align="top">30<br />30</td></tr><tr><td data-text-align="left" data-vertical-align="top">b</td><td data-text-align="left" data-vertical-align="top">Blank vegg- og takmaling (glansnivå &gt;25 60°)</td><td data-text-align="left" data-vertical-align="top">VF<br />LB</td><td data-text-align="left" data-vertical-align="top">150<br />400</td><td data-text-align="left" data-vertical-align="top">100<br />100</td></tr><tr><td data-text-align="left" data-vertical-align="top">c</td><td data-text-align="left" data-vertical-align="top">Utendørs maling for mineralske flater</td><td data-text-align="left" data-vertical-align="top">VF<br />LB</td><td data-text-align="left" data-vertical-align="top">75<br />450</td><td data-text-align="left" data-vertical-align="top">40<br />430</td></tr><tr><td data-text-align="left" data-vertical-align="top">d</td><td data-text-align="left" data-vertical-align="top">Maling for treverk, metall eller plast innendørs/utendørs</td><td data-text-align="left" data-vertical-align="top">VF<br />LB</td><td data-text-align="left" data-vertical-align="top">150<br />400</td><td data-text-align="left" data-vertical-align="top">130<br />300</td></tr><tr><td data-text-align="left" data-vertical-align="top">e</td><td data-text-align="left" data-vertical-align="top">Lakk, lasur og beis for innendørs/utendørs behandling av tre, metall og plast</td><td data-text-align="left" data-vertical-align="top">VF<br />LB</td><td data-text-align="left" data-vertical-align="top">150<br />500</td><td data-text-align="left" data-vertical-align="top">130<br />400</td></tr><tr><td data-text-align="left" data-vertical-align="top">f</td><td data-text-align="left" data-vertical-align="top">Tynnsjiktet lasur, olje eller beis</td><td data-text-align="left" data-vertical-align="top">VF<br />LB</td><td data-text-align="left" data-vertical-align="top">150<br />700</td><td data-text-align="left" data-vertical-align="top">130<br />700</td></tr><tr><td data-text-align="left" data-vertical-align="top">g</td><td data-text-align="left" data-vertical-align="top">Grunning</td><td data-text-align="left" data-vertical-align="top">VF<br />LB</td><td data-text-align="left" data-vertical-align="top">50<br />450</td><td data-text-align="left" data-vertical-align="top">30<br />350</td></tr><tr><td data-text-align="left" data-vertical-align="top">h</td><td data-text-align="left" data-vertical-align="top">Heftgrunning</td><td data-text-align="left" data-vertical-align="top">VF<br />LB</td><td data-text-align="left" data-vertical-align="top">50<br />750</td><td data-text-align="left" data-vertical-align="top">30<br />750</td></tr><tr><td data-text-align="left" data-vertical-align="top">i</td><td data-text-align="left" data-vertical-align="top">Enkomponent spesialmaling</td><td data-text-align="left" data-vertical-align="top">VF<br />LB</td><td data-text-align="left" data-vertical-align="top">140<br />600</td><td data-text-align="left" data-vertical-align="top">140<br />500</td></tr><tr><td data-text-align="left" data-vertical-align="top">j</td><td data-text-align="left" data-vertical-align="top">Tokomponent spesialmaling</td><td data-text-align="left" data-vertical-align="top">VF<br />LB</td><td data-text-align="left" data-vertical-align="top">140<br />550</td><td data-text-align="left" data-vertical-align="top">140<br />500</td></tr><tr><td data-text-align="left" data-vertical-align="top">k</td><td data-text-align="left" data-vertical-align="top">Flerfargede malinger</td><td data-text-align="left" data-vertical-align="top">VF<br />LB</td><td data-text-align="left" data-vertical-align="top">150<br />400</td><td data-text-align="left" data-vertical-align="top">100<br />100</td></tr><tr><td data-text-align="left" data-vertical-align="top">l</td><td data-text-align="left" data-vertical-align="top">Effektmaling</td><td data-text-align="left" data-vertical-align="top">VF<br />LB</td><td data-text-align="left" data-vertical-align="top">300<br />500</td><td data-text-align="left" data-vertical-align="top">200<br />200</td></tr></tbody></table></article><footer class="footnotes"><article class="footnote" data-name="*" data-unique-footnote-counter="1"><span class="footnoteLabel">*</span> g/l bruksklart produkt. For maling- og lakkeringsprodukter som skal ha tilsatt løsemidler eller løsemiddelholdige komponenter for å bli bruksklare, gjelder grenseverdiene for produktet i bruksklar tilstand.</article><article class="footnote" data-name="**" data-unique-footnote-counter="2"><span class="footnoteLabel">**</span> (VF) = vannfortynnbar maling, dvs. maling/middel hvor viskositeten er regulert med vann. (LB) = løsemiddelbasert maling, dvs. maling/middel hvor viskositeten er regulert med organiske løsemidler</article></footer> <article class="defaultP" margin-top="true"><i>Tabell B: maksimalt VOC-innhold i lakkeringsprodukter reparasjon av kjøretøy</i><table><thead><tr><th data-text-align="left" data-vertical-align="top" /><th data-text-align="left" data-vertical-align="top"><i>Produktkategori</i></th><th data-text-align="left" data-vertical-align="top"><i>Overflatebehandlingsmiddel</i></th><th data-text-align="left" data-vertical-align="top"><i>VOC g/l<sup class="footnotereference" data-footnotereferencevalue="*" data-unique-footnote-counter="1">*</sup> fra 1.1.2007</i></th></tr></thead><tbody><tr><td data-text-align="left" data-vertical-align="top">a</td><td data-text-align="left" data-vertical-align="top">Produkter til forbehandling og rensing</td><td data-text-align="left" data-vertical-align="top">Forbehandlingsprodukt<br />Rengjøringsprodukter</td><td data-text-align="left" data-vertical-align="top">850<br />200</td></tr><tr><td data-text-align="left" data-vertical-align="top">b</td><td data-text-align="left" data-vertical-align="top">Sparkelmasse</td><td data-text-align="left" data-vertical-align="top">Alle typer</td><td data-text-align="left" data-vertical-align="top">250</td></tr><tr><td data-text-align="left" data-vertical-align="top">c</td><td data-text-align="left" data-vertical-align="top">Grunningsprodukter</td><td data-text-align="left" data-vertical-align="top">Fyller og generell metallgrunning<br />Etsgrunning, wash-primer</td><td data-text-align="left" data-vertical-align="top">540<br />780</td></tr><tr><td data-text-align="left" data-vertical-align="top">d</td><td data-text-align="left" data-vertical-align="top">Topplakk</td><td data-text-align="left" data-vertical-align="top">Alle typer</td><td data-text-align="left" data-vertical-align="top">420</td></tr><tr><td data-text-align="left" data-vertical-align="top">e</td><td data-text-align="left" data-vertical-align="top">Spesiallakk</td><td data-text-align="left" data-vertical-align="top">Alle typer</td><td data-text-align="left" data-vertical-align="top">840</td></tr></tbody></table></article><footer class="footnotes"><article class="footnote" data-name="*" data-unique-footnote-counter="3"><span class="footnoteLabel">*</span> bruksklart produkt. Med unntak for kategori a skal det ses bort fra eventuelt vanninnhold i det bruksklare produktet. For maling- og lakkeringsprodukter som skal ha tilsatt løsemidler eller løsemiddelholdige komponenter for å bli bruksklare, gjelder grenseverdiene for produktet i bruksklar tilstand.</article></footer> <article class="defaultP" margin-top="true"><i>Avsnitt 3: Analysemetoder</i><table><thead><tr><th data-text-align="left" data-vertical-align="top" /><th data-text-align="left" data-vertical-align="top" /><th colspan="2" data-text-align="left" data-vertical-align="top"><i>Prøving</i></th></tr><tr><th data-text-align="left" data-vertical-align="top"><i>Parameter</i></th><th data-text-align="left" data-vertical-align="top"><i>Måleenhet</i></th><th data-text-align="left" data-vertical-align="top"><i>Metode</i></th><th data-text-align="left" data-vertical-align="top"><i>Tidspunkt offentliggjort</i></th></tr></thead><tbody><tr><td data-text-align="left" data-vertical-align="top">VOC- innhold</td><td data-text-align="left" data-vertical-align="top">g/l</td><td data-text-align="left" data-vertical-align="top">ISO 11890-2</td><td data-text-align="left" data-vertical-align="top">2002</td></tr><tr><td data-text-align="left" data-vertical-align="top">VOC-innhold, når reaktive fortynnere er til stede</td><td data-text-align="left" data-vertical-align="top">g/l</td><td data-text-align="left" data-vertical-align="top">ASTMD 2369</td><td data-text-align="left" data-vertical-align="top">2003</td></tr></tbody></table></article></section><section class="section" data-name="kapII" id="kapittel-2" data-lovdata-URL="LTI/forskrift/2005-10-26-1272/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 1. juni 2004 nr. 931 om begrensning av forurensning (forurensningsforskriften) gjøres følgende endringer:</article> <article class="defaultP" margin-top="true">Vedlegg I til kapittel 9 under overskriften <i>Lakkering og omlakkering av kjøretøyer</i> skal andre strekpunkt (– lakkering av veigående kjøretøyer som definert i direktiv 70/156/EØF eller av del av slike kjøretøyer i forbindelse med reparasjon, vedlikehold eller dekorering utenfor produksjonsanleggene) oppheves fra 1. oktober 2008.</article></section><section class="section" data-name="kapIII" id="kapittel-3" data-lovdata-URL="LTI/forskrift/2005-10-26-1272/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene trer i kraft straks.</article></section></main></body></html>