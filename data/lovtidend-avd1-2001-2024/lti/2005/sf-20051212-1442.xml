<!DOCTYPE html><html lang="no"><head><title>Forskrift om salær fra det offentlige til advokater m.fl. etter faste satser (stykkprissatser) ved fri rettshjelp og i straffesaker.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-12-1442</dd><dt class="dokid">DokumentID</dt><dd class="dokid">LTI/forskrift/2005-12-12-1442</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 15 s 2304</dd><dt class="dateInForce">I kraft fra</dt><dd class="dateInForce">2006-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-09-18-1088</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-05-22-25/§78</li><li>lov/1981-05-22-25/§107</li><li>lov/1981-05-22-25/§107d</li><li>forskrift/1982-10-08-1445</li><li>forskrift/1985-12-13-2095</li><li>lov/1980-06-13-35/§3</li><li>lov/1980-06-13-35/§7</li><li>forskrift/1997-12-03-1441/§2</li></ul></dd><dt class="dateOfPublication">Kunngjort</dt><dd class="dateOfPublication">2005-12-15</dd><dt class="journalNumber">Journalnummer</dt><dd class="journalNumber">2005-1147</dd><dt class="titleShort">Korttittel</dt><dd class="titleShort">Forskrift om stykkprissatser for advokater</dd><dt class="title">Tittel</dt><dd class="title">Forskrift om salær fra det offentlige til advokater m.fl. etter faste satser (stykkprissatser) ved fri rettshjelp og i straffesaker.</dd><dt class="miscInformation">Annet om dokumentet</dt><dd class="miscInformation">Fastsatt av Justis- og politidepartementet 12. desember 2005 med hjemmel i lov 22. mai 1981 nr. 25 om rettergangsmåten i straffesaker (Straffeprosessloven) § 78, § 107 og § 107d, jf. delegeringsvedtak 8. oktober 1982 nr. 1445 og delegeringsvedtak 13. desember 1985 nr. 2095, lov 13. juni 1980 nr. 35 om fri rettshjelp § 3 og § 7, jf. delegeringsvedtak 8. oktober 1982 nr. 1445, og forskrift 3. desember 1997 nr. 1441 om salær fra det offentlige til advokater m.v. § 2 tredje ledd.</dd><dt class="refid">RefID</dt><dd class="refid">forskrift/2005-12-12-1442</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om salær fra det offentlige til advokater m.fl. etter faste satser (stykkprissatser) ved fri rettshjelp og i straffesaker.<ul class="tocSubUl"><li>Kapittel I. Alminnelige bestemmelser<ul class="tocSubUl"><li>§ 1. Forskriftens anvendelsesområde</li><li>§ 2. Grunnlag for beregning av stykkpris</li><li>§ 3. Skifte av advokat</li><li>§ 4. Ventetid/forsinkelser/pauser i forbindelse med rettsmøte</li></ul></li><li>Kapittel II. Stykkprisbetaling i saker etter rettshjelpsloven<ul class="tocSubUl"><li>§ 5. Stykkpris i fritt rettsrådssaker</li><li>§ 6. Stykkpris i fri sakførselssaker</li></ul></li><li>Kapittel III. Stykkprisbetaling i straffesaker<ul class="tocSubUl"><li>§ 7. Stykkpris for forsvarer i hoved-/ankeforhandling i tingretten/lagmannsretten</li><li>§ 8. Stykkpris for forsvarer i tilståelsessak</li><li>§ 9. Stykkpris for forsvarer ved fengslingsoppdrag</li><li>§ 10. Stykkpris for fornærmedes advokat i hoved-/ankeforhandling i straffesaker</li><li>§ 11. Overskridelse av stykkprisgrunnlaget</li></ul></li><li>Kapittel IV. Ikrafttredelse mv.<ul class="tocSubUl"><li>§ 12. Ikrafttredelse/overgangsbestemmelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-12-1442" id="dokument"><h1>Forskrift om salær fra det offentlige til advokater m.fl. etter faste satser (stykkprissatser) ved fri rettshjelp og i straffesaker.</h1><section class="section" data-name="kapI" id="kapittel-1" data-lovdata-URL="LTI/forskrift/2005-12-12-1442/KAPITTEL_1"><h2>Kapittel I. Alminnelige bestemmelser</h2><article class="legalArticle" data-lovdata-URL="LTI/forskrift/2005-12-12-1442/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens anvendelsesområde</span></h3><article class="legalP" id="kapittel-1-paragraf-1-ledd-1">Forskriften gjelder betaling for bistand fra advokater og andre etter rettshjelpsloven i saker som faller inn under forskriftens kapittel II.</article><article class="legalP" id="kapittel-1-paragraf-1-ledd-2">Forskriften gjelder også betaling for bistand fra advokat som tilkommer offentlig salær etter straffeprosessloven i saker som faller inn under forskriftens kapittel III.</article></article><article class="legalArticle" data-lovdata-URL="LTI/forskrift/2005-12-12-1442/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Grunnlag for beregning av stykkpris</span></h3><article class="legalP" id="kapittel-1-paragraf-2-ledd-1">Stykkprissatsen beregnes med utgangspunkt i den offentlige salærsats.</article><article class="legalP" id="kapittel-1-paragraf-2-ledd-2">Stykkprisbetaling skal kompensere for alt arbeid som er utført i en sak, herunder forberedende arbeid, arbeid i rettsmøte og etterarbeid. Salærforskriften § 10 kommer ikke til anvendelse i saker som betales med stykkpris.</article><article class="legalP" id="kapittel-1-paragraf-2-ledd-3">Omfatter bistanden flere klienter i samme sak, skal saken regnes som én rettshjelpssak eller én straffesak, og betales med én stykkpris.</article></article><article class="legalArticle" data-lovdata-URL="LTI/forskrift/2005-12-12-1442/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Skifte av advokat</span></h3><article class="legalP" id="kapittel-1-paragraf-3-ledd-1">Ved skifte av advokat skal salær til den advokat som først påtar seg et fritt rettsrådsoppdrag fastsettes etter reglene i denne forskriften. Dette forutsetter at advokaten har arbeidet med saken i slik grad at full stykkpris synes rimelig. Salær til den advokat som overtar saken betales etter reglene om skifte av advokat i salærforskriften.</article><article class="legalP" id="kapittel-1-paragraf-3-ledd-2">Ved skifte av advokat i fri sakførselssaker og i straffesaker fastsettes salæret etter reglene i salærforskriften § 12. Ved skifte av forsvarer i fengslingssaker skal salær både til den forsvareren som først påtar seg oppdraget og den forsvareren som overtar saken, fastsettes etter reglene i denne forskriften.</article></article><article class="legalArticle" data-lovdata-URL="LTI/forskrift/2005-12-12-1442/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Ventetid/forsinkelser/pauser i forbindelse med rettsmøte</span></h3><article class="legalP" id="kapittel-1-paragraf-4-ledd-1">Forsinkelser og ventetid i forkant av rettsmøte i sak som betales etter forskriftens § 6 – § 10 er ikke grunnlag for beregning av stykkpris. Det samme gjelder pauser under rettsmøtet som ikke er av mindre varighet.</article><article class="legalP" id="kapittel-1-paragraf-4-ledd-2">Forsinkelser/ventetid/pauser som er av slik varighet at det ikke med rimelighet kan forventes at advokaten drar tilbake til kontoret og tar fatt på annet inntektsgivende arbeid, betales etter salærforskriften § 8.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2005-12-12-1442/KAPITTEL_2"><h2>Kapittel II. Stykkprisbetaling i saker etter rettshjelpsloven</h2><article class="legalArticle" data-lovdata-URL="LTI/forskrift/2005-12-12-1442/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Stykkpris i fritt rettsrådssaker</span></h3><article class="legalP" id="kapittel-2-paragraf-1-ledd-1">Bistand i saker som nevnt i annet og tredje ledd som ikke overstiger 2 timer, betales med 1,5 ganger den offentlige salærsats.</article><article class="legalP" id="kapittel-2-paragraf-1-ledd-2">Bistand som overstiger 2 timer betales med:<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-1-ledd-2-punkt-1"><article class="legalP" id="kapittel-2-paragraf-1-ledd-2-punkt-1-ledd-1"><i>Utlendingssaker, jf. rettshjelpsloven § 11 første ledd nr. 1:</i> <ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-1-ledd-2-punkt-1-ledd-1-punkt-1"><article class="legalP" id="kapittel-2-paragraf-1-ledd-2-punkt-1-ledd-1-punkt-1-ledd-1">I sak om bortvisning, utvisning og tilbakekall av gitt tillatelse:</article></article></li><li><article class="listArticle" id="kapittel-2-paragraf-1-ledd-2-punkt-1-ledd-1-punkt-2"><article class="legalP" id="kapittel-2-paragraf-1-ledd-2-punkt-1-ledd-1-punkt-2-ledd-1">3 ganger den offentlige salærsats.</article></article></li><li><article class="listArticle" id="kapittel-2-paragraf-1-ledd-2-punkt-1-ledd-1-punkt-3"><article class="legalP" id="kapittel-2-paragraf-1-ledd-2-punkt-1-ledd-1-punkt-3-ledd-1">Ved klage gis et tillegg med 1 gang salærsatsen.</article></article></li><li><article class="listArticle" id="kapittel-2-paragraf-1-ledd-2-punkt-1-ledd-1-punkt-4"><article class="legalP" id="kapittel-2-paragraf-1-ledd-2-punkt-1-ledd-1-punkt-4-ledd-1">Ved personlig fremmøte i Utlendingsnemnda gis et tillegg med 5 ganger salærsatsen.</article></article></li><li data-li-identifier="b." data-name="b."><article class="listArticle" id="kapittel-2-paragraf-1-ledd-2-punkt-1-ledd-1-punkt-5"><article class="legalP" id="kapittel-2-paragraf-1-ledd-2-punkt-1-ledd-1-punkt-5-ledd-1">Ved søknad om asyl fra enslig mindreårig asylsøker, i saker som kan berøre rikets sikkerhet, utenrikspolitiske forhold eller der eksklusjon fra flyktningstatus kan bli utfallet:</article></article></li><li><article class="listArticle" id="kapittel-2-paragraf-1-ledd-2-punkt-1-ledd-1-punkt-6"><article class="legalP" id="kapittel-2-paragraf-1-ledd-2-punkt-1-ledd-1-punkt-6-ledd-1">3 ganger den offentlige salærsats.</article></article></li><li><article class="listArticle" id="kapittel-2-paragraf-1-ledd-2-punkt-1-ledd-1-punkt-7"><article class="legalP" id="kapittel-2-paragraf-1-ledd-2-punkt-1-ledd-1-punkt-7-ledd-1">Ved klage gis et tillegg med 5 ganger salærsatsen.</article></article></li><li><article class="listArticle" id="kapittel-2-paragraf-1-ledd-2-punkt-1-ledd-1-punkt-8"><article class="legalP" id="kapittel-2-paragraf-1-ledd-2-punkt-1-ledd-1-punkt-8-ledd-1">Ved personlig fremmøte i Utlendingsnemnda gis et tillegg med 5 ganger salærsatsen.</article></article></li><li data-li-identifier="c." data-name="c."><article class="listArticle" id="kapittel-2-paragraf-1-ledd-2-punkt-1-ledd-1-punkt-9"><article class="legalP" id="kapittel-2-paragraf-1-ledd-2-punkt-1-ledd-1-punkt-9-ledd-1">Utlending som klager over negativt vedtak på søknad om asyl: <ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-1-ledd-2-punkt-1-ledd-1-punkt-9-ledd-1-punkt-1"><article class="legalP" id="kapittel-2-paragraf-1-ledd-2-punkt-1-ledd-1-punkt-9-ledd-1-punkt-1-ledd-1">I ordinær asylsak: 5 ganger den offentlige salærsats.<br />Ved personlig fremmøte i Utlendingsnemnda gis et tillegg med 5 ganger salærsatsen.</article></article></li><li data-li-identifier="2." data-name="2."><article class="listArticle" id="kapittel-2-paragraf-1-ledd-2-punkt-1-ledd-1-punkt-9-ledd-1-punkt-2"><article class="legalP" id="kapittel-2-paragraf-1-ledd-2-punkt-1-ledd-1-punkt-9-ledd-1-punkt-2-ledd-1">I asylsak som anses å være åpenbart grunnløs: 3 ganger den offentlige salærsats.<br />Ved samtykke om utsatt iverksettelse gis et tillegg med 2 ganger salærsatsen.<br />Ved personlig fremmøte i Utlendingsnemnda gis et tillegg med 5 ganger salærsatsen.</article></article></li><li data-li-identifier="3." data-name="3."><article class="listArticle" id="kapittel-2-paragraf-1-ledd-2-punkt-1-ledd-1-punkt-9-ledd-1-punkt-3"><article class="legalP" id="kapittel-2-paragraf-1-ledd-2-punkt-1-ledd-1-punkt-9-ledd-1-punkt-3-ledd-1">I asylsak som behandles etter Dublin II-forordningen og i 1. asyllandssaker: 2 ganger den offentlige salærsats.<br />Ved samtykke om utsatt iverksettelse gis et tillegg med 3 ganger salærsatsen.<br />Ved personlig fremmøte i Utlendingsnemnda gis et tillegg med 5 ganger salærsatsen.<br />For familier gis det i saker som nevnt i a, b og c et tillegg med én gang salærsatsen for ektefelle/registrert partner/samboer og for hvert barn mellom 14 og 18 år. For familiemedlemmer over 18 år gis en selvstendig stykkpris.</article></article></li></ul></article></article></li></ul></article></article></li><li data-li-identifier="2." data-name="2."><article class="listArticle" id="kapittel-2-paragraf-1-ledd-2-punkt-2"><article class="legalP" id="kapittel-2-paragraf-1-ledd-2-punkt-2-ledd-1"><i>Erstatning for urettmessig straffeforfølgning, jf. rettshjelpsloven § 11 første ledd nr. 3:</i><br />8 ganger den offentlige salærsats.</article></article></li><li data-li-identifier="3." data-name="3."><article class="listArticle" id="kapittel-2-paragraf-1-ledd-2-punkt-3"><article class="legalP" id="kapittel-2-paragraf-1-ledd-2-punkt-3-ledd-1"><i>Voldsofre i erstatningssak mot gjerningsperson, jf. rettshjelpsloven § 11 første ledd nr. 4:</i><br />7 ganger den offentlige salærsats.</article></article></li><li data-li-identifier="4." data-name="4."><article class="listArticle" id="kapittel-2-paragraf-1-ledd-2-punkt-4"><article class="legalP" id="kapittel-2-paragraf-1-ledd-2-punkt-4-ledd-1"><i>Vernepliktige i førstegangstjeneste, jf. rettshjelpsloven § 11 første ledd nr. 5:</i><br />Den stykkpris som gjelder for de enkelte sakstyper i rettshjelpsloven § 11 annet ledd.</article></article></li><li data-li-identifier="5." data-name="5."><article class="listArticle" id="kapittel-2-paragraf-1-ledd-2-punkt-5"><article class="legalP" id="kapittel-2-paragraf-1-ledd-2-punkt-5-ledd-1"><i>Personer som har vært utsatt for mishandling fra nærstående, jf. rettshjelpsloven § 11 første ledd nr. 6:</i><br />10 ganger den offentlige salærsats.</article></article></li><li data-li-identifier="6." data-name="6."><article class="listArticle" id="kapittel-2-paragraf-1-ledd-2-punkt-6"><article class="legalP" id="kapittel-2-paragraf-1-ledd-2-punkt-6-ledd-1"><i>Personer som har vært utsatt for tvangsekteskap, jf. rettshjelpsloven § 11 første ledd nr. 7:</i><br />12 ganger den offentlige salærsats.</article></article></li><li data-li-identifier="7." data-name="7."><article class="listArticle" id="kapittel-2-paragraf-1-ledd-2-punkt-7"><article class="legalP" id="kapittel-2-paragraf-1-ledd-2-punkt-7-ledd-1"><i>Ekteskaps- og familiesaker, jf. rettshjelpsloven § 11 annet ledd nr. 1 og 2:</i> <ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-1-ledd-2-punkt-7-ledd-1-punkt-1"><article class="legalP" id="kapittel-2-paragraf-1-ledd-2-punkt-7-ledd-1-punkt-1-ledd-1">Saker om separasjon og skilsmisse, og øvrige saker som ikke faller inn under bokstav b-d:<br />3 ganger den offentlige salærsats.</article></article></li><li data-li-identifier="b." data-name="b."><article class="listArticle" id="kapittel-2-paragraf-1-ledd-2-punkt-7-ledd-1-punkt-2"><article class="legalP" id="kapittel-2-paragraf-1-ledd-2-punkt-7-ledd-1-punkt-2-ledd-1">Saker som kun omfatter felleseieskifte eller økonomisk oppgjør etter oppløsning av husstandsfelleskap:<br />7 ganger den offentlige salærsats.</article></article></li><li data-li-identifier="c." data-name="c."><article class="listArticle" id="kapittel-2-paragraf-1-ledd-2-punkt-7-ledd-1-punkt-3"><article class="legalP" id="kapittel-2-paragraf-1-ledd-2-punkt-7-ledd-1-punkt-3-ledd-1">Saker som omfatter foreldreansvar, daglig omsorg og samværsrett:<br />7 ganger den offentlige salærsats.</article></article></li><li data-li-identifier="d." data-name="d."><article class="listArticle" id="kapittel-2-paragraf-1-ledd-2-punkt-7-ledd-1-punkt-4"><article class="legalP" id="kapittel-2-paragraf-1-ledd-2-punkt-7-ledd-1-punkt-4-ledd-1">Saker som omfatter både foreldreansvar og/eller daglig omsorg og/eller samværsrett og felleseieskifte/økonomisk oppgjør etter oppløsning av husstandsfellesskap:<br />12 ganger den offentlige salærsats.</article></article></li></ul></article></article></li><li data-li-identifier="8." data-name="8."><article class="listArticle" id="kapittel-2-paragraf-1-ledd-2-punkt-8"><article class="legalP" id="kapittel-2-paragraf-1-ledd-2-punkt-8-ledd-1"><i>Erstatning ved personskade eller tap av forsørger, jf. rettshjelpsloven § 11 annet ledd nr. 3 (gjelder ikke søknad om billighetserstatning):</i><br />7 ganger den offentlige salærsats.</article></article></li><li data-li-identifier="9." data-name="9."><article class="listArticle" id="kapittel-2-paragraf-1-ledd-2-punkt-9"><article class="legalP" id="kapittel-2-paragraf-1-ledd-2-punkt-9-ledd-1"><i>Saker om oppsigelse eller utkastelse fra bolig som leietaker bebor, jf. rettshjelpsloven § 11 annet ledd nr. 4:</i><br />6 ganger den offentlige salærsats.</article></article></li><li data-li-identifier="10." data-name="10."><article class="listArticle" id="kapittel-2-paragraf-1-ledd-2-punkt-10"><article class="legalP" id="kapittel-2-paragraf-1-ledd-2-punkt-10-ledd-1"><i>Oppsigelses- og avskjedigelsessaker i arbeidsforhold, jf. rettshjelpsloven § 11 annet ledd nr. 5:</i><br />6 ganger den offentlige salærsats.</article></article></li><li data-li-identifier="11." data-name="11."><article class="listArticle" id="kapittel-2-paragraf-1-ledd-2-punkt-11"><article class="legalP" id="kapittel-2-paragraf-1-ledd-2-punkt-11-ledd-1"><i>Saker om voldsoffererstatning, jf. rettshjelpsloven § 11 annet ledd nr. 6:</i> <ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-1-ledd-2-punkt-11-ledd-1-punkt-1"><article class="legalP" id="kapittel-2-paragraf-1-ledd-2-punkt-11-ledd-1-punkt-1-ledd-1">Søknad om voldsoffererstatning:<br />5 ganger den offentlige salærsats.</article></article></li><li data-li-identifier="b." data-name="b."><article class="listArticle" id="kapittel-2-paragraf-1-ledd-2-punkt-11-ledd-1-punkt-2"><article class="legalP" id="kapittel-2-paragraf-1-ledd-2-punkt-11-ledd-1-punkt-2-ledd-1">Klage over avslag på søknad om voldsoffererstatning:<br />3 ganger den offentlige salærsats.</article></article></li></ul></article></article></li><li data-li-identifier="12." data-name="12."><article class="listArticle" id="kapittel-2-paragraf-1-ledd-2-punkt-12"><article class="legalP" id="kapittel-2-paragraf-1-ledd-2-punkt-12-ledd-1"><i>Klagesaker til fylkestrygdekontoret eller Rikstrygdeverket, jf. rettshjelpsloven § 11 annet ledd nr. 7:</i><br />7 ganger den offentlige salærsats.</article></article></li><li data-li-identifier="13." data-name="13."><article class="listArticle" id="kapittel-2-paragraf-1-ledd-2-punkt-13"><article class="legalP" id="kapittel-2-paragraf-1-ledd-2-punkt-13-ledd-1"><i>Klagesaker til Aetat Arbeidsdirektoratet, jf. rettshjelpsloven § 11 annet ledd nr. 8:</i><br />7 ganger den offentlige salærsats.</article></article></li></ul></article><article class="legalP" id="kapittel-2-paragraf-1-ledd-3">Bistand i saker som ikke omfattes av annet ledd, men som likevel innvilges etter rettshjelpsloven § 11 første eller annet ledd, betales med en stykkpris på 7 ganger den offentlige salærsats.</article><article class="legalP" id="kapittel-2-paragraf-1-ledd-4">Bistand i saker som innvilges etter rettshjelpsloven § 11 tredje ledd betales med en stykkpris på 5 ganger den offentlige salærsats.</article><article class="legalP" id="kapittel-2-paragraf-1-ledd-5">Overstiger faktisk samlet timeforbruk i ett rettsråd det dobbelte av det timeforbruket som er grunnlag for stykkprissatsen, eller er det på et senere tidspunkt behov for ytterligere bistand i samme sak, skal søknad om utvidelse av bevilling til fritt rettsråd sendes fylkesmannen, jf. rettshjelpsforskriften § 3-5.</article></article><article class="legalArticle" data-lovdata-URL="LTI/forskrift/2005-12-12-1442/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Stykkpris i fri sakførselssaker</span></h3><article class="legalP" id="kapittel-2-paragraf-2-ledd-1">Bistand i fri sakførselssaker betales med:<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1"><i>Fengsling i utlendingssak, jf. rettshjelpsloven § 16 første ledd nr. 4:</i><br />Den stykkpris som er fastsatt i denne forskriftens § 9.</article></article></li><li data-li-identifier="2." data-name="2."><article class="listArticle" id="kapittel-2-paragraf-2-ledd-1-punkt-2"><span class="miscHeadline"><i>Fylkesnemndssak, jf. rettshjelpsloven § 17 tredje ledd nr. 1 og 2:</i></span></article></li><li><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">2,75 ganger den offentlige salærsats for hver time som medgår de to første dagene, og</article></article></li><li><article class="listArticle" id="kapittel-2-paragraf-2-ledd-1-punkt-4"><article class="legalP" id="kapittel-2-paragraf-2-ledd-1-punkt-4-ledd-1">2,4 ganger den offentlige salærsats for hver time som medgår følgende dager.</article></article></li></ul></article><article class="legalP" id="kapittel-2-paragraf-2-ledd-2">Hvis faktisk samlet timeforbruk i saken overstiger fastsatt stykkpris med mer enn 50%, skal søknad om utvidelse av bevilling til fri sakførsel sendes fylkesnemnda/retten, jf. rettshjelpsforskriften § 4-5. For saker som nevnt i første ledd nr. 1 gjelder forskriftens § 11 annet ledd tilsvarende.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2005-12-12-1442/KAPITTEL_3"><h2>Kapittel III. Stykkprisbetaling i straffesaker</h2><article class="legalArticle" data-lovdata-URL="LTI/forskrift/2005-12-12-1442/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Stykkpris for forsvarer i hoved-/ankeforhandling i tingretten/lagmannsretten</span></h3><article class="legalP" id="kapittel-3-paragraf-1-ledd-1">Forsvarers bistand i hoved-/ankeforhandling i tingretten/lagmannsretten betales med 6 ganger den offentlige salærsats dersom hoved-/ankeforhandlingens varighet ikke overstiger 2 timer, og 8 ganger den offentlige salærsats dersom hoved-/ankeforhandlingens varighet ikke overstiger 3,5 timer.</article><article class="legalP" id="kapittel-3-paragraf-1-ledd-2">Forsvarers bistand i hoved-/ankeforhandling med varighet over 3,5 timer betales med 2,25 ganger den offentlige salærsats for hver time som medgår under hoved-/ankeforhandlingens første dag og 2 ganger den offentlige salærsats for hver time som medgår følgende dager. I ankeforhandling i lagmannsretten med varighet over 3,5 timer hvor forsvarer har representert tiltalte i tingretten, betales 2 ganger den offentlige salærsats for hver time som medgår første dag, og 1,75 ganger den offentlige salærsats for hver time som medgår følgende dager.</article><article class="legalP" id="kapittel-3-paragraf-1-ledd-3">Dersom en omfattende sak er forent med en sak som forutsettes å kreve lite saksforberedelse, kan retten beslutte at salæret til forsvareren i den siste saken skal fastsettes etter reglene i salærforskriften.</article><article class="legalP" id="kapittel-3-paragraf-1-ledd-4">Har hoved-/ankeforhandlingen varighet utover 5 dager eller blir hoved-/ankeforhandling ikke avholdt, fastsettes hele salæret etter reglene i salærforskriften.</article><article class="legalP" id="kapittel-3-paragraf-1-ledd-5">Dersom det er avholdt forberedende rettsmøte, bevisopptak, rettslig avhør eller særskilt domsavsigelse, skal bistand ved slike rettsmøter betales særskilt etter reglene i salærforskriften.</article></article><article class="legalArticle" data-lovdata-URL="LTI/forskrift/2005-12-12-1442/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Stykkpris for forsvarer i tilståelsessak</span></h3><article class="legalP" id="kapittel-3-paragraf-2-ledd-1">Forsvarers bistand i sak som behandles etter reglene om tilståelsesdom betales med 4,5 ganger den offentlige salærsats for rettsmøte med varighet inntil 1,5 timer. For rettsmøte av lengre varighet, betales 0,75 ganger salærsatsen for hver overskytende halvtime. Bistand ved skriftlig ankeerklæring eller støtteerklæring til anke betales med 0,5 ganger den offentlige salærsats.</article></article><article class="legalArticle" data-lovdata-URL="LTI/forskrift/2005-12-12-1442/§9" data-name="§9" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Stykkpris for forsvarer ved fengslingsoppdrag</span></h3><article class="legalP" id="kapittel-3-paragraf-3-ledd-1">Forsvarers bistand ved førstegangsfengsling betales med 5 ganger den offentlige salærsats for rettsmøte med varighet inntil 1 time. For rettsmøte av lengre varighet betales 0,5 ganger salærsatsen for hver overskytende halvtime.</article><article class="legalP" id="kapittel-3-paragraf-3-ledd-2">Forsvarers bistand ved fengslingsforlengelse betales med 2 ganger den offentlige salærsats for rettsmøte med varighet inntil 1 time. For rettsmøte av lengre varighet betales 0,5 ganger den offentlige salærsats for hver overskytende halvtime.</article><article class="legalP" id="kapittel-3-paragraf-3-ledd-3">Dersom forsvarers bistand som nevnt i første og annet ledd omfatter utferdigelse av skriftlig kjæremålserklæring eller støtteskriv til kjæremål, gis et tillegg på 0,5 ganger den offentlige salærsats.</article><article class="legalP" id="kapittel-3-paragraf-3-ledd-4">Hver dag i varetektsperioden betales med 0,15 ganger den offentlige salærsats. Forsvarers bistand i fengselsbesøk betales etter reglene i salærforskriften, men maksimalt med 1 gang den offentlige salærsats for hver påbegynte periode à 14 dager. Forsvarers bistand i fengselsbesøk hvor siktede er underlagt brev- og besøksforbud betales med maksimalt 2 ganger den offentlige salærsats for hver påbegynte periode à 14 dager. Forsvarers bistand i politiavhør betales etter reglene i salærforskriften.</article></article><article class="legalArticle" data-lovdata-URL="LTI/forskrift/2005-12-12-1442/§10" data-name="§10" id="kapittel-3-paragraf-4"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Stykkpris for fornærmedes advokat i hoved-/ankeforhandling i straffesaker</span></h3><article class="legalP" id="kapittel-3-paragraf-4-ledd-1">Bistand fra fornærmedes advokat i hoved-/ankeforhandling i tingretten/lagmannsretten betales med 2 ganger den offentlige salærsats for hver time som medgår under hoved-/ankeforhandlingens første dag, og 1,75 ganger den offentlige salærsats for hver time som medgår følgende dager. I ankeforhandling i lagmannsretten hvor advokaten har representert fornærmede i tingretten, betales 1,75 ganger den offentlige salærsats for hver time som medgår første dag, og 1,6 ganger den offentlige salærsats for hver time som medgår følgende dager.</article><article class="legalP" id="kapittel-3-paragraf-4-ledd-2">Har hoved-/ankeforhandlingen varighet utover 5 dager eller blir hoved-/ankeforhandling ikke avholdt, fastsettes hele salæret etter reglene i salærforskriften.</article></article><article class="legalArticle" data-lovdata-URL="LTI/forskrift/2005-12-12-1442/§11" data-name="§11" id="kapittel-3-paragraf-5"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Overskridelse av stykkprisgrunnlaget</span></h3><article class="legalP" id="kapittel-3-paragraf-5-ledd-1">Hvis faktisk samlet timeforbruk i en sak som betales etter denne forskriftens § 7 – § 10 overstiger fastsatt stykkpris med mer enn 50%, og det godtgjøres at det foreligger særlige omstendigheter ved oppdraget som begrunner en slik timebruk, fastsettes hele salæret etter reglene i salærforskriften.</article><article class="legalP" id="kapittel-3-paragraf-5-ledd-2">I saker hvor stykkprisen består av flere komponenter, legges den samlede stykkprisen til grunn ved anvendelsen av første ledd. Dette er ikke til hinder for fortløpende betaling etter stykkpris i fengslingssaker.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2005-12-12-1442/KAPITTEL_4"><h2>Kapittel IV. Ikrafttredelse mv.</h2><article class="legalArticle" data-lovdata-URL="LTI/forskrift/2005-12-12-1442/§12" data-name="§12" id="kapittel-4-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse/overgangsbestemmelse</span></h3><article class="legalP" id="kapittel-4-paragraf-1-ledd-1">Denne forskriften trer i kraft 1. januar 2006, og kommer til anvendelse på oppdrag påbegynt etter ikrafttredelsen. Samtidig oppheves forskrift 18. september 2001 nr. 1088 om salær fra det offentlige til advokater m.fl. etter faste satser (stykkprissatser) ved fritt rettsråd og i straffesaker, med unntak for oppdrag påbegynt før denne forskriftens ikrafttredelse.</article></article></section></main></body></html>