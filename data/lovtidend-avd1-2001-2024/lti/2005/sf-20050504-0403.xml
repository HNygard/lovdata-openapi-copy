<!DOCTYPE html><html lang="no"><head><title>Forskrift om godkjenning av omsetningsledd for deltakelse i markedsordningen for poteter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-05-04-403</dd><dt class="dokid">DokumentID</dt><dd class="dokid">LTI/forskrift/2005-05-04-403</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 6 s 835</dd><dt class="dateInForce">I kraft fra</dt><dd class="dateInForce">2005-05-04</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-06-03-684</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1936-07-10-6/§18</li><li>forskrift/1981-11-27-6</li></ul></dd><dt class="dateOfPublication">Kunngjort</dt><dd class="dateOfPublication">2005-05-06</dd><dt class="journalNumber">Journalnummer</dt><dd class="journalNumber">2005-0365</dd><dt class="titleShort">Korttittel</dt><dd class="titleShort">Forskrift om deltakelse i potetmarkedsordning</dd><dt class="title">Tittel</dt><dd class="title">Forskrift om godkjenning av omsetningsledd for deltakelse i markedsordningen for poteter.</dd><dt class="miscInformation">Annet om dokumentet</dt><dd class="miscInformation">Fastsatt av Landbruks- og matdepartementet 4. mai 2005 med hjemmel i lov 10. juli 1936 nr. 6 til å fremja umsetnaden av jordbruksvaror § 18, jf. delegeringsvedtak 27. november 1981 nr. 6.</dd><dt class="refid">RefID</dt><dd class="refid">forskrift/2005-05-04-403</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om godkjenning av omsetningsledd for deltakelse i markedsordningen for poteter.<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li><li>§ 4. Godkjenning av omsetningsledd</li><li>§ 5. Vilkår</li><li>§ 6. Tap av godkjenning</li><li>§ 7. Opplysningsplikt og kontroll</li><li>§ 8. Administrasjon og dispensasjon</li><li>§ 9. Klage</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2005-05-04-403" id="dokument"><h1>Forskrift om godkjenning av omsetningsledd for deltakelse i markedsordningen for poteter.</h1><article class="legalArticle" data-lovdata-URL="LTI/forskrift/2005-05-04-403/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med godkjenningsordningen er å bidra til et stabilt pris- og inntektsnivå i matpotetproduksjonen og medvirke til å bedre matpotetkvaliteten. Ordningen skal videre bidra til å framskaffe informasjon som grunnlag for markedsregulering og til at matpotetomsetningen kanaliseres gjennom grossist, detaljist, næringsmiddelindustri og storhusholdning.</article></article><article class="legalArticle" data-lovdata-URL="LTI/forskrift/2005-05-04-403/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Godkjente omsetningsledd kan delta i avrensordningen for poteter og i gjennomføringen av avsetningstiltak for matpoteter. Distriktstilskudd for potetproduksjon av matpotet i Nord-Norge<sup class="footnotereference" data-footnotereferencevalue="1" data-unique-footnote-counter="1">1</sup> kan kun gis dersom omsetningen går gjennom godkjent omsetningsledd.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. forskrift 22. mars 2002 nr. 283 om produksjonstilskudd i jordbruket § 6.</article></footer></article><article class="legalArticle" data-lovdata-URL="LTI/forskrift/2005-05-04-403/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I denne forskrift menes med:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1"><i>Omsetningsledd:</i> Foretak der matpoteter utgjør hele eller deler av forretningen/foredlingen.</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1"><i>Nord-Norge:</i> Nordland, Troms og Finnmark.</article></article></li></ul></article></article><article class="legalArticle" data-lovdata-URL="LTI/forskrift/2005-05-04-403/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Godkjenning av omsetningsledd</span></h2><article class="legalP" id="paragraf-4-ledd-1">Omsetningsledd som ønsker å bli godkjent i markedsordningen for poteter kan søke Statens landbruksforvaltning om slik godkjenning. Statens landbruksforvaltning kan fastsette krav til søknadens innhold og form.</article><article class="legalP" id="paragraf-4-ledd-2">Omsetningsleddet kan ha flere avdelinger/anlegg. Heleide datterselskaper kan godkjennes under ett med moderselskaper, forutsatt at de har et felles avregningsregnskaps- og faktureringsopplegg.</article><article class="legalP" id="paragraf-4-ledd-3">Omsetningsledd kan dannes ved sammenslutninger.</article></article><article class="legalArticle" data-lovdata-URL="LTI/forskrift/2005-05-04-403/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Vilkår</span></h2><article class="legalP" id="paragraf-5-ledd-1">For å bli godkjent etter denne forskrift må omsetningsleddet:<ul class="defaultList"><li data-li-identifier="a)" data-name="a)"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">være registrert i Foretaksregisteret<sup class="footnotereference" data-footnotereferencevalue="1" data-unique-footnote-counter="1">1</sup> og ha fast forretningssted.</article></article></li><li data-li-identifier="b)" data-name="b)"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">i et normalår ha et inntak av poteter på minst 1000 tonn i Sør-Norge og minst 250 tonn i Nord-Norge direkte fra foretak som driver med produksjon av matpoteter.</article></article></li><li data-li-identifier="c)" data-name="c)"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">ha den direkte kontakten med foretakene som driver produksjon av matpotet, og all avregning og fakturering av poteter må skje i omsetningsleddets navn.</article></article></li></ul></article><article class="legalP" id="paragraf-5-ledd-2">Omsetningsleddet skal til enhver tid følge de klassifiserings- og merkingsbestemmelser som gis av Landbruks- og matdepartementet og/eller Mattilsynet.</article><article class="legalP" id="paragraf-5-ledd-3">Statens landbruksforvaltning kan fastsette nærmere krav til omsetningsleddets lagerkapasitet for poteter.</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Jf. lov 21. juni 1985 nr. 78 om registrering av foretak § 2-1.</article></footer></article><article class="legalArticle" data-lovdata-URL="LTI/forskrift/2005-05-04-403/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tap av godkjenning</span></h2><article class="legalP" id="paragraf-6-ledd-1">Ved manglende oppfylling av de forutsetninger/krav som er lagt til grunn for godkjennelse kan Statens landbruksforvaltning trekke godkjennelsen tilbake.</article></article><article class="legalArticle" data-lovdata-URL="LTI/forskrift/2005-05-04-403/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Opplysningsplikt og kontroll</span></h2><article class="legalP" id="paragraf-7-ledd-1">Omsetningsleddet plikter å gi Statens landbruksforvaltning de nødvendige opplysninger med hensyn til mottatt kvantum som er nødvendig for gjennomføringen av markedsordningen, inkludert avrensordningen og markedsreguleringsformål.</article><article class="legalP" id="paragraf-7-ledd-2">Statens landbruksforvaltning kan iverksette de kontrolltiltak herunder stedlig kontroll som anses nødvendige for å etterse at omsetningsleddet oppfyller kravene fastsatt i denne forskriften. Omsetningsleddet skal medvirke til gjennomføringen av de nødvendige kontrolltiltak i forbindelse med de funksjoner som utføres i relasjon til markedsordningen.</article></article><article class="legalArticle" data-lovdata-URL="LTI/forskrift/2005-05-04-403/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Administrasjon og dispensasjon</span></h2><article class="legalP" id="paragraf-8-ledd-1">Vedtak i henhold til denne forskrift fattes av Statens landbruksforvaltning. Statens landbruksforvaltning kan fastsette utfyllende bestemmelser.</article><article class="legalP" id="paragraf-8-ledd-2">I særlige tilfeller kan Statens landbruksforvaltning gjøre unntak fra bestemmelsene i denne forskrift.</article></article><article class="legalArticle" data-lovdata-URL="LTI/forskrift/2005-05-04-403/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Klage</span></h2><article class="legalP" id="paragraf-9-ledd-1">Vedtak truffet i medhold av denne forskrift kan påklages til Landbruks- og matdepartementet etter lov 10. februar 1967 om behandlingsmåten i forvaltningssaker (forvaltningsloven).</article><article class="legalP" id="paragraf-9-ledd-2">Klagen skal sendes til Statens landbruksforvaltning.</article></article><article class="legalArticle" data-lovdata-URL="LTI/forskrift/2005-05-04-403/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Denne forskriften trer i kraft straks.</article><article class="legalP" id="paragraf-10-ledd-2">Fra samme tidspunkt oppheves forskrift 3. juni 1999 nr. 684 om godkjenning av foretak for deltakelse i markedsordningen for poteter.</article></article></main></body></html>