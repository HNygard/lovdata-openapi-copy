<!DOCTYPE html><html lang="no"><head><title>Forskrift om soneinndeling i forbindelse med nedfôring pga. radioaktivitet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-06-25-693</dd><dt class="dokid">DokumentID</dt><dd class="dokid">LTI/forskrift/2005-06-25-693</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 9 s 1455</dd><dt class="dateInForce">I kraft fra</dt><dd class="dateInForce">2005-06-25</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-06-21-1089</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§9</li></ul></dd><dt class="dateOfPublication">Kunngjort</dt><dd class="dateOfPublication">2005-06-28</dd><dt class="journalNumber">Journalnummer</dt><dd class="journalNumber">2005-0643</dd><dt class="titleShort">Korttittel</dt><dd class="titleShort">Forskrift om nedforing pga. radioaktivitet</dd><dt class="title">Tittel</dt><dd class="title">Forskrift om soneinndeling i forbindelse med nedfôring pga. radioaktivitet.</dd><dt class="miscInformation">Annet om dokumentet</dt><dd class="miscInformation">Fastsatt av Landbruks- og matdepartementet 25. juni 2005 med hjemmel i lov 19. desember 2003 nr. 124 om matproduksjon og mattrygghet mv. (matloven) § 9.</dd><dt class="refid">RefID</dt><dd class="refid">forskrift/2005-06-25-693</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om soneinndeling i forbindelse med nedfôring pga. radioaktivitet.<ul class="tocSubUl"><li>§ 1. Soner</li><li>§ 2. Nedfôring</li><li>§ 3. Omklassifisering</li><li>§ 4. Administrasjon</li><li>§ 5. Utfyllende bestemmelser</li><li>§ 6. Iverksetting</li></ul></li></ul></dd></dl></header><main class="documentBody" data-lovdata-URL="LTI/forskrift/2005-06-25-693" id="dokument"><h1>Forskrift om soneinndeling i forbindelse med nedfôring pga. radioaktivitet.</h1><article class="legalArticle" data-lovdata-URL="LTI/forskrift/2005-06-25-693/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Soner</span></h2> <article class="defaultP" margin-top="true">A. <i>Observasjonssoner</i></article><article class="legalP" id="paragraf-1-ledd-1">Det etableres observasjonssoner for småfe som gjelder fra 1. juli hvert år. Observasjonssonene er de områdene som var tiltakssoner for småfe i 1988. Observasjonssonene er foreløpige. Nødvendige lokale tilpasninger foretas av Mattilsynet i samarbeid med landbruksavdelingen hos fylkesmannen etter hvert som nye opplysninger skulle tilsi dette.</article><article class="legalP" id="paragraf-1-ledd-2">Det er ikke tillatt å levere dyr fra observasjonssoner til slakt før de er målt og erklært enten i tiltakssone eller frisone. Dersom dyrene er i tiltakssone, skal pålagt tiltak (nedfôring etc.) være gjennomført før dyrene kan leveres til slakt. Unntak gjelder kun for nødslakt.</article><article class="legalP" id="paragraf-1-ledd-3">Ved hjelp av levende-dyr-målinger i løpet av august/september skal landet deles inn i følgende soner: <table><tbody><tr><td data-text-align="left" data-vertical-align="top"><i>Frisoner:</i></td><td data-text-align="left" data-vertical-align="top">De områdene som ikke er observasjonsområder pr. 1. juli og de deler av observasjonssonene som blir frigitt etter hvert som måleresultatene foreligger.</td></tr><tr><td data-text-align="left" data-vertical-align="top"><i>Tiltakssoner:</i></td><td data-text-align="left" data-vertical-align="top">Områder hvor dyr ikke kan slaktes før etter nærmere angitte mottiltak er gjennomført.</td></tr></tbody></table></article> <article class="defaultP" margin-top="true">B. <i>Frisoner</i></article><article class="legalP" id="paragraf-1-ledd-4">I frisone er radioaktiviteten i storfe- og/eller småfekjøtt i gjennomsnitt (medianverdien) mindre enn 600 Bq pr. kg kjøtt (<sup>137</sup> Cs 137 +<sup>134</sup> Cs). I disse områdene kan husdyr fôres normalt og slaktes på vanlig måte.</article><article class="legalP" id="paragraf-1-ledd-5">I de tilfeller det blir slaktet dyr i frisone med høyere innhold av radioaktive stoffer enn 600 Bq pr. kg skal det straks gis melding om dette til Mattilsynet som avgjør om området skal plasseres i tiltakssone eller sikringssone.</article> <article class="defaultP" margin-top="true">C. <i>Tiltakssoner</i></article><article class="legalP" id="paragraf-1-ledd-6">I tiltakssoner er det gjennomsnittlige innhold (medianverdien) av radioaktivt cesium i storfe- og/eller småfekjøtt høyere enn 600 Bq pr. kg, og det er slakteforbud inntil nedfôringstiltak er gjennomført.</article><article class="legalP" id="paragraf-1-ledd-7">For at kjøtt fra disse sonene skal kunne nyttes til menneskemat, er det nødvendig med en kortere eller lengre nedfôringsperiode med fôrmidler som er fri for eller som har lavt innhold av radioaktive stoffer (jf. fôringsveiledningen).</article><article class="legalP" id="paragraf-1-ledd-8">For å kunne få kompensasjon for nedfôring og erstatning for kjøtt med for høyt radioaktivt innhold, må storfe- og småfeholdere i tiltakssoner fôre slaktedyr med kraftfôr med cesium-bindere i de mengder som er anbefalt av vedkommende myndigheter.</article><article class="legalP" id="paragraf-1-ledd-9">Det forutsettes at sanketid planlegges i forhold til pålagt nedfôringstid, slik at man unngår å strekke nedfôringen inn i vintersesongen. Det forutsettes videre at nedfôringstiltak settes i verk tidligst mulig og i alle fall umiddelbart etter at dyra er kommet hjem fra utmarksbeite.</article> <article class="defaultP" margin-top="true">D. <i>Sikringssoner</i></article><article class="legalP" id="paragraf-1-ledd-10">En sonetype som i hovedsak er brukt i forbindelse med storfe. I sikringssoner er innholdet av radioaktivt cesium i kjøttet i gjennomsnitt lavere enn 600 Bq pr. kg. Det er likevel nødvendig med spesielle fôringstiltak for å forhindre at nivåene stiger til over tiltaksgrensen.</article><article class="legalP" id="paragraf-1-ledd-11">I sikringssoner er det radioaktive innhold i storfe- og/eller småfekjøtt i gjennomsnitt lavere enn 600 Bq pr. kg. Skifting av beiteparseller, eller overgang til heimavla fôrslag med høyt radioaktivt innhold, vil imidlertid kunne føre til høyere radioaktivt innhold i dyra over tid. Det er derfor nødvendig med fôringstiltak (sikringsfôring) i sikringssonene for å hindre at radioaktiviteten i dyra overstiger tiltaksgrensen.</article><article class="legalP" id="paragraf-1-ledd-12">Landbruksforvaltningen i kommunene skal der det er nødvendig hjelpe til med å utarbeide nedfôringsplanene, og de skal godkjenne planene. Produsenten er selv ansvarlig for at fôringsopplegget er i samsvar med den anbefalte fôringsplan og at nedfôring gjennomføres i tråd med angitt nedfôringstid.</article></article><article class="legalArticle" data-lovdata-URL="LTI/forskrift/2005-06-25-693/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Nedfôring</span></h2><article class="legalP" id="paragraf-2-ledd-1">Landbruksforvaltningen i kommunen skal ha melding om og skal også godkjenne startdato for nedfôring for ulike beitelag, grupper av produsenter eller enkeltprodusenter.</article><article class="legalP" id="paragraf-2-ledd-2">Landbruksforvaltningen i kommunen gir veiledning om fôring, setter opp planer og kontrollerer at fôrplanene blir fulgt.</article><article class="legalP" id="paragraf-2-ledd-3">Fastsetting av sonegrensene må senest skje så raskt som mulig etter at dyra er sanket inn fra utmarksbeite. Spesielt er dette viktig i de områder hvor det er en viss mulighet for at sonen blir omgjort fra tiltakssone året før til frisone, eller hvor nedfôringstiden blir sterkt redusert.</article></article><article class="legalArticle" data-lovdata-URL="LTI/forskrift/2005-06-25-693/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Omklassifisering</span></h2><article class="legalP" id="paragraf-3-ledd-1">For dyr som er i sikringssone, men som blir omklassifisert til tiltakssone, vil de bestemmelser som gjelder for tiltakssoner bli gjort gjeldende.</article></article><article class="legalArticle" data-lovdata-URL="LTI/forskrift/2005-06-25-693/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Administrasjon</span></h2><article class="legalP" id="paragraf-4-ledd-1">Mattilsynet har ansvaret for å:<ul class="defaultList"><li data-li-identifier="-" data-name="-"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">foreta soneinndeling for storfe og småfe.</article></article></li><li data-li-identifier="-" data-name="-"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">foreta eventuelle endringer i soneinndelingen.</article></article></li><li data-li-identifier="-" data-name="-"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">fastsette lengden på nedfôringsperioden i tiltakssonene.</article></article></li></ul></article><article class="legalP" id="paragraf-4-ledd-2">Landbruksavdelingen hos fylkesmannen og kommunen har ansvaret for å:<ul class="defaultList"><li data-li-identifier="-" data-name="-"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">gi produsentene aktiv veiledning om fôring.</article></article></li><li data-li-identifier="-" data-name="-"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">utføre prøvekontroll for å påse at tiltaksplanen blir etterkommet hos den enkelte produsent.</article></article></li><li data-li-identifier="-" data-name="-"><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">godkjenne startdato for nedfôring for ulike beitelag, grupper av produsenter eller enkeltprodusenter.</article></article></li><li data-li-identifier="-" data-name="-"><article class="listArticle" id="paragraf-4-ledd-2-punkt-4"><article class="legalP" id="paragraf-4-ledd-2-punkt-4-ledd-1">medvirke til å planlegge, organisere og koordinere transport, leieavtaler mv. når flytting av dyr eller andre tiltak blir vurdert nødvendig.</article></article></li><li data-li-identifier="-" data-name="-"><article class="listArticle" id="paragraf-4-ledd-2-punkt-5"><article class="legalP" id="paragraf-4-ledd-2-punkt-5-ledd-1">behandle alle søknader om dispensasjon fra nedfôring før disse sendes Mattilsynet.</article></article></li></ul></article><article class="legalP" id="paragraf-4-ledd-3">Slakteriene har ansvaret for å holde slakt fra ulike produsenter atskilt inntil kjøttkontrollen har foretatt kontroll.</article></article><article class="legalArticle" data-lovdata-URL="LTI/forskrift/2005-06-25-693/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utfyllende bestemmelser</span></h2><article class="legalP" id="paragraf-5-ledd-1">Landbruks- og matdepartementet kan gi utfyllende bestemmelser til disse regler og retningslinjer.</article></article><article class="legalArticle" data-lovdata-URL="LTI/forskrift/2005-06-25-693/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Iverksetting</span></h2><article class="legalP" id="paragraf-6-ledd-1">Denne forskrift gjelder fra 25. juni 2005. Fra samme tid blir forskrift 21. juni 2004 nr. 1089 om soneinndeling i forbindelse med nedfôring pga. radioaktivitet i 2004/2005 opphevet.</article></article></main></body></html>