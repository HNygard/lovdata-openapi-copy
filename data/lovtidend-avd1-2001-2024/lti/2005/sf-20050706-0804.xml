<!DOCTYPE html><html lang="no"><head><title>Forskrift om vern mot mekaniske vibrasjoner.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-07-06-804</dd><dt class="dokid">DokumentID</dt><dd class="dokid">LTI/forskrift/2005-07-06-804</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 10 s 1632</dd><dt class="dateInForce">I kraft fra</dt><dd class="dateInForce">2005-07-06</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1977-02-04-4/§7</li><li>lov/1977-02-04-4/§8</li><li>lov/1977-02-04-4/§9</li><li>lov/1977-02-04-4/§12</li><li>lov/1977-02-04-4/§14</li><li>lov/1977-02-04-4/§30</li></ul></dd><dt class="dateOfPublication">Kunngjort</dt><dd class="dateOfPublication">2005-07-14</dd><dt class="journalNumber">Journalnummer</dt><dd class="journalNumber">2005-0722</dd><dt class="titleShort">Korttittel</dt><dd class="titleShort">Forskrift om vern mot mekaniske vibrasjoner</dd><dt class="title">Tittel</dt><dd class="title">Forskrift om vern mot mekaniske vibrasjoner.</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for arbeidstilsynet 6. juli 2005 hjemmel i lov 4. februar 1977 nr. 4 om arbeidervern og arbeidsmiljø m.v. § 7 nr. 2, § 8 nr. 4, § 9 nr. 2, § 12 nr. 5, § 14 tredje ledd og § 30 nr. 4. Jf. EØS-avtalen vedlegg XVIII nr. 16ja (direktiv 2002/44/EF).</dd><dt class="refid">RefID</dt><dd class="refid">forskrift/2005-07-06-804</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vern mot mekaniske vibrasjoner.<ul class="tocSubUl"><li>Kapittel 1. Innledende bestemmelser<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Hvem forskriften retter seg mot</li><li>§ 4. Definisjoner</li></ul></li><li>Kapittel 2. Risikovurdering og tiltak m.m.<ul class="tocSubUl"><li>§ 5. Systematisk forebygging av vibrasjonseksponering</li><li>§ 6. Risikovurdering</li><li>§ 7. Tiltaksverdier</li><li>§ 8. Grenseverdier</li><li>§ 9. Måling av vibrasjoner på arbeidsplassen</li><li>§ 10. Tiltak ved overskridelse av tiltaksverdiene</li><li>§ 11. Tiltak ved overskridelse av grenseverdiene</li><li>§ 12. Informasjon og opplæring</li></ul></li><li>Kapittel 3. Helseundersøkelse og omplassering<ul class="tocSubUl"><li>§ 13. Krav om helseundersøkelse</li><li>§ 14. Arbeidsgiverens oppfølging av helseundersøkelsen</li><li>§ 15. Omplassering</li></ul></li><li>Kapittel 4. Avsluttende bestemmelser<ul class="tocSubUl"><li>§ 16. Straff</li><li>§ 17. Overgangsbestemmelse</li><li>§ 18. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2005-07-06-804" id="dokument"><h1>Forskrift om vern mot mekaniske vibrasjoner.</h1><section class="section" data-name="kap1" id="kapittel-1" data-lovdata-URL="LTI/forskrift/2005-07-06-804/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="LTI/forskrift/2005-07-06-804/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Forskriften skal sikre at arbeidstakernes helse og sikkerhet beskyttes mot fare som oppstår eller kan oppstå når arbeidstakerne utsettes for mekaniske vibrasjoner på arbeidsplassen.</article></article><article class="legalArticle" data-lovdata-URL="LTI/forskrift/2005-07-06-804/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften gjelder for virksomheter der arbeidstakere kan bli utsatt for mekaniske vibrasjoner.</article></article><article class="legalArticle" data-lovdata-URL="LTI/forskrift/2005-07-06-804/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Hvem forskriften retter seg mot</span></h3><article class="legalP" id="kapittel-1-paragraf-3-ledd-1">Arbeidsgiveren skal sørge for at bestemmelsene i denne forskriften blir gjennomført.</article></article><article class="legalArticle" data-lovdata-URL="LTI/forskrift/2005-07-06-804/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-4-ledd-1">I denne forskriften menes med:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-4-ledd-1-punkt-1"><article class="legalP" id="kapittel-1-paragraf-4-ledd-1-punkt-1-ledd-1"><i>hånd- og armvibrasjoner:</i> mekaniske vibrasjoner som overføres fra arbeidsutstyr til hånd eller arm og medfører risiko for skade på blodkar, skjelett, ledd, nerver eller muskler, og som også kan innebære en sikkerhetsrisiko,</article></article></li><li data-li-identifier="b)" data-name="b)"><article class="listArticle" id="kapittel-1-paragraf-4-ledd-1-punkt-2"><article class="legalP" id="kapittel-1-paragraf-4-ledd-1-punkt-2-ledd-1"><i>helkroppsvibrasjoner:</i> mekaniske vibrasjoner som overføres til hele kroppen og medfører risiko for helseskade, særlig i ryggraden, og som også kan innebære en sikkerhetsrisiko,</article></article></li><li data-li-identifier="c)" data-name="c)"><article class="listArticle" id="kapittel-1-paragraf-4-ledd-1-punkt-3"><article class="legalP" id="kapittel-1-paragraf-4-ledd-1-punkt-3-ledd-1"><i>daglig eksponeringsverdi:</i> energiekvivalent middelverdi av den frekvensveide akselerasjonen gjennom arbeidsdagen korrigert til en referansetid på 8 timer (A(8)). A(8) = A(T)√T/8 hvor A(T) er daglig vibrasjonseksponering gjennom en arbeidsdag med samlet varighet T timer. For hånd- og armvibrasjoner fastsettes A(T) etter NS-EN ISO 5349-1 (2001), kapittel 4 og 5 og vedlegg A. For helkroppsvibrasjoner fastsettes A(T) etter NS-ISO 2631-1 (2003), kapittel 5 til 7 og vedlegg A og B som verdien for daglig vibrasjonseksponering i den akseretningen som gir høyest verdi når k-faktorer for sittende eller stående person benyttes,</article></article></li><li data-li-identifier="d)" data-name="d)"><article class="listArticle" id="kapittel-1-paragraf-4-ledd-1-punkt-4"><article class="legalP" id="kapittel-1-paragraf-4-ledd-1-punkt-4-ledd-1"><i>grenseverdi for daglig eksponering (A(8)):</i> daglig eksponeringsverdi som ikke skal overskrides,</article></article></li><li data-li-identifier="e)" data-name="e)"><article class="listArticle" id="kapittel-1-paragraf-4-ledd-1-punkt-5"><article class="legalP" id="kapittel-1-paragraf-4-ledd-1-punkt-5-ledd-1"><i>tiltaksverdi for daglig eksponering (A(8)):</i> daglig eksponeringsverdi som krever iverksetting av tiltak for å redusere risikoen til et minimum.</article></article></li></ul></article></article></section><section class="section" data-name="kap2" id="kapittel-2" data-lovdata-URL="LTI/forskrift/2005-07-06-804/KAPITTEL_2"><h2>Kapittel 2. Risikovurdering og tiltak m.m.</h2><article class="legalArticle" data-lovdata-URL="LTI/forskrift/2005-07-06-804/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Systematisk forebygging av vibrasjonseksponering</span></h3><article class="legalP" id="kapittel-2-paragraf-1-ledd-1">Arbeidet skal planlegges og gjennomføres på en slik måte at arbeidstakerne beskyttes mot vibrasjoner. Tiltak skal gjøres ved kilden så langt det er mulig med hensyn til den tekniske utviklingen, eller ved at vibrasjonseksponeringen på annen måte begrenses i varighet og intensitet.</article><article class="legalP" id="kapittel-2-paragraf-1-ledd-2">Arbeidstakere skal ikke utsettes for vibrasjoner som overskrider grenseverdiene for den daglige eksponeringen.</article></article><article class="legalArticle" data-lovdata-URL="LTI/forskrift/2005-07-06-804/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Risikovurdering</span></h3><article class="legalP" id="kapittel-2-paragraf-2-ledd-1">Arbeidsgiveren skal kartlegge og dokumentere i hvilken utstrekning arbeidsutstyret utsetter arbeidstakerne for vibrasjoner og vurdere enhver risiko for deres helse og sikkerhet forbundet med vibrasjoner.</article><article class="legalP" id="kapittel-2-paragraf-2-ledd-2">Daglig eksponeringsverdi (A(8)) kartlegges ved å registrere utførelsen av arbeidet med særlig vekt på arbeidsmetoder, styrken på vibrasjoner og vibrasjonsinformasjon som er relevant for de aktuelle arbeidssituasjonene, medregnet opplysninger fra produsenten av utstyret. Når det er nødvendig skal arbeidsgiveren foreta måling av vibrasjonseksponeringen.</article><article class="legalP" id="kapittel-2-paragraf-2-ledd-3">Risikovurderingen skal særlig ta hensyn til:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-2-ledd-3-punkt-1"><article class="legalP" id="kapittel-2-paragraf-2-ledd-3-punkt-1-ledd-1">nivå, type og varighet av vibrasjonseksponering, forekomst av variasjon i vibrasjonsnivå og gjentatte støt,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-2-ledd-3-punkt-2"><article class="legalP" id="kapittel-2-paragraf-2-ledd-3-punkt-2-ledd-1">grenseverdiene og tiltaksverdiene for daglig eksponering (A(8)),</article></article></li><li data-li-identifier="c)" data-name="c)"><article class="listArticle" id="kapittel-2-paragraf-2-ledd-3-punkt-3"><article class="legalP" id="kapittel-2-paragraf-2-ledd-3-punkt-3-ledd-1">virkning på helse og sikkerheten til arbeidstakere som er særlig utsatt for risiko,</article></article></li><li data-li-identifier="d)" data-name="d)"><article class="listArticle" id="kapittel-2-paragraf-2-ledd-3-punkt-4"><article class="legalP" id="kapittel-2-paragraf-2-ledd-3-punkt-4-ledd-1">indirekte virkninger på sikkerheten til arbeidstakeren fra vekselsvirkninger mellom vibrasjon og arbeidsstedet eller arbeidsutstyret,</article></article></li><li data-li-identifier="e)" data-name="e)"><article class="listArticle" id="kapittel-2-paragraf-2-ledd-3-punkt-5"><article class="legalP" id="kapittel-2-paragraf-2-ledd-3-punkt-5-ledd-1">produsentens informasjon om arbeidsutstyret,</article></article></li><li data-li-identifier="f)" data-name="f)"><article class="listArticle" id="kapittel-2-paragraf-2-ledd-3-punkt-6"><article class="legalP" id="kapittel-2-paragraf-2-ledd-3-punkt-6-ledd-1">om det er mulig å benytte arbeidsutstyr som gir mindre vibrasjonseksponering,</article></article></li><li data-li-identifier="g)" data-name="g)"><article class="listArticle" id="kapittel-2-paragraf-2-ledd-3-punkt-7"><article class="legalP" id="kapittel-2-paragraf-2-ledd-3-punkt-7-ledd-1">lengden av eksponeringen for helkroppsvibrasjoner utover vanlig arbeidstid, som faller innunder arbeidsgiverens ansvar,</article></article></li><li data-li-identifier="h)" data-name="h)"><article class="listArticle" id="kapittel-2-paragraf-2-ledd-3-punkt-8"><article class="legalP" id="kapittel-2-paragraf-2-ledd-3-punkt-8-ledd-1">økt helserisiko på grunn av samvirkning mellom vibrasjoner og andre faktorer på arbeidsplassen,</article></article></li><li data-li-identifier="i)" data-name="i)"><article class="listArticle" id="kapittel-2-paragraf-2-ledd-3-punkt-9"><article class="legalP" id="kapittel-2-paragraf-2-ledd-3-punkt-9-ledd-1">relevante opplysninger fra helseundersøkelser, og andre offentligjorte opplysninger, så langt det er mulig.</article></article></li></ul></article><article class="legalP" id="kapittel-2-paragraf-2-ledd-4">Arbeidsgiveren skal oppdatere risikovurderingen med jevne mellomrom, særlig med hensyn til endringer i produksjonsforhold eller organisering av arbeidet som kan innvirke på risiko.</article><article class="legalP" id="kapittel-2-paragraf-2-ledd-5">Risikovurderingen skal oppbevares slik at opplysningene kan anvendes på et senere tidspunkt.</article></article><article class="legalArticle" data-lovdata-URL="LTI/forskrift/2005-07-06-804/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Tiltaksverdier</span></h3><article class="legalP" id="kapittel-2-paragraf-3-ledd-1">Tiltaksverdiene for den daglige eksponeringen (A(8)):<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">for hånd- og armvibrasjoner: 2,5 m/s<sup>2</sup> ,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">for helkroppsvibrasjoner: 0,5 m/s<sup>2</sup> .</article></article></li></ul></article></article><article class="legalArticle" data-lovdata-URL="LTI/forskrift/2005-07-06-804/§8" data-name="§8" id="kapittel-2-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Grenseverdier</span></h3><article class="legalP" id="kapittel-2-paragraf-4-ledd-1">Grenseverdiene for den daglige eksponeringen (A(8)):<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-4-ledd-1-punkt-1"><article class="legalP" id="kapittel-2-paragraf-4-ledd-1-punkt-1-ledd-1">for hånd- og armvibrasjoner: 5,0 m/s<sup>2</sup> ,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-4-ledd-1-punkt-2"><article class="legalP" id="kapittel-2-paragraf-4-ledd-1-punkt-2-ledd-1">for helkroppsvibrasjoner: 1,1 m/s<sup>2</sup> .</article></article></li></ul></article></article><article class="legalArticle" data-lovdata-URL="LTI/forskrift/2005-07-06-804/§9" data-name="§9" id="kapittel-2-paragraf-5"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Måling av vibrasjoner på arbeidsplassen</span></h3><article class="legalP" id="kapittel-2-paragraf-5-ledd-1">Hvis det foretas måling som grunnlag for risikovurdering, skal måleverdiene være representative for arbeidstakernes eksponering for vibrasjoner. Målemetoder og måleutrustning skal være tilpasset miljøet og den type vibrasjoner som forekommer.</article><article class="legalP" id="kapittel-2-paragraf-5-ledd-2">Måling av hånd- og armvibrasjoner skal gjøres i samsvar med NS-EN ISO 5349-2 (2001). Målingene skal gjøres for hver hånd dersom utstyret må holdes med begge hender.</article></article><article class="legalArticle" data-lovdata-URL="LTI/forskrift/2005-07-06-804/§10" data-name="§10" id="kapittel-2-paragraf-6"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Tiltak ved overskridelse av tiltaksverdiene</span></h3><article class="legalP" id="kapittel-2-paragraf-6-ledd-1">Dersom tiltaksverdiene overskrides, skal arbeidsgiveren iverksette tekniske og organisatoriske tiltak på bakgrunn av de helse- og sikkerhetsrisikoene som fremkommer av risikovurderingen, ved å:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-6-ledd-1-punkt-1"><article class="legalP" id="kapittel-2-paragraf-6-ledd-1-punkt-1-ledd-1">vurdere alternative arbeidsmetoder som medfører mindre eksponering for vibrasjoner,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-6-ledd-1-punkt-2"><article class="legalP" id="kapittel-2-paragraf-6-ledd-1-punkt-2-ledd-1">velge passende arbeidsutstyr med god ergonomisk utforming med hensyn til arbeidet som utføres, slik at vibrasjonseksponeringen reduseres,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-6-ledd-1-punkt-3"><article class="legalP" id="kapittel-2-paragraf-6-ledd-1-punkt-3-ledd-1">utforme og tilrettelegge arbeidsplassen og arbeidet som utføres,</article></article></li><li data-li-identifier="d)" data-name="d)"><article class="listArticle" id="kapittel-2-paragraf-6-ledd-1-punkt-4"><article class="legalP" id="kapittel-2-paragraf-6-ledd-1-punkt-4-ledd-1">sørge for at arbeidstakere har tilgang til tilleggsutstyr eller hjelpemiddel som reduserer risikoen for skade som skyldes vibrasjoner,</article></article></li><li data-li-identifier="e)" data-name="e)"><article class="listArticle" id="kapittel-2-paragraf-6-ledd-1-punkt-5"><article class="legalP" id="kapittel-2-paragraf-6-ledd-1-punkt-5-ledd-1">ha systematisk vedlikehold av arbeidsutstyr og arbeidsplassen,</article></article></li><li data-li-identifier="f)" data-name="f)"><article class="listArticle" id="kapittel-2-paragraf-6-ledd-1-punkt-6"><article class="legalP" id="kapittel-2-paragraf-6-ledd-1-punkt-6-ledd-1">begrense eksponeringstiden og -intensiteten,</article></article></li><li data-li-identifier="g)" data-name="g)"><article class="listArticle" id="kapittel-2-paragraf-6-ledd-1-punkt-7"><article class="legalP" id="kapittel-2-paragraf-6-ledd-1-punkt-7-ledd-1">ha hensiktsmessige arbeidsplaner med tilstrekkelige hvilepauser,</article></article></li><li data-li-identifier="h)" data-name="h)"><article class="listArticle" id="kapittel-2-paragraf-6-ledd-1-punkt-8"><article class="legalP" id="kapittel-2-paragraf-6-ledd-1-punkt-8-ledd-1">sørge for arbeidsklær til arbeidstakere som utsettes for fuktighet og kulde.</article></article></li></ul></article><article class="legalP" id="kapittel-2-paragraf-6-ledd-2">Arbeidsgiveren skal tilpasse tiltakene for arbeidstakere som i særlig grad kan være utsatt for ulykkes- eller helsefare.</article></article><article class="legalArticle" data-lovdata-URL="LTI/forskrift/2005-07-06-804/§11" data-name="§11" id="kapittel-2-paragraf-7"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Tiltak ved overskridelse av grenseverdiene</span></h3><article class="legalP" id="kapittel-2-paragraf-7-ledd-1">Dersom grenseverdiene for daglig eksponering overskrides, skal arbeidsgiveren straks sette i verk tiltak for å redusere eksponeringen til verdier under grenseverdiene.</article><article class="legalP" id="kapittel-2-paragraf-7-ledd-2">For å unngå fremtidige overskridelser av grenseverdiene, skal arbeidsgiveren kartlegge årsakene til at grenseverdiene er overskredet.</article></article><article class="legalArticle" data-lovdata-URL="LTI/forskrift/2005-07-06-804/§12" data-name="§12" id="kapittel-2-paragraf-8"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Informasjon og opplæring</span></h3><article class="legalP" id="kapittel-2-paragraf-8-ledd-1">Arbeidsgiveren skal sørge for at arbeidstakere og verneombud får løpende informasjon og opplæring om:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-8-ledd-1-punkt-1"><article class="legalP" id="kapittel-2-paragraf-8-ledd-1-punkt-1-ledd-1">risikovurderingen som er foretatt, og de tiltak som skal iverksettes,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-8-ledd-1-punkt-2"><article class="legalP" id="kapittel-2-paragraf-8-ledd-1-punkt-2-ledd-1">grenseverdiene og tiltaksverdiene for eksponering,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-8-ledd-1-punkt-3"><article class="legalP" id="kapittel-2-paragraf-8-ledd-1-punkt-3-ledd-1">måleresultatene,</article></article></li><li data-li-identifier="d)" data-name="d)"><article class="listArticle" id="kapittel-2-paragraf-8-ledd-1-punkt-4"><article class="legalP" id="kapittel-2-paragraf-8-ledd-1-punkt-4-ledd-1">risiko knyttet til vibrasjon og hvordan tegn på skader skal oppdages og rapporteres,</article></article></li><li data-li-identifier="e)" data-name="e)"><article class="listArticle" id="kapittel-2-paragraf-8-ledd-1-punkt-5"><article class="legalP" id="kapittel-2-paragraf-8-ledd-1-punkt-5-ledd-1">under hvilke vilkår arbeidstakerne har rett til helseundersøkelse,</article></article></li><li data-li-identifier="f)" data-name="f)"><article class="listArticle" id="kapittel-2-paragraf-8-ledd-1-punkt-6"><article class="legalP" id="kapittel-2-paragraf-8-ledd-1-punkt-6-ledd-1">trygge arbeidsmetoder som minsker eksponeringen og risikoen for helseskade som bruken av arbeidsutstyret kan medføre.</article></article></li></ul></article></article></section><section class="section" data-name="kap3" id="kapittel-3" data-lovdata-URL="LTI/forskrift/2005-07-06-804/KAPITTEL_3"><h2>Kapittel 3. Helseundersøkelse og omplassering</h2><article class="legalArticle" data-lovdata-URL="LTI/forskrift/2005-07-06-804/§13" data-name="§13" id="kapittel-3-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Krav om helseundersøkelse</span></h3><article class="legalP" id="kapittel-3-paragraf-1-ledd-1">Arbeidsgiveren skal sørge for at arbeidstakere får tilbud om egnet helseundersøkelse hvis de utsettes for vibrasjoner som overskrider tiltaksverdiene for vibrasjoner, eller eksponeringen gir grunn til mistanke om at helseskade kan oppstå ved lavere eksponeringsnivå.</article><article class="legalP" id="kapittel-3-paragraf-1-ledd-2">Egnet helseundersøkelse skal kunne påvise enhver negativ helseeffekt forårsaket av vibrasjoner og gi grunnlag for forebyggende tiltak i virksomheten eller andre tiltak som kan redusere arbeidstakerens risiko for helseskade.</article><article class="legalP" id="kapittel-3-paragraf-1-ledd-3">Helseundersøkelsen skal utføres av kompetent lege. Legen avgjør hyppigheten av og innholdet i undersøkelsen på bakgrunn av eksponeringens type, nivå og varighet, og på bakgrunn av arbeidstakerens helsetilstand.</article><article class="legalP" id="kapittel-3-paragraf-1-ledd-4">Arbeidstakeren skal informeres om resultatet av helseundersøkelsen. Dersom det er behov for helseundersøkelser etter at eksponeringen er avsluttet, skal arbeidstakeren informeres om dette.</article></article><article class="legalArticle" data-lovdata-URL="LTI/forskrift/2005-07-06-804/§14" data-name="§14" id="kapittel-3-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Arbeidsgiverens oppfølging av helseundersøkelsen</span></h3><article class="legalP" id="kapittel-3-paragraf-2-ledd-1">Dersom helseundersøkelsen påviser sykdom eller annen negativ helseeffekt som legen mener kan skyldes eksponering for vibrasjoner på arbeidsplassen, skal arbeidsgiver:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">revidere risikovurderingen, herunder ta hensyn til råd fra kompetent helsepersonale eller fra offentlig myndighet,</article></article></li><li data-li-identifier="b)" data-name="b)"><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">iverksette tiltak som er nødvendige for å fjerne eller redusere risikoen ved arbeid som utsetter arbeidstakerne for vibrasjoner,</article></article></li><li data-li-identifier="c)" data-name="c)"><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">omplassere arbeidstakere i henhold til § 15,</article></article></li><li data-li-identifier="d)" data-name="d)"><article class="listArticle" id="kapittel-3-paragraf-2-ledd-1-punkt-4"><article class="legalP" id="kapittel-3-paragraf-2-ledd-1-punkt-4-ledd-1">gi tilbud om egnet helseundersøkelse til andre arbeidstakere som har vært utsatt for liknende eksponering.</article></article></li></ul></article></article><article class="legalArticle" data-lovdata-URL="LTI/forskrift/2005-07-06-804/§15" data-name="§15" id="kapittel-3-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Omplassering</span></h3><article class="legalP" id="kapittel-3-paragraf-3-ledd-1">Arbeidsgiveren skal så langt det er mulig sørge for at arbeidstakere blir omplassert til annet arbeid i virksomheten der de ikke blir utsatt for helsefarlig eksponering fra vibrasjoner, når dette er nødvendig av hensyn til arbeidstakers helse.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2005-07-06-804/KAPITTEL_4"><h2>Kapittel 4. Avsluttende bestemmelser</h2><article class="legalArticle" data-lovdata-URL="LTI/forskrift/2005-07-06-804/§16" data-name="§16" id="kapittel-4-paragraf-1"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Straff</span></h3><article class="legalP" id="kapittel-4-paragraf-1-ledd-1">Overtredelse av denne forskriften straffes etter arbeidsmiljøloven kapittel XIV og straffeloven § 48a og § 48b.</article></article><article class="legalArticle" data-lovdata-URL="LTI/forskrift/2005-07-06-804/§17" data-name="§17" id="kapittel-4-paragraf-2"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Overgangsbestemmelse</span></h3><article class="legalP" id="kapittel-4-paragraf-2-ledd-1">Gjennomsnittlig eksponering over 40 timer, kan benyttes i stedet for daglig eksponeringsverdi i følgende overgangsperioder:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">til 6. juli 2007 for arbeidsutstyr som var i bruk i virksomheten ved ikrafttredelsen av denne forskriften,</article></article></li><li data-li-identifier="b)" data-name="b)"><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1">til 6. juli 2010 ved redningsarbeid som skal sikre liv og eiendom,</article></article></li><li data-li-identifier="c)" data-name="c)"><article class="listArticle" id="kapittel-4-paragraf-2-ledd-1-punkt-3"><article class="legalP" id="kapittel-4-paragraf-2-ledd-1-punkt-3-ledd-1">til 6. juli 2012 for helkroppsvibrasjoner ved sesongarbeid i jordbruket. Dette gjelder bare dersom tiltaksverdien for daglig eksponering (A(8)) ikke overskrides i den øvrige arbeidstiden.</article></article></li></ul></article><article class="legalP" id="kapittel-4-paragraf-2-ledd-2">Overgangsperiodene gjelder kun for arbeid hvor det ikke er mulig å redusere eksponeringen til under grenseverdien for daglig eksponering (A(8)) gjennom organisatoriske eller tekniske tiltak.</article></article><article class="legalArticle" data-lovdata-URL="LTI/forskrift/2005-07-06-804/§18" data-name="§18" id="kapittel-4-paragraf-3"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-3-ledd-1">Denne forskriften trer i kraft 6. juli 2005.</article></article></section></main></body></html>