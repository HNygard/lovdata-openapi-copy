<!DOCTYPE html><html lang="no"><head><title>Forskrift om endring i forskrift om årsregnskap m.m. for pensjonskasser.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-20-1601</dd><dt class="dokid">DokumentID</dt><dd class="dokid">LTI/forskrift/2005-12-20-1601</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 16 s 2534</dd><dt class="dateInForce">I kraft fra</dt><dd class="dateInForce">2006-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-02-27-188</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1998-07-17-56/§10-1</li></ul></dd><dt class="dateOfPublication">Kunngjort</dt><dd class="dateOfPublication">2005-12-23</dd><dt class="journalNumber">Journalnummer</dt><dd class="journalNumber">2005-1300</dd><dt class="titleShort">Korttittel</dt><dd class="titleShort">Endr forskrift om årsregnskap for pensjonskasser</dd><dt class="title">Tittel</dt><dd class="title">Forskrift om endring i forskrift om årsregnskap m.m. for pensjonskasser.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 20. desember 2005 med hjemmel i lov 17. juli 1998 nr. 56 om årsregnskap m.v. (regnskapsloven) § 10-1 tredje ledd.</dd><dt class="refid">RefID</dt><dd class="refid">forskrift/2005-12-20-1601</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om årsregnskap m.m. for pensjonskasser.<ul class="tocSubUl"><li>I<ul class="tocSubUl"><li>§ 1-2. IFRS i selskapsregnskapet</li><li>§ 2-1a. Rettvisende bilde</li><li>§ 2-4. Regnskap utarbeidet etter regnskapsloven § 3-9</li><li>§ 3-6. Investeringer som holdes til forfall – klassifisering</li><li>§ 3-6a. Investeringer som holdes til forfall – reklassifisering</li><li>§ 3-6b. Investeringer som holdes til forfall – verdsettelse</li><li>§ 8-1a. Rettvisende bilde</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-20-1601" id="dokument"><h1>Forskrift om endring i forskrift om årsregnskap m.m. for pensjonskasser.</h1><section class="section" data-name="kapI" id="kapittel-1" data-lovdata-URL="LTI/forskrift/2005-12-20-1601/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 27. februar 2001 nr. 188 om årsregnskap m.m. for pensjonskasser gjøres følgende endringer:</article> <article class="defaultP" margin-top="true">Ny § 1-2 skal lyde:</article><article class="futureLegalArticle" data-name="§1-2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-2</span>. <span class="legalArticleTitle">IFRS i selskapsregnskapet</span></span><article class="legalP" id="kapittel-1-foreslåttparagraf-1-ledd-1">Regnskapsloven § 3-9 tredje ledd og fjerde ledd annet punktum (anvendelse av internasjonale regnskapsstandarder i selskapsregnskapet) gjelder ikke for pensjonskasser. Det samme gjelder lov 10. juni 2005 nr. 46 om endring av regnskapsloven del VI nr. 2 første ledd.</article></article> <article class="defaultP" margin-top="true">Ny § 2-1a skal lyde:</article><article class="futureLegalArticle" data-name="§2-1a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2-1a</span>. <span class="legalArticleTitle">Rettvisende bilde</span></span><article class="legalP" id="kapittel-1-foreslåttparagraf-2-ledd-1">Hvis anvendelsen av en bestemmelse i kapittel 3 til 8 i særlige unntakstilfeller er uforenlig med plikten til å gi et rettvisende bilde av årsregnskapet, skal bestemmelsen fravikes for å gi et rettvisende bilde som fastsatt i regnskapsloven § 3-2a første ledd.</article></article> <article class="defaultP" margin-top="true">§ 2-2 første punktum skal lyde:</article><article class="legalP" id="kapittel-1-ledd-2">I årsberetningen skal det gis følgende opplysninger i tillegg til det som følger av regnskapsloven § 3-3a.</article> <article class="defaultP" margin-top="true">Ny § 2-4 skal lyde:</article><article class="futureLegalArticle" data-name="§2-4" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 2-4</span>. <span class="legalArticleTitle">Regnskap utarbeidet etter regnskapsloven § 3-9</span></span><article class="legalP" id="kapittel-1-foreslåttparagraf-3-ledd-1">For konsernregnskap utarbeidet i samsvar med regnskapslovens § 3-9, gjelder kun bestemmelsene i denne forskrift; § 1-1, § 2-1, § 2-2, § 8-7 første og annet ledd, § 8-16, § 8-17, § 8-22 og § 8-25.</article></article> <article class="defaultP" margin-top="true">§ 3-4 første til femte ledd skal lyde:</article><article class="numberedLegalP" data-numerator="1" id="kapittel-1-nummer-1">(1) Bygninger og andre faste eiendommer skal vurderes til virkelig verdi.</article><article class="numberedLegalP" data-numerator="2" id="kapittel-1-nummer-2">(2) Med virkelig verdi menes det beløp bygninger og andre faste eiendommer kan omsettes for i en transaksjon på armlengdes avstand mellom velinformerte, frivillige parter.</article><article class="numberedLegalP" data-numerator="3" id="kapittel-1-nummer-3">(3) Virkelig verdi fastsettes minst årlig for den enkelte bygning og faste eiendom.</article><article class="numberedLegalP" data-numerator="4" id="kapittel-1-nummer-4">(4) Virkelig verdi skal fastsettes uten fradrag for transaksjonsutgifter som foretaket måtte pådra seg ved salg eller annen avhending.</article><article class="numberedLegalP" data-numerator="5" id="kapittel-1-nummer-5">(5) Kredittilsynet kan fastsette nærmere regler.</article> <article class="defaultP" margin-top="true">§ 3-4 sjette til tiende ledd oppheves.</article> <article class="defaultP" margin-top="true">§ 3-6 skal lyde:</article><article class="futureLegalArticle" data-name="§3-6" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 3-6</span>. <span class="legalArticleTitle">Investeringer som holdes til forfall – klassifisering</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Med investeringer som holdes til forfall menes finansielle eiendeler, annet enn derivater og utlån, med faste eller bestembare innbetalinger og avtalt forfallsdato, som et foretak har intensjon om og evne til å holde til forfall.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Hvis selskapet har solgt eller reklassifisert mer enn et uvesentlig beløp av investeringer som holdes til forfall før forfalltidspunktet, kan ikke selskapet klassifisere nye investeringer som investeringer som holdes til forfall i regnskapsåret eller de to påfølgende regnskapsår. Denne begrensningen gjelder ikke for situasjoner hvor salg eller reklassifisering:<ul class="defaultList"><li data-li-identifier="(iv)" data-name="(iv)"><article class="listArticle" id="kapittel-1-foreslåttparagraf-4-nummer-2-punkt-1"><article class="legalP" id="kapittel-1-foreslåttparagraf-4-nummer-2-punkt-1-ledd-1">Skjer så tett opptil forfallstidspunktet eller avtalt gjenkjøpstidspunkt (for eksempel mindre enn tre måneder før forfall) at endringer i markedsrenten ikke vil ha vesentlig betydning for eiendelens virkelige verdi;</article></article></li><li data-li-identifier="(v)" data-name="(v)"><article class="listArticle" id="kapittel-1-foreslåttparagraf-4-nummer-2-punkt-2"><article class="legalP" id="kapittel-1-foreslåttparagraf-4-nummer-2-punkt-2-ledd-1">Skjer etter at foretaket har innkrevd det alt vesentlige av hovedstolen; eller</article></article></li><li data-li-identifier="(vi)" data-name="(vi)"><article class="listArticle" id="kapittel-1-foreslåttparagraf-4-nummer-2-punkt-3"><article class="legalP" id="kapittel-1-foreslåttparagraf-4-nummer-2-punkt-3-ledd-1">Er foranlediget av en isolert hendelse utenfor selskapets kontroll som ikke er tilbakevendende og som selskapet med rimelighet ikke kunne ha forutsett. Slike situasjoner vil kunne være: <ul class="defaultList"><li data-li-identifier="(a)" data-name="(a)"><article class="listArticle" id="kapittel-1-foreslåttparagraf-4-nummer-2-punkt-3-ledd-1-punkt-1"><article class="legalP" id="kapittel-1-foreslåttparagraf-4-nummer-2-punkt-3-ledd-1-punkt-1-ledd-1">Vesentlig endring i obligasjonsutsteders kredittverdighet.</article></article></li><li data-li-identifier="(b)" data-name="(b)"><article class="listArticle" id="kapittel-1-foreslåttparagraf-4-nummer-2-punkt-3-ledd-1-punkt-2"><article class="legalP" id="kapittel-1-foreslåttparagraf-4-nummer-2-punkt-3-ledd-1-punkt-2-ledd-1">En større foretaksintegrasjon eller en større avhendelse av del av virksomheten (f.eks. salg av et virksomhetsområde) som nødvendiggjør salg eller reklassifisering av slike eiendeler for å opprettholde virksomhetens eksisterende renteeksponering eller ønsket nivå på eksponering mot kredittrisiko.</article></article></li><li data-li-identifier="(c)" data-name="(c)"><article class="listArticle" id="kapittel-1-foreslåttparagraf-4-nummer-2-punkt-3-ledd-1-punkt-3"><article class="legalP" id="kapittel-1-foreslåttparagraf-4-nummer-2-punkt-3-ledd-1-punkt-3-ledd-1">Endring i lover og regler som betydelig endrer hva som godtas som investering eller maksimalt nivå på investeringen i visse eiendeler.</article></article></li><li data-li-identifier="(d)" data-name="(d)"><article class="listArticle" id="kapittel-1-foreslåttparagraf-4-nummer-2-punkt-3-ledd-1-punkt-4"><article class="legalP" id="kapittel-1-foreslåttparagraf-4-nummer-2-punkt-3-ledd-1-punkt-4-ledd-1">En betydelig endring i lovbestemte kapitalkrav, eller regelverk om tildeling av overskudd eller flytting i livsforsikring, som medfører at selskapet må bygge seg ned ved å selge slike eiendeler.</article></article></li><li data-li-identifier="(e)" data-name="(e)"><article class="listArticle" id="kapittel-1-foreslåttparagraf-4-nummer-2-punkt-3-ledd-1-punkt-5"><article class="legalP" id="kapittel-1-foreslåttparagraf-4-nummer-2-punkt-3-ledd-1-punkt-5-ledd-1">En betydelig økning i risikovektingen til en eiendel som anvendes til å regulere den generelle risikoen.</article></article></li></ul></article></article></li></ul></article></article> <article class="defaultP" margin-top="true">Nye § 3-6a og § 3-6b skal lyde:</article><article class="futureLegalArticle" data-name="§3-6a" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 3-6a</span>. <span class="legalArticleTitle">Investeringer som holdes til forfall – reklassifisering</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Dersom en endring i selskapets intensjon eller evne tilsier at eiendelene ikke lenger kan klassifiseres som investeringer som holdes til forfall, skal eiendelene reklassifiseres.</article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Om selskapet ønsker å selge eller reklassifisere mer enn en uvesentlig del investeringer som holdes til forfall, må hele gruppen av eiendeler reklassifiseres med mindre minst èn av situasjonene beskrevet i § 3-6 annet ledd foreligger.</article></article><article class="futureLegalArticle" data-name="§3-6b" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 3-6b</span>. <span class="legalArticleTitle">Investeringer som holdes til forfall – verdsettelse</span></span><article class="numberedLegalP" data-numerator="1" id="kapittel-1-foreslåttparagraf-6-nummer-1">(1) Investeringer som holdes til forfall skal vurderes til amortisert kost ved bruk av effektiv rente metoden.</article></article> <article class="defaultP" margin-top="true">Ny § 8-1 a skal lyde:</article><article class="futureLegalArticle" data-name="§8-1a" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 8-1a</span>. <span class="legalArticleTitle">Rettvisende bilde</span></span><article class="legalP" id="kapittel-1-foreslåttparagraf-7-ledd-1">Hvis anvendelsen av bestemmelsene i regnskapsloven og denne forskrift ikke er tilstrekkelig for å gi et rettvisende bilde som nevnt i regnskapsloven § 3-2a første ledd, skal det gis tilleggsopplysninger.</article><article class="legalP" id="kapittel-1-foreslåttparagraf-7-ledd-2">Ethvert fravik som nevnt i § 2-1a og regnskapsloven § 3-2a annet ledd skal angis. Regnskapsloven § 7-1 femte ledd annet punktum gjelder tilsvarende.</article></article> <article class="defaultP" margin-top="true">§ 8-4 tredje ledd skal lyde:</article><article class="legalP" id="kapittel-1-ledd-3">For pensjonskasser skal det opplyses om hvordan virkelig verdi er fremkommet. Dersom det er benyttet verdsettingsmodeller, skal det gis opplysninger om hvilke forutsetninger som er lagt til grunn, samt hvordan disse er fremkommet. Dersom virkelig verdi ikke kan fastsettes, jf. § 3-4, skal dette opplyses og begrunnes.</article></section><section class="section" data-name="kapII" id="kapittel-2" data-lovdata-URL="LTI/forskrift/2005-12-20-1601/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2006 med virkning for regnskapsår som starter 1. januar 2005 eller senere.</article></section></main></body></html>