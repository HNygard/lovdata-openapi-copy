<!DOCTYPE html><html lang="no"><head><title>Forskrift om overgangsbestemmelser til lov 1. april 2005 nr. 15 om universiteter og høyskoler</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-06-24-676</dd><dt class="dokid">DokumentID</dt><dd class="dokid">LTI/forskrift/2005-06-24-676</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 9 s 1428</dd><dt class="dateInForce">I kraft fra</dt><dd class="dateInForce">2005-08-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§13-2</li></ul></dd><dt class="dateOfPublication">Kunngjort</dt><dd class="dateOfPublication">2005-06-24</dd><dt class="journalNumber">Journalnummer</dt><dd class="journalNumber">2005-0624</dd><dt class="titleShort">Korttittel</dt><dd class="titleShort">Forskrift om overgangsbest. til universitetsl.</dd><dt class="title">Tittel</dt><dd class="title">Forskrift om overgangsbestemmelser til lov 1. april 2005 nr. 15 om universiteter og høyskoler</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 24. juni 2005 med hjemmel i lov 1. april 2005 nr. 15 om universiteter og høyskoler § 13-2. Fremmet av Utdannings- og forskningsdepartementet.</dd><dt class="refid">RefID</dt><dd class="refid">forskrift/2005-06-24-676</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overgangsbestemmelser til lov 1. april 2005 nr. 15 om universiteter og høyskoler<ul class="tocSubUl"><li>§ 1. Virkeområde</li><li>§ 2. Videreføring av forskrifter</li><li>§ 3. Overgangsordninger for statlige institusjoner</li><li>§ 4. Overgangsordninger for private institusjoner</li><li>§ 5. Endringer</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2005-06-24-676" id="dokument"><h1>Forskrift om overgangsbestemmelser til lov 1. april 2005 nr. 15 om universiteter og høyskoler</h1><article class="legalArticle" data-lovdata-URL="LTI/forskrift/2005-06-24-676/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for institusjoner med virksomhet regulert av lov 1. april 2005 nr. 15 om universiteter og høyskoler. Forskriften gir overgangsregler i forbindelse med lovens ikrafttredelse 1. august 2005.</article></article><article class="legalArticle" data-lovdata-URL="LTI/forskrift/2005-06-24-676/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Videreføring av forskrifter</span></h2><article class="legalP" id="paragraf-2-ledd-1">Forskrifter og annet regelverk fastsatt med hjemmel i lov 12. mai 1995 nr. 22 om universiteter og høgskoler eller lov 11. juli 1986 nr. 53 om private høyskoler videreføres frem til 31. desember 2005 med mindre det i denne forskrift eller med hjemmel i loven fastsettes noe annet.</article></article><article class="legalArticle" data-lovdata-URL="LTI/forskrift/2005-06-24-676/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Overgangsordninger for statlige institusjoner</span></h2><article class="numberedLegalP" data-numerator="1" id="paragraf-3-nummer-1">(1) Funksjonsperioden for eksisterende styrer ved Universitetet i Oslo og Norges musikkhøgskole, herunder funksjonsperioden for rektor og prorektor, prolongeres til 31. desember 2005.</article><article class="numberedLegalP" data-numerator="2" id="paragraf-3-nummer-2">(2) Funksjonsperioden for nye styrer ved Universitetet i Oslo og Norges musikkhøgskole skal være fra 1. januar 2006 frem til 31. juli 2009.</article><article class="numberedLegalP" data-numerator="3" id="paragraf-3-nummer-3">(3) For statlige institusjoner hvor inneværende funksjonsperiode for styret utløper 31. juli 2007, skal styringsordningen være i samsvar med bestemmelsene i lovens kapittel 9 og 10 senest fra 1. august 2007.</article></article><article class="legalArticle" data-lovdata-URL="LTI/forskrift/2005-06-24-676/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Overgangsordninger for private institusjoner</span></h2><article class="numberedLegalP" data-numerator="1" id="paragraf-4-nummer-1">(1) Private institusjoner skal innen 1. januar 2006:<ul class="defaultList"><li data-li-identifier="a.)" data-name="a.)"><article class="listArticle" id="paragraf-4-nummer-1-punkt-1"><article class="legalP" id="paragraf-4-nummer-1-punkt-1-ledd-1">ha etablert et læringsmiljøutvalg i samsvar med bestemmelsene i loven § 4-3 tredje ledd.</article></article></li><li data-li-identifier="b.)" data-name="b.)"><article class="listArticle" id="paragraf-4-nummer-1-punkt-2"><article class="legalP" id="paragraf-4-nummer-1-punkt-2-ledd-1">ha en klagenemnd sammensatt i samsvar med bestemmelsene i loven § 5-1. Eksisterende klagenemnd, sammensatt i samsvar med bestemmelsene i lov 11. juli 1986 nr. 53 om private høyskoler § 14a, kan fungere som institusjonens klagenemnd frem til 31. desember 2005.</article></article></li><li data-li-identifier="c.)" data-name="c.)"><article class="listArticle" id="paragraf-4-nummer-1-punkt-3"><article class="legalP" id="paragraf-4-nummer-1-punkt-3-ledd-1">ha et styre sammensatt i samsvar med bestemmelsene i loven § 8-1. Eksisterende styrer, sammensatt i samsvar med bestemmelsene i lov 11. juli 1986 nr. 53 om private høyskoler § 3, jf. § 4, kan fungere som institusjonens styre frem til 31. desember 2005.</article></article></li><li data-li-identifier="d.)" data-name="d.)"><article class="listArticle" id="paragraf-4-nummer-1-punkt-4"><article class="legalP" id="paragraf-4-nummer-1-punkt-4-ledd-1">ha studentrepresentasjon i kollegiale organ som tildeles beslutningsmyndighet, i samsvar med bestemmelsene i loven § 4-4.</article></article></li><li data-li-identifier="e.)" data-name="e.)"><article class="listArticle" id="paragraf-4-nummer-1-punkt-5"><article class="legalP" id="paragraf-4-nummer-1-punkt-5-ledd-1">ha akkreditering av utdanningstilbud som institusjonen mottar statstilskudd for, jf. loven § 8-3 første ledd.</article></article></li></ul></article><article class="numberedLegalP" data-numerator="2" id="paragraf-4-nummer-2">(2) For private institusjoner skal utdanningsplan mellom institusjon og studenter som tas opp til studier av 60 studiepoengs omfang eller mer, utarbeides senest ved studiestart høsten 2006, jf. loven § 4-2.</article><article class="numberedLegalP" data-numerator="3" id="paragraf-4-nummer-3">(3) Private institusjoner skal senest innen 1. august 2006 ha utviklet et tilfredsstillende internt system for kvalitetssikring, jf. loven § 1-6.</article><article class="numberedLegalP" data-numerator="4" id="paragraf-4-nummer-4">(4) Bestemmelsene i loven § 3-6 og § 3-7 skal gjelde for private institusjoner fra og med opptak til studieåret 2006/2007. Departementet kan fastsette nærmere bestemmelser i forskrift.</article></article><article class="legalArticle" data-lovdata-URL="LTI/forskrift/2005-06-24-676/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Endringer</span></h2><article class="legalP" id="paragraf-5-ledd-1">Departementet kan foreta endringer i denne forskriften.</article></article><article class="legalArticle" data-lovdata-URL="LTI/forskrift/2005-06-24-676/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskriften trer i kraft 1. august 2005.</article></article></main></body></html>