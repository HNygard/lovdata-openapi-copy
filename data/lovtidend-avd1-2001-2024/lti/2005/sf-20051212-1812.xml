<!DOCTYPE html><html lang="no"><head><title>Forskrift om endring i forskrift om folkeregistrering.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-12-1812</dd><dt class="dokid">DokumentID</dt><dd class="dokid">LTI/forskrift/2005-12-12-1812</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 13 s 1641</dd><dt class="dateInForce">I kraft fra</dt><dd class="dateInForce">Skattedirektoratet bestemmer.</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-03-04-161</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1970-01-16-2</li><li>lov/1970-01-16-1</li></ul></dd><dt class="dateOfPublication">Kunngjort</dt><dd class="dateOfPublication">2006-10-06</dd><dt class="journalNumber">Journalnummer</dt><dd class="journalNumber">2006-0829</dd><dt class="titleShort">Korttittel</dt><dd class="titleShort">Endr. i forskrift om folkeregistrering</dd><dt class="title">Tittel</dt><dd class="title">Forskrift om endring i forskrift om folkeregistrering.</dd><dt class="miscInformation">Annet om dokumentet</dt><dd class="miscInformation">Fastsatt av Skattedirektoratet 12. desember 2005 med hjemmel i kgl.res. 16. januar 1970 nr. 2 om ikrafttreden av og delegering etter folkeregisterloven gitt med hjemmel i lov 16. januar 1970 nr. 1 om folkeregistrering.</dd><dt class="refid">RefID</dt><dd class="refid">forskrift/2005-12-12-1812</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om folkeregistrering.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-12-1812" id="dokument"><h1>Forskrift om endring i forskrift om folkeregistrering.</h1><section class="section" data-name="kapI" id="kapittel-1" data-lovdata-URL="LTI/forskrift/2005-12-12-1812/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 4. mars 1994 nr. 161 om folkeregistrering gjøres følgende endringer:</article> <article class="defaultP" margin-top="true">§ 1 nr. 1 skal lyde:</article><article class="numberedLegalP" data-numerator="1" id="kapittel-1-nummer-1">1. Personer som kommer fra utlandet, regnes som bosatt i Norge når de har tatt opphold her og har til hensikt å bli her ikke bare midlertidig. Opphold av minst 6 måneders varighet regnes som bosetting, selv om oppholdet er midlertidig.<article class="legalP" id="kapittel-1-nummer-1-ledd-1">Det samme gjelder når personer som kommer fra utlandet oppholder seg skiftevis på den norske kontinentalsokkelen og i Norge, jf. § 2 nr. 10 tredje ledd.</article><article class="legalP" id="kapittel-1-nummer-1-ledd-2">Personer som trenger oppholdstillatelse kan likevel ikke regnes som bosatt før det kan fremlegges slik tillatelse gjeldende for minimum seks måneder. For asylsøkere er vilkåret for bosetting at asylsøknaden er innvilget eller at det foreligger oppholdstillatelse på humanitært grunnlag.</article></article> <article class="defaultP" margin-top="true">§ 1 nr. 8 siste ledd skal lyde:</article><article class="legalP" id="kapittel-1-ledd-2">Registrering av personer som flytter fra Norge til annet nordisk land, avgjøres etter innflyttingslandets bestemmelser, jf. overenskomst av 1. november 2004 nr. 41 mellom Danmark, Finland, Island, Norge og Sverige om folkeregistrering art. 3.</article> <article class="defaultP" margin-top="true">§ 7 nr. 9, 10 og 11 skal lyde:</article><article class="numberedLegalP" data-numerator="9" id="kapittel-1-nummer-2">9. Andre navnemeldinger enn de folkeregisteret selv avgjør, registreres på grunnlag av melding fra fylkesmannen eller Barne-, ungdoms- og familiedirektoratet.</article><article class="numberedLegalP" data-numerator="10" id="kapittel-1-nummer-3">10. Endring av farskap registreres på grunnlag av melding fra fylkestrygdekontoret eller den domstol som har truffet avgjørelsen.</article><article class="numberedLegalP" data-numerator="11" id="kapittel-1-nummer-4">11. Sentralkontoret kan avgjøre om en opplysning kan registreres på annet grunnlag enn det som er fastsatt i denne paragraf.<article class="legalP" id="kapittel-1-nummer-4-ledd-1">Sentralkontoret fastsetter i instruks nærmere regler for registreringen.</article></article> <article class="defaultP" margin-top="true">§ 17 skal lyde:</article><article class="legalP" id="kapittel-1-ledd-3">Flytting til Danmark, Finland, Island og Sverige reguleres av overenskomst om folkeregistrering av 1. november 2004 nr. 41.</article> <article class="defaultP" margin-top="true">§ 18 annet ledd oppheves.</article> <article class="defaultP" margin-top="true">§ 19 annet og nytt tredje ledd skal lyde:</article><article class="legalP" id="kapittel-1-ledd-4">Når det skal avgjøres om en person kommer fra utlandet og har tatt midlertidig opphold i kommunen skal registreres som bosatt, regnes varigheten av oppholdet fra det tidspunkt vedkommende først tok opphold i Norge.</article><article class="legalP" id="kapittel-1-ledd-5">Ved innflytting fra annet nordisk land, skal den sentrale eller en særlig utpekt folkeregistermyndighet i utflyttingslandet underrettes. Underretningen skal inneholde opplysninger om vedkommende persons fødselsnummer i utflyttingslandet, navn, fødselsdato, kommune og bostedsadresse i innflyttingslandet.</article> <article class="defaultP" margin-top="true">§ 32 nr. 1 skal lyde:</article><article class="numberedLegalP" data-numerator="1" id="kapittel-1-nummer-5">1. Fastsettelse av fødselsdato<article class="legalP" id="kapittel-1-nummer-5-ledd-1">For personer som fødes i Norge fastsettes fødselsdatoen på grunnlag av fødselsmeldingen, jf. § 6 nr. 1.</article><article class="legalP" id="kapittel-1-nummer-5-ledd-2">For personer som innvandrer fra utlandet der vedkommende tidligere har vært registrert som bosatt i Norge, fastsettes fødselsdatoen på grunnlag av det som allerede er registrert i folkeregisteret.</article><article class="legalP" id="kapittel-1-nummer-5-ledd-3">For personer som innvandrer fra utlandet der vedkommende tidligere ikke har vært registrert som bosatt i Norge, fastsettes fødselsdatoen på grunnlag av vedkommendes pass eller tilsvarende legitimasjon når det gjelder de som ikke trenger oppholdstillatelse. For de som trenger oppholdstillatelse, fastsettes fødselsdatoen på grunnlag av det som er registrert i Utlendingsdirektoratets register (DUF) eller i vedtak fra Utlendingsdirektoratet med mindre fødselsdag og -måned er satt til 1. januar. I slike tilfeller skal fødselsdag og -måned settes til den registreringsdag og -måned innvandringen har fått i folkeregisteret.</article><article class="legalP" id="kapittel-1-nummer-5-ledd-4">For de tilfeller der fødselsdatoen som er registrert i DUF eller i vedtak fra Utlendingsdirektoratet fremstår som fingert, er basert på egenerklæring eller dokumentasjon med liten bevisverdi, kan fødselsdag og -måned settes til den registreringsdag og -måned innvandringen har fått i folkeregisteret. Det samme gjelder der antall tilgjengelige personnumre for den aktuelle fødselsdato er svært lavt.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2005-12-12-1812/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft fra det tidspunkt Skattedirektoratet bestemmer.</article></section></main></body></html>