<!DOCTYPE html><html lang="no"><head><title>Forskrift om studier og eksamener ved Høgskolen i Tromsø.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-15-1585</dd><dt class="dokid">DokumentID</dt><dd class="dokid">LTI/forskrift/2005-12-15-1585</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 16 s 2506</dd><dt class="dateInForce">I kraft fra</dt><dd class="dateInForce">2006-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li><li>lov/2005-04-01-15/§3-4</li><li>lov/2005-04-01-15/§3-5</li><li>lov/2005-04-01-15/§3-8</li><li>lov/2005-04-01-15/§3-9</li><li>lov/2005-04-01-15/§3-10</li></ul></dd><dt class="dateOfPublication">Kunngjort</dt><dd class="dateOfPublication">2005-12-23</dd><dt class="journalNumber">Journalnummer</dt><dd class="journalNumber">2005-1236</dd><dt class="titleShort">Korttittel</dt><dd class="titleShort">Forskrift om studier mv. ved HiTos</dd><dt class="title">Tittel</dt><dd class="title">Forskrift om studier og eksamener ved Høgskolen i Tromsø.</dd><dt class="miscInformation">Annet om dokumentet</dt><dd class="miscInformation">Fastsatt av styret ved Høgskolen i Tromsø 15. desember 2005 med hjemmel i lov 1. april 2005 nr. 15 om universiteter og høyskoler § 3-3, § 3-4, § 3-5, § 3-8, § 3-9 og § 3-10.</dd><dt class="refid">RefID</dt><dd class="refid">forskrift/2005-12-15-1585</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om studier og eksamener ved Høgskolen i Tromsø.<ul class="tocSubUl"><li>Kapittel 1. Innledende bestemmelser<ul class="tocSubUl"><li>§ 1. Virkeområde</li><li>§ 2. Utfyllende regler</li><li>§ 3. Definisjoner</li><li>§ 4. Studieåret</li></ul></li><li>Kapittel 2. Grader og yrkesutdanninger – fag- og studieplaner<ul class="tocSubUl"><li>§ 5. Grader og yrkesutdanninger</li><li>§ 6. Graden bachelor</li><li>§ 7. Etablering og nedleggelse av studietilbud</li><li>§ 8. Fastsetting og revisjon av fag- og studieplaner</li></ul></li><li>Kapittel 3. Studierett, permisjon og utdanningsplan mv.<ul class="tocSubUl"><li>§ 9. Studierett</li><li>§ 10. Opphør av studierett og ny studierett</li><li>§ 11. Overføring av studierett mellom læresteder</li><li>§ 12. Studiepermisjon</li><li>§ 13. Utdanningsplan</li><li>§ 14. Godskriving og innpassing av utdanning</li><li>§ 15. Fritak fra emne</li><li>§ 16. Faglig overlapping, reduksjon i studiepoeng</li></ul></li><li>Kapittel 4. Eksamensoppmelding og vilkår for å avlegge eksamen<ul class="tocSubUl"><li>§ 17. Rett til å melde seg opp til eksamen</li><li>§ 18. Privatisters adgang til å avlegge eksamen</li><li>§ 19. Kunngjøring og oppmelding til eksamen</li><li>§ 20. Dispensasjon fra fristene for registrering, eksamensoppmelding og særordning ved eksamen</li><li>§ 21. Praksisvurdering</li><li>§ 22. Antall forsøk til samme eksamen og praksis</li></ul></li><li>Kapittel 5. Oppmøte, forfall og fravær<ul class="tocSubUl"><li>§ 23. Oppmøte til eksamen</li><li>§ 24. Sykdom i forbindelse med eksamen eller prøve</li><li>§ 25. Andre særlige grunner for fravær</li><li>§ 26. Trekk fra eksamen</li><li>§ 27. Fravær ved gruppeeksamen</li></ul></li><li>Kapittel 6. Eksamensavvikling<ul class="tocSubUl"><li>§ 28. Avvikling av eksamen.</li><li>§ 29. Eksamen eller prøve</li><li>§ 30. Utsatt eksamen eller prøve</li><li>§ 31. Kontinuasjonseksamen eller prøve</li><li>§ 32. Adgang til å avlegge eksamen etter tidligere ordninger ved endringer i fag- eller studieplanen, eller ved nedleggelse av studietilbud</li></ul></li><li>Kapittel 7. Hjelpemidler og særordninger ved eksamen<ul class="tocSubUl"><li>§ 33. Hjelpemidler ved eksamen</li><li>§ 34. Generelt om særordninger under eksamen</li><li>§ 35. Lese-, skrive- eller matematikkvansker</li><li>§ 36. Varige funksjonshemninger</li><li>§ 37. Akutte lidelser</li><li>§ 38. Graviditet og amming</li><li>§ 39. Allergi og astma</li><li>§ 40. Norsk som fremmedspråk</li></ul></li><li>Kapittel 8. Sensur, klage mv.<ul class="tocSubUl"><li>§ 41. Fusk</li><li>§ 42. Vurdering – karaktersystemet</li><li>§ 43. Sensur</li><li>§ 44. Begrunnelse for og klage over karakterfastsetting</li><li>§ 45. Klage over formelle feil ved eksamen</li><li>§ 46. Vitnemål, Diploma Supplement og karakterutskrift</li><li>§ 47. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-15-1585" id="dokument"><h1>Forskrift om studier og eksamener ved Høgskolen i Tromsø.</h1><section class="section" data-name="kap1" id="kapittel-1" data-lovdata-URL="LTI/forskrift/2005-12-15-1585/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="LTI/forskrift/2005-12-15-1585/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Denne forskrift gjelder for alle studier og eksamener ved Høgskolen i Tromsø. For studier hvor det er fastsatt nasjonale rammeplaner med bestemmelser om eksamener som avviker fra denne forskrift, gjelder rammeplanens bestemmelser.</article></article><article class="legalArticle" data-lovdata-URL="LTI/forskrift/2005-12-15-1585/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Utfyllende regler</span></h3><article class="numberedLegalP" data-numerator="1" id="kapittel-1-paragraf-2-nummer-1">1. Høgskoledirektøren kan fastsette utfyllende regler innenfor rammene av denne forskrift. Avdelingsstyrene kan fastsette utfyllende regler til denne forskrift for studier de er faglig ansvarlige for. For studietilbud som tilbys i samarbeid mellom flere avdelinger, skal utfyllende regler godkjennes av samtlige avdelinger. Høgskoledirektøren skal underrettes ved fastsettelse og/eller revisjon av utfyllende regler etter denne forskrift.</article><article class="numberedLegalP" data-numerator="2" id="kapittel-1-paragraf-2-nummer-2">2. Der myndighet etter denne forskrift er gitt avdelingene, tilligger myndigheten dekan eller den vedkommende bemyndiger.</article></article><article class="legalArticle" data-lovdata-URL="LTI/forskrift/2005-12-15-1585/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3> <article class="defaultP" margin-top="true">1. <i>Student</i></article><article class="legalP" id="kapittel-1-paragraf-3-ledd-1">Person som er tatt opp til fag eller studium ved Høgskolen i Tromsø i henhold til lov om universiteter og høyskoler § 3-6 og § 3-7, og som har betalt semesteravgift etter lov om studentsamskipnader § 12.</article> <article class="defaultP" margin-top="true">2. <i>Studierett</i></article><article class="legalP" id="kapittel-1-paragraf-3-ledd-2">Rettigheter knyttet til et studium, så som rett til organisert veiledning, gruppeundervisning mv. Studieretten tildeles etter høgskolens tilbud om studieplass og studentens aksept av denne.</article> <article class="defaultP" margin-top="true">3. <i>Privatist</i></article><article class="legalP" id="kapittel-1-paragraf-3-ledd-3">Person som går opp til eksamen etter lov om universiteter og høyskoler § 3-10 uten å være tildelt studierett. Privatistretten begrenser seg til adgangen til å delta i offentlige forelesninger og til å gå opp til eksamen.</article> <article class="defaultP" margin-top="true">4. <i>Rammeplan</i></article><article class="legalP" id="kapittel-1-paragraf-3-ledd-4">En nasjonal plan fastsatt av Utdannings- og forskningsdepartementet. Planen beskriver læringsmål, faglig innhold, oppbygging og gjennomføring av yrkesutdanninger.</article> <article class="defaultP" margin-top="true">5. <i>Fagplan</i></article><article class="legalP" id="kapittel-1-paragraf-3-ledd-5">En plan som konkretiserer det faglige innholdet i studier som reguleres av rammeplaner.</article> <article class="defaultP" margin-top="true">6. <i>Studieplan</i></article><article class="legalP" id="kapittel-1-paragraf-3-ledd-6">En plan som beskriver læringsmål, faglig innhold, oppbygging og gjennomføring av studier som ikke reguleres av nasjonale rammeplaner.</article> <article class="defaultP" margin-top="true">7. <i>Studiepoeng</i></article><article class="legalP" id="kapittel-1-paragraf-3-ledd-7">Mål på arbeidsmengde. 60 studiepoeng tilsvarer arbeidsinnsatsen for et studieår.</article> <article class="defaultP" margin-top="true">8. <i>Studieprogram</i></article><article class="legalP" id="kapittel-1-paragraf-3-ledd-8">Ett- eller flerårig studieløp som fører frem til en avsluttende eksamen eller grad med et definert innhold i henhold til rammeplan, fag- eller studieplan.</article> <article class="defaultP" margin-top="true">9. <i>Bachelor</i></article><article class="legalP" id="kapittel-1-paragraf-3-ledd-9">Et studium på (minimum) 180 studiepoeng som fyller kravene for graden bachelor.</article> <article class="defaultP" margin-top="true">10. <i>Utdanningsplan</i></article><article class="legalP" id="kapittel-1-paragraf-3-ledd-10">Individuell plan for gjennomføringen av et studieprogram. Planen inngås mellom den enkelte student og institusjonen.</article> <article class="defaultP" margin-top="true">11. <i>Fag</i></article><article class="legalP" id="kapittel-1-paragraf-3-ledd-11">Samling av emner som er beslektet og er samlet under en felles betegnelse.</article> <article class="defaultP" margin-top="true">12. <i>Emne</i></article><article class="legalP" id="kapittel-1-paragraf-3-ledd-12">Den minste studiepoenggivende enhet som kan inngå i en emnegruppe, et studieprogram eller en grad. Emnet kan være av teoretisk eller praktisk art.</article> <article class="defaultP" margin-top="true">13. <i>Emnegruppe</i></article><article class="legalP" id="kapittel-1-paragraf-3-ledd-13">Kombinasjon av emner fra ett, eller flere fagområder som utgjør en samlet enhet.</article> <article class="defaultP" margin-top="true">14. <i>Obligatoriske arbeidskrav</i></article><article class="legalP" id="kapittel-1-paragraf-3-ledd-14">Krav som fremgår av den enkelte fag- eller studieplan, og som må være oppfylt for å kunne avlegge eksamen.</article> <article class="defaultP" margin-top="true">15. <i>Eksamen</i></article><article class="legalP" id="kapittel-1-paragraf-3-ledd-15">Eksamen er betegnelse på en prøve eller vurdering når resultatet skal inngå på vitnemålet, innregnes i en karakter på vitnemålet eller karakterutskrift. Eksamen etter denne forskrift, omfatter alle former for eksamener og prøver med mindre annet går frem av sammenhengen.</article> <article class="defaultP" margin-top="true">16. <i>Prøve</i></article><article class="legalP" id="kapittel-1-paragraf-3-ledd-16">Med prøve menes forprøver, praksis, arbeidskrav og lignende når resultatet fra prøven ikke skal inntas på vitnemålet eller medregnes i en karakter på vitnemålet eller karakterutskrift jf. foregående ledd.</article> <article class="defaultP" margin-top="true">17. <i>Utsatt eksamen</i></article><article class="legalP" id="kapittel-1-paragraf-3-ledd-17">Eksamen som arrangeres for studenter med gyldig forfall på ordinær eksamen.</article> <article class="defaultP" margin-top="true">18. <i>Kontinuasjon</i></article><article class="legalP" id="kapittel-1-paragraf-3-ledd-18">Eksamensordning som gir studenter som har gjennomført, men ikke bestått eksamen, anledning til å avlegge ny eksamen i samme eller påfølgende semester.</article></article><article class="legalArticle" data-lovdata-URL="LTI/forskrift/2005-12-15-1585/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Studieåret</span></h3><article class="numberedLegalP" data-numerator="1" id="kapittel-1-paragraf-4-nummer-1">1. Ved Høgskolen i Tromsø har semestrene normalt denne varighet;<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-4-nummer-1-punkt-1"><article class="legalP" id="kapittel-1-paragraf-4-nummer-1-punkt-1-ledd-1">Høstsemesteret, ca. 15. august til ca. 20. desember.</article></article></li><li data-li-identifier="-" data-name="-"><article class="listArticle" id="kapittel-1-paragraf-4-nummer-1-punkt-2"><article class="legalP" id="kapittel-1-paragraf-4-nummer-1-punkt-2-ledd-1">Vårsemesteret, ca. 2. januar til ca. 20. juni.</article></article></li></ul></article><article class="numberedLegalP" data-numerator="2" id="kapittel-1-paragraf-4-nummer-2">2. I denne perioden skal undervisning gjennomføres, eksamen avholdes og avsluttende vurdering foretas. Ulike typer prøver som er nødvendig for å påbegynne studier kan avholdes før semesterstart.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2005-12-15-1585/KAPITTEL_2"><h2>Kapittel 2. Grader og yrkesutdanninger – fag- og studieplaner</h2><article class="legalArticle" data-lovdata-URL="LTI/forskrift/2005-12-15-1585/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Grader og yrkesutdanninger</span></h3><article class="legalP" id="kapittel-2-paragraf-1-ledd-1">Høgskolen i Tromsø kan tildele følgende grader som gir rett til tilsvarende tittel:</article> <article class="defaultP" margin-top="true"><i>Grader:</i><ul class="defaultList"><li><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">Bedriftsøkonom, normert studietid 1 år.</article></article></li><li><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">Høgskolekandidat, normert studietid 2 år.</article></article></li><li><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">Bachelor, normert studietid 3 år.</article></article></li><li><article class="listArticle" id="kapittel-2-paragraf-1-ledd-1-punkt-4"><article class="legalP" id="kapittel-2-paragraf-1-ledd-1-punkt-4-ledd-1">Bachelor, normert studietid 4 år.</article></article></li></ul></article><article class="legalP" id="kapittel-2-paragraf-1-ledd-2">Høgskolen i Tromsø kan i tillegg gi utdanninger med rett til yrkestittel.</article></article><article class="legalArticle" data-lovdata-URL="LTI/forskrift/2005-12-15-1585/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Graden bachelor</span></h3><article class="numberedLegalP" data-numerator="1" id="kapittel-2-paragraf-2-nummer-1">1. Bachelorgraden oppnås på grunnlag av:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-2-nummer-1-punkt-1"><article class="legalP" id="kapittel-2-paragraf-2-nummer-1-punkt-1-ledd-1"><i>Rammeplanstyrte utdanninger:</i> Fullført 3-årig studium (180 studiepoeng) med nasjonalt fastsatt rammeplan, eller</article></article></li><li data-li-identifier="b)" data-name="b)"><article class="listArticle" id="kapittel-2-paragraf-2-nummer-1-punkt-2"><article class="legalP" id="kapittel-2-paragraf-2-nummer-1-punkt-2-ledd-1"><i>Andre studietilbud med faste studieløp:</i> Fullført 3-årig studium (180 studiepoeng) eller 4-årig studium (240 studiepoeng) med plan fastsatt av styret for Høgskolen i Tromsø. Kravene til dybde og bredde i bokstav c må være oppfylt.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-2-nummer-1-punkt-3"><article class="legalP" id="kapittel-2-paragraf-2-nummer-1-punkt-3-ledd-1"><i>Øvrige studieløp:</i> Fullført 3-årig normert studium (180 studiepoeng) som består av yrkesrettet utdanning eller fordypning i fag eller emnegrupper av et omfang på minimum 90 studiepoeng kombinert med maksimum 30 studiepoeng frittstående emner. Forøvrig må utdanningen bestå av fag eller emnegrupper av minimum 30 studiepoengs omfang.</article></article></li></ul></article><article class="numberedLegalP" data-numerator="2" id="kapittel-2-paragraf-2-nummer-2">2. Innenfor bachelorgraden kan det ikke inngå mer enn 10 studiepoeng faglig overlapping. Overlapping utover 10 studiepoeng må kompenseres.</article><article class="numberedLegalP" data-numerator="3" id="kapittel-2-paragraf-2-nummer-3">3. Studenter som oppfyller vilkårene for bachelorgrad, men som ikke har fullført studieprogram som automatisk utløser graden, kan søke om graden forutsatt at studenten har avlagt minst 60 sp. ved Høgskolen i Tromsø.</article><article class="numberedLegalP" data-numerator="4" id="kapittel-2-paragraf-2-nummer-4">4. Klage over avslag på tildeling av bachelorgrad i henhold til denne forskrift behandles av styrets klagenemnd. Klagenemndas vedtak er endelig.</article></article><article class="legalArticle" data-lovdata-URL="LTI/forskrift/2005-12-15-1585/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Etablering og nedleggelse av studietilbud</span></h3><article class="numberedLegalP" data-numerator="1" id="kapittel-2-paragraf-3-nummer-1">1. Avdelingsstyret vedtar opprettelse av studietilbud med inntil 15 studiepoeng. Studiekvalitetsutvalget vedtar opprettelse av studietilbud med et omfang på 16-59 studiepoeng. Høgskolestyret vedtar opprettelse av studietilbud med et omfang på 60-180 studiepoeng. Studier på mer enn 180 studiepoeng opprettes av fagdepartementet etter søknad.</article><article class="numberedLegalP" data-numerator="2" id="kapittel-2-paragraf-3-nummer-2">2. Høgskolestyret kan gi regler for fremgangsmåten ved opprettelse eller nedleggelse av studietilbud.</article></article><article class="legalArticle" data-lovdata-URL="LTI/forskrift/2005-12-15-1585/§8" data-name="§8" id="kapittel-2-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Fastsetting og revisjon av fag- og studieplaner</span></h3><article class="numberedLegalP" data-numerator="1" id="kapittel-2-paragraf-4-nummer-1">1. Det skal fastsettes fag- eller studieplaner for alle studier/studieprogrammer som tilbys ved Høgskolen i Tromsø. Det tilligger avdelingsstyret å fastsette og/eller revidere fag- og studieplaner for det faglige innholdet i studiene, herunder bestemmelser om obligatoriske arbeidskrav, praksis, vurderingsformer mv.</article><article class="numberedLegalP" data-numerator="2" id="kapittel-2-paragraf-4-nummer-2">2. For studietilbud som tilbys i samarbeid mellom flere avdelinger, skal godkjenning og/eller revisjon av fag- og studieplaner godkjennes av samtlige avdelingsstyrer.</article><article class="numberedLegalP" data-numerator="3" id="kapittel-2-paragraf-4-nummer-3">3. Endringer i fag- eller studieplaner gis virkning fra neste studieår. Mindre endringer i pensum kan foretas underveis i studiet.</article><article class="numberedLegalP" data-numerator="4" id="kapittel-2-paragraf-4-nummer-4">4. Studiekvalitetsutvalget kan gi nærmere regler for innholdet i fag- og studieplaner.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2005-12-15-1585/KAPITTEL_3"><h2>Kapittel 3. Studierett, permisjon og utdanningsplan mv.</h2><article class="legalArticle" data-lovdata-URL="LTI/forskrift/2005-12-15-1585/§9" data-name="§9" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Studierett</span></h3><article class="numberedLegalP" data-numerator="1" id="kapittel-3-paragraf-1-nummer-1">1. Studierett tildeles den som har fått innvilget opptak til et studium etter reglene i lov om universiteter og høyskoler § 3-6 og § 3-7, og som har akseptert tilbud om studieplass. Studieretten gjelder for det studieprogram som studenten er tatt opp til. Studieretten kan også begrenses til ett eller flere emner som inngår i studieprogrammet.</article><article class="numberedLegalP" data-numerator="2" id="kapittel-3-paragraf-1-nummer-2">2. Studenten må betale semesteravgift og gjennomføre semesterregistreringen. Studenter som er tatt opp til et studieprogram med utdanningsplan må i tillegg bekrefte utdanningsplanen hvert semester innen fastsatt registreringsfrist for å beholde studieretten.</article><article class="numberedLegalP" data-numerator="3" id="kapittel-3-paragraf-1-nummer-3">3. Studieretten kan beholdes i inntil ett år utover normert studietid i det aktuelle hel- eller deltidsstudiet, med mindre det fremgår av den enkelte fag- eller studieplan at studieretten kan beholdes for flere år ut over normert studietid. I tidsberegningen på ett år utover normert studietid inngår ikke utsatt studiestart, faglige forsinkelser, midlertidig utestengelse eller permisjoner.</article></article><article class="legalArticle" data-lovdata-URL="LTI/forskrift/2005-12-15-1585/§10" data-name="§10" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Opphør av studierett og ny studierett</span></h3><article class="numberedLegalP" data-numerator="1" id="kapittel-3-paragraf-2-nummer-1">1. Vedtak om tap av studierett fattes av avdelingsstyret, og studenten skal ha skriftlig varsel i rimelig tid før saken avgjøres. Klage på avdelingsstyrets vedtak avgjøres av styrets klagenemnd.</article><article class="numberedLegalP" data-numerator="2" id="kapittel-3-paragraf-2-nummer-2">2. En studierett opphører når studenten;<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-2-nummer-2-punkt-1"><article class="legalP" id="kapittel-3-paragraf-2-nummer-2-punkt-1-ledd-1">har overskredet grensene for normert studietid, eller</article></article></li><li data-li-identifier="b)" data-name="b)"><article class="listArticle" id="kapittel-3-paragraf-2-nummer-2-punkt-2"><article class="legalP" id="kapittel-3-paragraf-2-nummer-2-punkt-2-ledd-1">ikke har produsert studiepoeng i løpet av de to siste studieår, eller</article></article></li><li data-li-identifier="c)" data-name="c)"><article class="listArticle" id="kapittel-3-paragraf-2-nummer-2-punkt-3"><article class="legalP" id="kapittel-3-paragraf-2-nummer-2-punkt-3-ledd-1">har brukt opp sine forsøk til eksamen eller praksisperiode jf. § 22.</article></article></li></ul></article><article class="numberedLegalP" data-numerator="3" id="kapittel-3-paragraf-2-nummer-3">3. For studenter som er tatt opp til en utdanning av inntil to års varighet gjelder i tillegg at studenten må ha avlagt studiepoeng i løpet av siste studieår for å beholde studieretten. Dette gjelder likevel ikke dersom en av unntaksgrunnene i § 9, 3. ledd foreligger.</article><article class="numberedLegalP" data-numerator="4" id="kapittel-3-paragraf-2-nummer-4">4. En student som mister studieretten etter bokstav a og b, kan søke om å få tildelt studierett på nytt. Studenten må søke om opptak på ordinær måte og i henhold til gjeldende frister.</article></article><article class="legalArticle" data-lovdata-URL="LTI/forskrift/2005-12-15-1585/§11" data-name="§11" id="kapittel-3-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Overføring av studierett mellom læresteder</span></h3><article class="numberedLegalP" data-numerator="1" id="kapittel-3-paragraf-3-nummer-1">1. En student kan søke om å få overført sin studierett fra et annet lærested til Høgskolen i Tromsø når:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-3-nummer-1-punkt-1"><article class="legalP" id="kapittel-3-paragraf-3-nummer-1-punkt-1-ledd-1">studenten har tatt utdanning som kan innpasses i et studium ved Høgskolen i Tromsø jf. § 14, og</article></article></li><li data-li-identifier="b)" data-name="b)"><article class="listArticle" id="kapittel-3-paragraf-3-nummer-1-punkt-2"><article class="legalP" id="kapittel-3-paragraf-3-nummer-1-punkt-2-ledd-1">det er ledig plass på det enkelte studium.</article></article></li></ul></article><article class="numberedLegalP" data-numerator="2" id="kapittel-3-paragraf-3-nummer-2">2. Søknader om overføring av studierett behandles av avdelingene. Avdelingsstyret kan gi utfyllende regler om behandlingen av saker etter denne paragraf.</article></article><article class="legalArticle" data-lovdata-URL="LTI/forskrift/2005-12-15-1585/§12" data-name="§12" id="kapittel-3-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Studiepermisjon</span></h3><article class="numberedLegalP" data-numerator="1" id="kapittel-3-paragraf-4-nummer-1">1. Avdelingen behandler søknader om permisjon. Fristen for å søke om permisjon fra studiet er de samme som for semesterregistreringen. Når særlige grunner foreligger kan avdelingen dispensere fra fristen.</article><article class="numberedLegalP" data-numerator="2" id="kapittel-3-paragraf-4-nummer-2">2. Permisjon gis normalt for ett år om gangen, og ikke for mer enn to år i løpet av studiet. Som permisjonsgrunn regnes f.eks. militærtjeneste, svangerskap, fødsel/adopsjon, omsorg for små barn, sykdom eller andre tungtveiende grunner.</article><article class="numberedLegalP" data-numerator="3" id="kapittel-3-paragraf-4-nummer-3">3. Studenten skal ha rett til å gjenoppta sine studier på tilsvarende nivå som før permisjonen.</article><article class="numberedLegalP" data-numerator="4" id="kapittel-3-paragraf-4-nummer-4">4. Avdelingene kan fastsette utfyllende regler til denne paragraf.</article></article><article class="legalArticle" data-lovdata-URL="LTI/forskrift/2005-12-15-1585/§13" data-name="§13" id="kapittel-3-paragraf-5"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Utdanningsplan</span></h3><article class="numberedLegalP" data-numerator="1" id="kapittel-3-paragraf-5-nummer-1">1. Det skal utarbeides utdanningsplan for studenter som tas opp til studier med et omfang på 60 studiepoeng eller mer. Utdanningsplanen skal inneholde bestemmelser om høgskolens forpliktelser ovenfor studenten, og studentens forpliktelser ovenfor høgskolen og medstudenter.</article><article class="numberedLegalP" data-numerator="2" id="kapittel-3-paragraf-5-nummer-2">2. Utdanningsplanen skal vise til innholdet i studiet, og forventet progresjon for gjennomføringen av studiet på normert tid som heltids- eller deltidsstudent.</article><article class="numberedLegalP" data-numerator="3" id="kapittel-3-paragraf-5-nummer-3">3. Utdanningsplanen kan endres etter avtale mellom avdeling og student. Dersom studentens progresjon blir annerledes den det som opprinnelig var forutsatt, skal planen endres slik at studenten unngår ytterligere forsinkelse. Planen må bekreftes hvert semester jf. § 9, 2. ledd.</article></article><article class="legalArticle" data-lovdata-URL="LTI/forskrift/2005-12-15-1585/§14" data-name="§14" id="kapittel-3-paragraf-6"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Godskriving og innpassing av utdanning</span></h3><article class="numberedLegalP" data-numerator="1" id="kapittel-3-paragraf-6-nummer-1">1. Avdelingene behandler søknader om innpassing til videre studier på grunnlag av ekstern utdanning eller realkompetanse. Utdanning som ønskes innpasset i et studium ved Høgskolen i Tromsø må være på universitets- eller høgskolenivå.</article><article class="numberedLegalP" data-numerator="2" id="kapittel-3-paragraf-6-nummer-2">2. Avdelingene avgjør søknader om godkjenning av annen høyere utdanning som faglig jevngod med utdanning som tilbys ved Høgskolen i Tromsø.</article></article><article class="legalArticle" data-lovdata-URL="LTI/forskrift/2005-12-15-1585/§15" data-name="§15" id="kapittel-3-paragraf-7"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Fritak fra emne</span></h3><article class="legalP" id="kapittel-3-paragraf-7-ledd-1">Avdelingene kan etter søknad innvilge fritak for emner som inngår i studieprogrammet når det godtgjøres at tilsvarende eksamen eller prøve er tatt ved høgskolen eller annen institusjon. Dokumentasjon av realkompetanse kan også gi grunnlag for fritak.</article></article><article class="legalArticle" data-lovdata-URL="LTI/forskrift/2005-12-15-1585/§16" data-name="§16" id="kapittel-3-paragraf-8"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Faglig overlapping, reduksjon i studiepoeng</span></h3><article class="legalP" id="kapittel-3-paragraf-8-ledd-1">Dersom en student blir vurdert i emner der innholdet helt eller delvis dekker et tidligere avlagt og bestått emne, skal summen av studiepoengene for disse emnene reduseres forholdsmessig. Avdelingene fatter vedtak om omfanget av reduksjonen.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2005-12-15-1585/KAPITTEL_4"><h2>Kapittel 4. Eksamensoppmelding og vilkår for å avlegge eksamen</h2><article class="legalArticle" data-lovdata-URL="LTI/forskrift/2005-12-15-1585/§17" data-name="§17" id="kapittel-4-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Rett til å melde seg opp til eksamen</span></h3><article class="numberedLegalP" data-numerator="1" id="kapittel-4-paragraf-1-nummer-1">1. Studenter som er opptatt til et fag, emne eller studium ved Høgskolen i Tromsø kan melde seg opp til de eksamener og prøver som inngår i studieprogrammet så fremt de ellers fyller vilkårene i dette kapittel.</article><article class="numberedLegalP" data-numerator="2" id="kapittel-4-paragraf-1-nummer-2">2. Avdelingsstyret kan bestemme at obligatoriske arbeidskrav må være oppfylte, at bestemte eksamener eller prøver må være bestått før eksamen kan avlegges. Opplysninger om dette skal være tatt inn i fag- eller studieplanen, samt studentens utdanningsplan. Kandidater som ikke fyller vilkårene kan nektes adgang til eksamen, prøve eller videre studier.</article><article class="numberedLegalP" data-numerator="3" id="kapittel-4-paragraf-1-nummer-3">3. Semesteravgift til studentsamskipnaden må være betalt før kandidaten kan avlegge eksamen eller prøve. Avdelingen kan bestemme at også særskilt fastsatt avgift for læringsmidler, vederlag for vernet materiale etter opphavsrettslovgivningen og eventuell studieavgift må være betalt før kandidaten kan avlegge eksamen eller prøve.</article></article><article class="legalArticle" data-lovdata-URL="LTI/forskrift/2005-12-15-1585/§18" data-name="§18" id="kapittel-4-paragraf-2"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Privatisters adgang til å avlegge eksamen</span></h3><article class="numberedLegalP" data-numerator="1" id="kapittel-4-paragraf-2-nummer-1">1. Person som fyller kravene til opptak, men som ikke er tatt opp på studiet, kan søke avdelingen om å avlegge eksamen i et fag, emne eller emnegruppe som privatist jf. § 3, 3. ledd.</article><article class="numberedLegalP" data-numerator="2" id="kapittel-4-paragraf-2-nummer-2">2. Søknad om status som privatist, oppmelding til eksamen og betaling av privatistgebyr og semesteravgift må skje i henhold til fastsatte frister.</article></article><article class="legalArticle" data-lovdata-URL="LTI/forskrift/2005-12-15-1585/§19" data-name="§19" id="kapittel-4-paragraf-3"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Kunngjøring og oppmelding til eksamen</span></h3><article class="numberedLegalP" data-numerator="1" id="kapittel-4-paragraf-3-nummer-1">1. Eksamener og prøver avholdes i henhold til kunngjort fag- og studieplan innenfor de studium og emner som det tilbys undervisning i. Tid og sted for den enkelte eksamen fastsettes og kunngjøres av den enkelte avdeling. Den enkelte student er selv ansvarlig for å kontrollere at han/hun er oppmeldt til eksamen.</article><article class="numberedLegalP" data-numerator="2" id="kapittel-4-paragraf-3-nummer-2">2. Eksamenskandidater må registrere seg som student og melde seg opp til eksamen innen 15. september i høstsemesteret og innen 15. februar i vårsemesteret. For studier med oppstart etter 15. oktober i høstsemesteret eller 15. februar i vårsemesteret, må eksamensoppmeldingen være foretatt innen 14 dager etter studiestart. Oppmelding til eksamen foretas ved å bekrefte utdanningsplanen på studentweb.</article><article class="numberedLegalP" data-numerator="3" id="kapittel-4-paragraf-3-nummer-3">3. Avdelingen kan også fastsette om oppmelding til eksamen skal skje kollektivt, og for hvilke studier eller emner dette gjelder. Kollektiv oppmelding omfatter alle studenter som er registrerte og har betalt semesteravgift og eventuell materiell- og/eller studieavgift innen de fastsatte frister, utenom de som har meldt fra skriftlig at de har sluttet. I studium eller emner som ikke har kollektiv oppmelding, skal det være individuell oppmelding til hver enkelt eksamen eller prøve.</article><article class="numberedLegalP" data-numerator="4" id="kapittel-4-paragraf-3-nummer-4">4. Kontinuasjonseksamen og utsatt eksamen avholdes ved behov jf. § 30 og § 31. Tid og sted fastsettes av den enkelte avdeling og kunngjøres ved oppslag på høgskolens hjemmesider, eller ved direkte meddelelse til dem det gjelder.</article><article class="numberedLegalP" data-numerator="5" id="kapittel-4-paragraf-3-nummer-5">5. Avdelingen fastsetter frister for innleveringen av obligatoriske rapporter, oppgaver, arbeidskrav e.l. og meddeles direkte til dem det gjelder. Avdelingen kan i særlige tilfeller gi dispensasjon fra innleveringsfristen. Avslag på søknad om dispensasjon kan påklages til avdelingsstyret.</article></article><article class="legalArticle" data-lovdata-URL="LTI/forskrift/2005-12-15-1585/§20" data-name="§20" id="kapittel-4-paragraf-4"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Dispensasjon fra fristene for registrering, eksamensoppmelding og særordning ved eksamen</span></h3><article class="numberedLegalP" data-numerator="1" id="kapittel-4-paragraf-4-nummer-1">1. Avdelingene kan dispensere fra fristene for registrering, eksamensoppmelding og særordninger ved eksamen i følgende tilfeller:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-4-nummer-1-punkt-1"><article class="legalP" id="kapittel-4-paragraf-4-nummer-1-punkt-1-ledd-1">ved sykdom dokumentert ved legeattest,</article></article></li><li data-li-identifier="b)" data-name="b)"><article class="listArticle" id="kapittel-4-paragraf-4-nummer-1-punkt-2"><article class="legalP" id="kapittel-4-paragraf-4-nummer-1-punkt-2-ledd-1">ved dødsfall i nærmeste familie,</article></article></li><li data-li-identifier="c)" data-name="c)"><article class="listArticle" id="kapittel-4-paragraf-4-nummer-1-punkt-3"><article class="legalP" id="kapittel-4-paragraf-4-nummer-1-punkt-3-ledd-1">den/de eksamener det gjelder vil føre til fullført yrkesutdanning eller grad ved Høgskolen i Tromsø, dvs. være den eneste gjenstående eksamen innen graden eller yrkesutdanningen,</article></article></li><li data-li-identifier="d)" data-name="d)"><article class="listArticle" id="kapittel-4-paragraf-4-nummer-1-punkt-4"><article class="legalP" id="kapittel-4-paragraf-4-nummer-1-punkt-4-ledd-1">dispensasjon kan også gis i andre særlige tilfeller.</article></article></li></ul></article><article class="numberedLegalP" data-numerator="2" id="kapittel-4-paragraf-4-nummer-2">2. Søknader som mottas senere enn tre uker etter at fristen har utløpt, behandles ikke. Avslag på søknad om dispensasjon kan påklages. Avdelingsstyret er klageinstans.</article></article><article class="legalArticle" data-lovdata-URL="LTI/forskrift/2005-12-15-1585/§21" data-name="§21" id="kapittel-4-paragraf-5"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Praksisvurdering</span></h3><article class="numberedLegalP" data-numerator="1" id="kapittel-4-paragraf-5-nummer-1">1. Dersom det i løpet av praksisperioder e.l. viser seg at studenten står i fare for ikke å bestå vurderingen, skal studenten varsles om dette. I varselet skal studenten gjøres oppmerksom på hva som er påkrevd for å bli vurdert til bestått.</article><article class="numberedLegalP" data-numerator="2" id="kapittel-4-paragraf-5-nummer-2">2. Varselet skal gis skriftlig og på et tidspunkt som gir studenten mulighet til å oppfylle målene og bestå praksisperioden. Studenten skal gis anledning til å imøtegå de forhold vurderingen bygger på, før det tas beslutning om ikke bestått.</article><article class="numberedLegalP" data-numerator="3" id="kapittel-4-paragraf-5-nummer-3">3. Dersom det etter varslingstidspunktet oppstår forhold som er av en slik art at det utvilsomt ville ført til «ikke bestått» praksis dersom dette hadde oppstått tidligere, skal det likevel kunne føre til at praksisperioden ikke blir bestått. Dette gjelder også dersom forutgående varsel ikke er gitt.</article><article class="numberedLegalP" data-numerator="4" id="kapittel-4-paragraf-5-nummer-4">4. Ved vurderingen av praksisstudier benyttes vurderingsuttrykket bestått/ikke bestått.</article></article><article class="legalArticle" data-lovdata-URL="LTI/forskrift/2005-12-15-1585/§22" data-name="§22" id="kapittel-4-paragraf-6"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Antall forsøk til samme eksamen og praksis</span></h3><article class="numberedLegalP" data-numerator="1" id="kapittel-4-paragraf-6-nummer-1">1. En student kan ikke fremstille seg til samme eksamen ved Høgskolen i Tromsø mer enn tre ganger. Studenter som blir vurdert til ikke bestått for tredje gang, må slutte på utdanningen.</article><article class="numberedLegalP" data-numerator="2" id="kapittel-4-paragraf-6-nummer-2">2. Ved ikke bestått praksisstudium/-periode, kan studenten ta praksisstudiet/-perioden opp igjen en gang. Studenter som får sitt andre forsøk vurdert til ikke bestått, må slutte på utdanningen. Dette skal studenten gjøres skriftlig særskilt oppmerksom på før andre praksisforsøk påbegynnes. Dersom nasjonale rammeplaner gir anledning til ytterligere praksisforsøk, gjelder rammeplanens bestemmelser jf. § 1.</article><article class="numberedLegalP" data-numerator="3" id="kapittel-4-paragraf-6-nummer-3">3. Avdelingen kan dispensere fra bestemmelsen i foregående ledd når:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-6-nummer-3-punkt-1"><article class="legalP" id="kapittel-4-paragraf-6-nummer-3-punkt-1-ledd-1">studenten ved å bestå eksamen i emnet vil oppnå en grad ved høgskolen, eller</article></article></li><li data-li-identifier="b)" data-name="b)"><article class="listArticle" id="kapittel-4-paragraf-6-nummer-3-punkt-2"><article class="legalP" id="kapittel-4-paragraf-6-nummer-3-punkt-2-ledd-1">studenten kan dokumentere sterke sosiale og/eller personlige grunner til at eksamen eller praksis ikke er bestått i løpet av de ordinære forsøk. Dette gjelder likevel ikke for praksisstudier som inngår i lærerutdanningene.</article></article></li></ul></article><article class="numberedLegalP" data-numerator="4" id="kapittel-4-paragraf-6-nummer-4">4. Avslag på søknad om dispensasjon etter denne bestemmelse kan påklages. Styrets klagenemnd er klageinstans.</article><article class="numberedLegalP" data-numerator="5" id="kapittel-4-paragraf-6-nummer-5">5. Når en student har avlagt eksamen eller prøve på nytt, gjelder den beste karakteren. Ny karakter erstatter gammel karakter dersom gammel karakter er en tallkarakter. Dette gjelder likevel ikke ved stryk.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2005-12-15-1585/KAPITTEL_5"><h2>Kapittel 5. Oppmøte, forfall og fravær</h2><article class="legalArticle" data-lovdata-URL="LTI/forskrift/2005-12-15-1585/§23" data-name="§23" id="kapittel-5-paragraf-1"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Oppmøte til eksamen</span></h3><article class="numberedLegalP" data-numerator="1" id="kapittel-5-paragraf-1-nummer-1">1. Kandidatene skal møte opp i eksamenslokalet minst 15 minutter før eksamen starter. Kandidater som møter etter at eksamen har startet, får gjennomføre eksamen dersom ingen av kandidatene har forlatt eksamenslokalet. Avdelingene kan fastsette nærmere regler for gjennomføringen av praktiske og muntlige prøver.</article><article class="numberedLegalP" data-numerator="2" id="kapittel-5-paragraf-1-nummer-2">2. Kandidater som møter til eksamen må legitimere seg. På forespørsel må kandidaten kunne dokumentere at semesteravgift, og ev. andre avgifter er betalt. Kandidaten skal kvittere egenhendig ved tildeling av kandidatnummer.</article><article class="numberedLegalP" data-numerator="3" id="kapittel-5-paragraf-1-nummer-3">3. Kandidater kan forlate eksamenslokalet tidligst 30 minutter etter at eksamen har startet. Ved innlevering av skriftlige eksamensbesvarelser skal normalt bare kandidatnummer være påført.</article></article><article class="legalArticle" data-lovdata-URL="LTI/forskrift/2005-12-15-1585/§24" data-name="§24" id="kapittel-5-paragraf-2"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Sykdom i forbindelse med eksamen eller prøve</span></h3><article class="numberedLegalP" data-numerator="1" id="kapittel-5-paragraf-2-nummer-1">1. Dersom en kandidat ikke kan møte til eksamen på grunn av sykdom som er oppstått etter at trekkfristen for eksamensoppmelding er utløpt, må legeattest sendes eller leveres avdelingen senest to døgn etter den første eksamen som attesten gjelder for.</article><article class="numberedLegalP" data-numerator="2" id="kapittel-5-paragraf-2-nummer-2">2. En kandidat som blir syk under eksamen, må gi beskjed til hovedinspektør, straks oppsøke lege og levere legeattest senest to døgn etter den avbrutte eksamen.</article><article class="numberedLegalP" data-numerator="3" id="kapittel-5-paragraf-2-nummer-3">3. En kandidat som ikke kan framstille seg til en hjemmeeksamen på grunn av sykdom som er oppstått etter at trekkfristen for eksamen er utløpt, eller som blir syk under hjemmeeksamen, må levere legeattest til administrasjonen ved avdelingen senest to døgn etter at innleveringsfristen er utløpt. Dette gjelder også ved prosjektoppgaver, laboratorierapporter, praksisstudier eller andre skriftlige eller praktiske arbeider hvor det er fastsatt en bestemt frist for rapportens eller arbeidets avslutning/innlevering.</article><article class="numberedLegalP" data-numerator="4" id="kapittel-5-paragraf-2-nummer-4">4. Legeattesten skal i alle tilfelle angi tidsrommet for sykemeldingen. Dersom det ikke er mulig å framskaffe legeattest innen fristen, må kandidaten gi beskjed til administrasjonen ved avdelingen innen fristens utløp for avtale om ny og endelig frist.</article><article class="numberedLegalP" data-numerator="5" id="kapittel-5-paragraf-2-nummer-5">5. Bekreftet sykdomsforfall gir etter søknad rett til utsatt prøve etter § 30. Ved hjemmeeksamen eller tilsvarende prøve hvor fastsatt eksamenstid er mer enn to uker kan det alternativt gis utsatt innleveringsfrist med inntil 2 dager. Ved hjemmeeksamen av kortere varighet kan det gis utsatt innlevering med en dag. Søknad om utsatt frist må være vedlagt legeattest og må leveres studieadministrasjonen ved avdelingen umiddelbart etter sykemeldingsperioden og senest en dag før innleveringsfristen.</article></article><article class="legalArticle" data-lovdata-URL="LTI/forskrift/2005-12-15-1585/§25" data-name="§25" id="kapittel-5-paragraf-3"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Andre særlige grunner for fravær</span></h3><article class="numberedLegalP" data-numerator="1" id="kapittel-5-paragraf-3-nummer-1">1. Dersom en kandidat av andre særlige grunner ikke kan møte til eksamen eller fullføre påbegynt eksamen, må kandidaten umiddelbart gi melding om dette til administrasjonen eller hovedinspektør. Kandidaten skal innenfor de samme fristene som gjelder ved sykdom gi en skriftlig redegjørelse for, samt dokumentere hvilke særlige grunner som påberopes.</article><article class="numberedLegalP" data-numerator="2" id="kapittel-5-paragraf-3-nummer-2">2. Avdelingen avgjør om kandidaten får godkjent gyldig forfall etter denne paragraf eller skal anses å ha strøket til eksamen, jf. § 42. Vedtaket kan påklages til styrets klagenemnd. Bestemmelsen om hjemmeeksamener i § 24 siste ledd gjelder tilsvarende så langt den passer.</article></article><article class="legalArticle" data-lovdata-URL="LTI/forskrift/2005-12-15-1585/§26" data-name="§26" id="kapittel-5-paragraf-4"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Trekk fra eksamen</span></h3><article class="numberedLegalP" data-numerator="1" id="kapittel-5-paragraf-4-nummer-1">1. Trekk fra eksamen må skje skriftlig og senest 14 kalenderdager før eksamen begynner. Det er ikke anledning til å trekke seg fra obligatoriske praksisstudier, praksisperioder, praktiske arbeider, laboratorieforsøk eller lignende oppgaver eller prøver som varer sammenhengende lenger enn to uker. En kan normalt bare trekke seg fra eksamen to ganger i samme fag, kurs eller emne.</article><article class="numberedLegalP" data-numerator="2" id="kapittel-5-paragraf-4-nummer-2">2. Kandidater som uten gyldig grunn unnlater å møte til eksamen eller prøve eller som trekker seg etter trekkfristens utløp, får registrert «ikke møtt» i eksamensprotokollen, som teller som ett eksamensforsøk jf. § 22. Kandidater som ønsker å trekke seg under eksamen må fylle ut og levere trekkskjema. Kandidater som kun leverer blank besvarelse, anses også for å ha trukket seg fra eksamen.</article></article><article class="legalArticle" data-lovdata-URL="LTI/forskrift/2005-12-15-1585/§27" data-name="§27" id="kapittel-5-paragraf-5"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Fravær ved gruppeeksamen</span></h3><article class="numberedLegalP" data-numerator="1" id="kapittel-5-paragraf-5-nummer-1">1. En kandidat som deltar i gruppeeksamen og får fravær eller forfall i samsvar med § 24 og § 25, skal anses for ikke å ha deltatt under eksamen. Dersom gruppa opprinnelig besto av inntil fire personer, skal det fastsettes ny innleveringsfrist eller nytt eksamenstidspunkt for de resterende gruppemedlemmene. Dersom gruppa besto av fem eller flere personer, skal gruppeeksamen fullføres for de resterende etter de fastsatte bestemmelsene om omfang, innleveringsfrist og eksamenstidspunkt</article><article class="numberedLegalP" data-numerator="2" id="kapittel-5-paragraf-5-nummer-2">2. Dersom det oppstår tvil om hvorvidt en eksamenskandidat bidrar eller har bidratt tilstrekkelig til å få uttelling for et felles produkt hvor det gis samlet karakter for hele gruppa, kan det ved sensur etter § 42 fastsettes individuelle karakterer for gruppens medlemmer. Avdelingen kan i særlige tilfeller fatte vedtak om at kandidaten som ikke har bidratt skal anses for å ha trukket seg under eksamen. Vedtak etter foregående setning kan påklages til styrets klagenemnd.</article><article class="numberedLegalP" data-numerator="3" id="kapittel-5-paragraf-5-nummer-3">3. Blir gruppearbeidet pga. forhold som nevnt i første og andre ledd vesentlig annerledes enn forutsatt, kan enten faglæreren eller kandidatene på gruppa hver for seg kreve at det fastsettes en ny eksamensoppgave. Oppnås ikke enighet, avgjøres spørsmålet med endelig virkning av avdelingen ved dekan. Dersom gruppen ikke får fastsatt ny eksamensoppgave, kan det bestemmes at gruppen skal gis en rimelig tilleggsfrist for å fullføre oppgaven.</article><article class="numberedLegalP" data-numerator="4" id="kapittel-5-paragraf-5-nummer-4">4. Når særlige grunner tilsier det, kan likevel bestemmelsene i tredje ledd anvendes tilsvarende. Dersom flere enn én kandidat på gruppa får fravær eller forfall, må det i hvert enkelt tilfelle vurderes om eksamen for de resterende skal fullføres. Det må da tas hensyn til de fraværendes bidrag eller forventede bidrag og de resterendes muligheter til å gjennomføre eksamen. Bestemmelsene i tredje ledd gjelder da tilsvarende.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2005-12-15-1585/KAPITTEL_6"><h2>Kapittel 6. Eksamensavvikling</h2><article class="legalArticle" data-lovdata-URL="LTI/forskrift/2005-12-15-1585/§28" data-name="§28" id="kapittel-6-paragraf-1"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Avvikling av eksamen.</span></h3><article class="numberedLegalP" data-numerator="1" id="kapittel-6-paragraf-1-nummer-1">1. Eksamen avvikles normalt i høgskolens eksamenslokaler i Tromsø. Det kan etter søknad åpnes opp for å avvikle eksamen andre steder når det i utlysningen av et studietilbud fremgår at eksamen skal gjennomføres andre steder, eller når kandidaten pga. særskilte sosiale og/eller medisinske forhold ikke kan gjennomføre eksamen i Tromsø. Forholdene må dokumenteres med attest fra sakkyndig instans.</article><article class="numberedLegalP" data-numerator="2" id="kapittel-6-paragraf-1-nummer-2">2. Søknad om særskilt tilrettelagt eksamen må være sendt til avdelingen innen fristen for eksamensoppmelding.</article></article><article class="legalArticle" data-lovdata-URL="LTI/forskrift/2005-12-15-1585/§29" data-name="§29" id="kapittel-6-paragraf-2"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Eksamen eller prøve</span></h3><article class="numberedLegalP" data-numerator="1" id="kapittel-6-paragraf-2-nummer-1">1. Eksamen eller prøve skal sikre at kandidaten holder et tilfredsstillende faglig nivå, og at han/hun blir prøvet i forhold til de målsetninger slik disse fremgår av vedkommende fag- eller studieplan. Eksamen skal organiseres slik at den enkelte kandidat kan vurderes individuelt på en upartisk og betryggende måte. Dette gjelder også for gruppeeksamener mv. når karakteren skal inntas på vitnemålet eller karakterutskrift.</article><article class="numberedLegalP" data-numerator="2" id="kapittel-6-paragraf-2-nummer-2">2. Eksamen gjennomføres i henhold til bestemmelsene i fag- eller studieplanen for det enkelte studium.</article><article class="numberedLegalP" data-numerator="3" id="kapittel-6-paragraf-2-nummer-3">3. Ved privatisteksamener eller eksamen eller prøve etter § 30, § 31, kan prøveformen være forskjellig fra ordinær eksamen.</article><article class="numberedLegalP" data-numerator="4" id="kapittel-6-paragraf-2-nummer-4">4. Muntlige eksamener er offentlige jf. universitets- og høgskoleloven § 3-9, tredje ledd. Det samme gjelder for kunstneriske/estetiske utøvinger. Dersom hensynet til gjennomføringen av eksamen eller prøve tilsier det, kan avdelingen bestemme at den skal være lukket for offentligheten. Når tungtveiende hensyn taler for det, kan eksamen lukkes for offentligheten etter ønske fra den enkelte kandidat såfremt minst en av sensorene går inn for det.</article><article class="numberedLegalP" data-numerator="5" id="kapittel-6-paragraf-2-nummer-5">5. Avdelingene oppnevner eksamensansvarlig(e) faglærer(e) for avviklingen av den enkelte eksamen.</article></article><article class="legalArticle" data-lovdata-URL="LTI/forskrift/2005-12-15-1585/§30" data-name="§30" id="kapittel-6-paragraf-3"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Utsatt eksamen eller prøve</span></h3><article class="numberedLegalP" data-numerator="1" id="kapittel-6-paragraf-3-nummer-1">1. Kandidater som helt eller delvis ikke fullfører eksamen eller prøve, og som har gyldig fravær eller forfall jf. § 24 – § 27, kan søke innen nærmere fastsatte frister om å få avlegge utsatt eksamen. Studenter som på grunn av utenlandsstudier ikke kan gå opp til ordinær eksamen, har rett til utsatt eksamen. Avdelingen kan bestemme om utsatt eksamen kan arrangeres i andre tilfeller, eller om den også skal være åpen for andre studenter.</article><article class="numberedLegalP" data-numerator="2" id="kapittel-6-paragraf-3-nummer-2">2. Utsatt eksamen eller prøve arrangeres så snart det er praktisk mulig og senest innen utgangen av det påfølgende semester. Kandidater som ikke møter opp til utsatt eksamen, har ikke rett til ny utsatt eksamen.</article></article><article class="legalArticle" data-lovdata-URL="LTI/forskrift/2005-12-15-1585/§31" data-name="§31" id="kapittel-6-paragraf-4"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Kontinuasjonseksamen eller prøve</span></h3><article class="numberedLegalP" data-numerator="1" id="kapittel-6-paragraf-4-nummer-1">1. Avdelingen bestemmer om det skal være adgang til å avlegge kontinuasjonseksamen i det enkelte emnet. Bestemmelser om kontinuasjonsadgang skal tas inn emnets fag- eller studieplan. Hvis eksamen består av flere deler og kandidaten har strøket på en av delene, skal det gå frem av fag- eller studieplanen om kandidaten må ta alle delene på nytt.</article><article class="numberedLegalP" data-numerator="2" id="kapittel-6-paragraf-4-nummer-2">2. Kandidater må selv melde seg opp til eksamen innen fastsatte frister. Kontinuasjonseksamen etter denne paragraf kan arrangeres samtidig med utsatt eksamen etter § 30.</article><article class="numberedLegalP" data-numerator="3" id="kapittel-6-paragraf-4-nummer-3">3. Kandidater som stryker på kontinuasjonseksamen kan ikke avlegge ny kontinuasjonseksamen. En kandidat kan heller ikke melde seg opp til kontinuasjonseksamen for å forbedre karakteren fra en allerede bestått eksamen. Kandidater som ikke møter opp til kontinuasjonseksamen har ikke rett til ny kontinuasjonseksamen.</article></article><article class="legalArticle" data-lovdata-URL="LTI/forskrift/2005-12-15-1585/§32" data-name="§32" id="kapittel-6-paragraf-5"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Adgang til å avlegge eksamen etter tidligere ordninger ved endringer i fag- eller studieplanen, eller ved nedleggelse av studietilbud</span></h3><article class="numberedLegalP" data-numerator="1" id="kapittel-6-paragraf-5-nummer-1">1. Ved vesentlige endringer i fag- eller studieplaner eller ved nedleggelse av studietilbud, skal det for et tidsrom på inntil ett år etter at endringen/nedleggelsen trådte i kraft;<ul class="defaultList"><li data-li-identifier="a)" data-name="a)"><article class="listArticle" id="kapittel-6-paragraf-5-nummer-1-punkt-1"><article class="legalP" id="kapittel-6-paragraf-5-nummer-1-punkt-1-ledd-1">være anledning til å avlegge eksamen eller prøve etter tidligere ordning. Dersom endringen bare gjelder eksamensordningen, gis det bare anledning til å gå opp til eksamen eller prøve etter tidligere ordning såfremt studiet var begynt før endringen trådte i kraft.</article></article></li><li data-li-identifier="b)" data-name="b)"><article class="listArticle" id="kapittel-6-paragraf-5-nummer-1-punkt-2"><article class="legalP" id="kapittel-6-paragraf-5-nummer-1-punkt-2-ledd-1">være anledning til å følge undervisning etter tidligere studieordning, såfremt ny ordning vil være egnet til å forsinke studenter som har begynt studiet etter tidligere ordning. Studenter som allerede har mottatt undervisning i emnet, men som ikke har bestått eksamen, vil ikke ha krav på å motta ny undervisning.</article></article></li></ul></article><article class="numberedLegalP" data-numerator="2" id="kapittel-6-paragraf-5-nummer-2">2. Privatister ved Høgskolen i Tromsø, må gå opp til eksamen eller prøve etter den eksamensordningen som til enhver tid gjelder.</article><article class="numberedLegalP" data-numerator="3" id="kapittel-6-paragraf-5-nummer-3">3. Kandidater som ønsker å avlegge eksamen etter tidligere ordning, må søke avdelingen om tillatelse.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2005-12-15-1585/KAPITTEL_7"><h2>Kapittel 7. Hjelpemidler og særordninger ved eksamen</h2><article class="legalArticle" data-lovdata-URL="LTI/forskrift/2005-12-15-1585/§33" data-name="§33" id="kapittel-7-paragraf-1"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Hjelpemidler ved eksamen</span></h3><article class="numberedLegalP" data-numerator="1" id="kapittel-7-paragraf-1-nummer-1">1. Hjelpemidler ved eksamen omfatter skrevne og trykte hjelpemidler, kalkulator og ev. tegneutstyr eller instrument. Hvilke hjelpemidler som tillates brukt ved den enkelte eksamen skal være oppgitt senest en måned på forhånd, enten i fag-/studieplanen eller i særskilt skriftlig orientering, og skal dessuten tydelig framgå av eksamensoppgavene.</article><article class="numberedLegalP" data-numerator="2" id="kapittel-7-paragraf-1-nummer-2">2. Avdelingsstyret gir utfyllende regler om hvilke hjelpemidler, blant annet hvilke kalkulatorer eller pc-er, som kan nyttes under eksamen. Det er ikke tillatt å ha med eller bruke annet elektronisk utstyr under eksamen, herunder mobiltelefoner eller lignende. Overtredelse av bestemmelsene i denne paragrafen betraktes som fusk eller forsøk på fusk etter § 41.</article></article><article class="legalArticle" data-lovdata-URL="LTI/forskrift/2005-12-15-1585/§34" data-name="§34" id="kapittel-7-paragraf-2"><h3 class="legalArticleHeader"><span class="legalArticleValue">§ 34</span>. <span class="legalArticleTitle">Generelt om særordninger under eksamen</span></h3><article class="numberedLegalP" data-numerator="1" id="kapittel-7-paragraf-2-nummer-1">1. Kandidater som har behov for det kan etter søknad få spesiell tilrettelegging ved den praktiske gjennomføringen av eksamen eller prøve. Det kan også innvilges særordninger etter dette kapittel ved hjemmeeksamen eller andre prøveformer.</article><article class="numberedLegalP" data-numerator="2" id="kapittel-7-paragraf-2-nummer-2">2. Skriftlig søknad om slik tilrettelegging må leveres innen de fristene som er fastsatt for oppmelding til eksamen og skal dokumenteres med attest fra sakkyndig instans. Attesten skal inneholde en vurdering av studentens nedsatte yteevne i eksamenssituasjonen.</article><article class="numberedLegalP" data-numerator="3" id="kapittel-7-paragraf-2-nummer-3">3. Hvis behovet for særordninger først melder seg etter at fristen er utløpt, kan det gis dispensasjon fra søknadsfristen.</article><article class="numberedLegalP" data-numerator="4" id="kapittel-7-paragraf-2-nummer-4">4. Kandidater som får innvilget særordninger etter bestemmelsene i dette kapittel kan dersom funksjonshemningen er varig, be om at særordningen blir registrert i felles studentsystem, slik at det ikke er nødvendig med ny søknad hvert eksamenssemester.</article><article class="numberedLegalP" data-numerator="5" id="kapittel-7-paragraf-2-nummer-5">5. Kandidater som får innvilget utvidet eksamenstid/hviletid etter bestemmelsene i dette kapittel, får innvilget 15 minutter ekstra ved eksamener på inntil to timer. Ved eksamener på mer enn to timer, men mindre enn fem timer, gis 30 minutter ekstra. Ved eksamener som varer i fem timer eller mer, gis en time ekstra.</article><article class="numberedLegalP" data-numerator="6" id="kapittel-7-paragraf-2-nummer-6">6. Etter søknad kan avdelingen tillate alternative eksamensformer for studenter som ikke kan gå opp til eksamen med ordinær eksamensform. Skriftlig eksamen kan f.eks. avlegges som muntlig dersom dette er faglig forsvarlig.</article></article><article class="legalArticle" data-lovdata-URL="LTI/forskrift/2005-12-15-1585/§35" data-name="§35" id="kapittel-7-paragraf-3"><h3 class="legalArticleHeader"><span class="legalArticleValue">§ 35</span>. <span class="legalArticleTitle">Lese-, skrive- eller matematikkvansker</span></h3><article class="numberedLegalP" data-numerator="1" id="kapittel-7-paragraf-3-nummer-1">1. Kandidater med spesifikke lese-, skrive- eller matematikkvansker som søker om tilrettelegging, må legge ved dokumentasjon av lærevanskene i form av logopedutredning, legeattest, uttalelse fra spesialpedagog e.l.</article><article class="numberedLegalP" data-numerator="2" id="kapittel-7-paragraf-3-nummer-2">2. Kandidater med spesifikke lærevansker gis tilbud om bruk av pc med retteprogram, ev. kalkulator e.l. hjelpemidler under eksamen og/eller utvidet eksamenstid. Det gis ikke anledning til å benytte retteprogram ved eksamen i norsk og engelsk ved lærerutdanningene. Kandidater med lettere/moderat grad av lese-/skrivevansker kan få utvidet eksamenstid. Kandidaten kan også få vedlagt sine eksamensbesvarelser en anonymisert spesialisterklæring som bekrefter problemet.</article></article><article class="legalArticle" data-lovdata-URL="LTI/forskrift/2005-12-15-1585/§36" data-name="§36" id="kapittel-7-paragraf-4"><h3 class="legalArticleHeader"><span class="legalArticleValue">§ 36</span>. <span class="legalArticleTitle">Varige funksjonshemninger</span></h3><article class="legalP" id="kapittel-7-paragraf-4-ledd-1">Kandidater, som ved legeerklæring dokumenterer varige funksjonshemninger, kan få sine eksamener tilrettelagt så langt det er praktisk mulig. Det kan gis særordninger etter kandidatens behov. I spesielle tilfeller kan kandidaten få avlegge eksamen ved hjelp av pc uten retteprogram.</article></article><article class="legalArticle" data-lovdata-URL="LTI/forskrift/2005-12-15-1585/§37" data-name="§37" id="kapittel-7-paragraf-5"><h3 class="legalArticleHeader"><span class="legalArticleValue">§ 37</span>. <span class="legalArticleTitle">Akutte lidelser</span></h3><article class="numberedLegalP" data-numerator="1" id="kapittel-7-paragraf-5-nummer-1">1. Kandidater som på grunn av akutt lidelse ikke kan gjennomføre eksamen, har ikke krav på spesielle tilrettelegginger. Dersom problemet oppstår like før eksamen, gis kandidaten rett til å få utsatt eksamen etter bestemmelsene i eksamensforskriftens § 30 jf. § 24. Dersom det er sannsynlig at en kandidat vil kunne gjennomføre eksamen med enkle, lite ressurskrevende tiltak, vil det kunne innvilges særordning i form av utvidet eksamenstid, hviletid og regulerbar kontorstol.</article><article class="numberedLegalP" data-numerator="2" id="kapittel-7-paragraf-5-nummer-2">2. Kandidater med akutte lidelser kan etter søknad få benytte pc uten retteprogram.</article></article><article class="legalArticle" data-lovdata-URL="LTI/forskrift/2005-12-15-1585/§38" data-name="§38" id="kapittel-7-paragraf-6"><h3 class="legalArticleHeader"><span class="legalArticleValue">§ 38</span>. <span class="legalArticleTitle">Graviditet og amming</span></h3><article class="legalP" id="kapittel-7-paragraf-6-ledd-1">Kandidater som er gravid i 8. eller 9. måned gis utvidet eksamens-/hviletid. Fødselstermin må dokumenteres. Dersom en gravid kandidat har behov for hviletid på et tidligere tidspunkt i svangerskapet, må dette dokumenteres med legeerklæring. Kandidater som ønsker å amme under en skriftlig skoleeksamen, får et tillegg i eksamenstiden tilsvarende medgått tid til amming.</article></article><article class="legalArticle" data-lovdata-URL="LTI/forskrift/2005-12-15-1585/§39" data-name="§39" id="kapittel-7-paragraf-7"><h3 class="legalArticleHeader"><span class="legalArticleValue">§ 39</span>. <span class="legalArticleTitle">Allergi og astma</span></h3><article class="legalP" id="kapittel-7-paragraf-7-ledd-1">Det innvilges ikke særordninger ved allergi/astma. Dersom en kandidat skulle bli så plaget av allergi/astma den aktuelle eksamensdagen at vedkommende ikke klarer å gjennomføre eksamen, kan kandidaten få utsatt prøve grunnet sykdom ved eksamen etter § 30 jf. § 24.</article></article><article class="legalArticle" data-lovdata-URL="LTI/forskrift/2005-12-15-1585/§40" data-name="§40" id="kapittel-7-paragraf-8"><h3 class="legalArticleHeader"><span class="legalArticleValue">§ 40</span>. <span class="legalArticleTitle">Norsk som fremmedspråk</span></h3><article class="legalP" id="kapittel-7-paragraf-8-ledd-1">Kandidater med norsk som fremmedspråk kan benytte ordbok ved eksamen. Kandidaten kan også få innvilget inntil 1 time utvidet eksamenstid det første året de er registrert som studenter ved Høgskolen i Tromsø. For hjemmeeksamener og lignende prøveformer av flere dagers varighet avgjør avdelingen om det er grunnlag for å gi utvidet skrivetid.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2005-12-15-1585/KAPITTEL_8"><h2>Kapittel 8. Sensur, klage mv.</h2><article class="legalArticle" data-lovdata-URL="LTI/forskrift/2005-12-15-1585/§41" data-name="§41" id="kapittel-8-paragraf-1"><h3 class="legalArticleHeader"><span class="legalArticleValue">§ 41</span>. <span class="legalArticleTitle">Fusk</span></h3><article class="numberedLegalP" data-numerator="1" id="kapittel-8-paragraf-1-nummer-1">1. Dersom det under eksamen og/eller sensur oppstår mistanke om fusk eller forsøk på fusk, skal studenten straks gjøres oppmerksom på at han/hun vil bli rapportert. Dette gjelder også for student som eventuelt yter hjelp. Studenten kan da velge om han/hun vil fortsette eller avbryte eksamen.</article><article class="numberedLegalP" data-numerator="2" id="kapittel-8-paragraf-1-nummer-2">2. Fusk eller forsøk på fusk ved hjemmeeksamen kan være kopiering eller avskriving uten henvisninger. Dette gjelder også dersom besvarelsen er preget av manglende selvstendighet i arbeidet, f.eks. fordi besvarelsen er svært lik en annen/andre besvarelser, eller fordi den er skrevet av andre enn studenten.</article><article class="numberedLegalP" data-numerator="3" id="kapittel-8-paragraf-1-nummer-3">3. Fusk eller forsøk på fusk sanksjoneres etter universitets- og høyskoleloven § 4-7 og § 4-8.</article></article><article class="legalArticle" data-lovdata-URL="LTI/forskrift/2005-12-15-1585/§42" data-name="§42" id="kapittel-8-paragraf-2"><h3 class="legalArticleHeader"><span class="legalArticleValue">§ 42</span>. <span class="legalArticleTitle">Vurdering – karaktersystemet</span></h3><article class="numberedLegalP" data-numerator="1" id="kapittel-8-paragraf-2-nummer-1">1. Ved bedømmelser av eksamen, prøve, oppgave eller annen vurdering benyttes vurderingsuttrykkene bestått/ikke bestått, eller en gradert skala fra A til E for bestått og F for ikke bestått.</article><article class="numberedLegalP" data-numerator="2" id="kapittel-8-paragraf-2-nummer-2">2. Dersom endelig karakter fastsettes på grunnlag av flere deleksamener, må disse ha samme vurderingsuttrykk. Når resultatet av flere eksamener inngår i en samlet snittkarakter på vitnemålet, utregning av hovedkarakter, skal flg. skala benyttes for å beregne gjennomsnittskarakter: A=5, B=4, C=3, D=2, E=1. Det benyttes vanlige forhøyningsregler.</article><article class="numberedLegalP" data-numerator="3" id="kapittel-8-paragraf-2-nummer-3">3. Regler for beregning av endelig karakter for eksamen som består av flere deler, fastsettes av avdelingsstyret og skal framgå av fag- og studieplan. Det skal normalt kreves at ingen av karakterene må være dårligere enn bokstaven E for at en slik sammensatt eksamen skal være bestått.</article><article class="numberedLegalP" data-numerator="4" id="kapittel-8-paragraf-2-nummer-4">4. Ved gruppeeksamen skal det normalt fastsettes felles karakter for hele gruppen. Se likevel § 27, 2. ledd.</article><article class="numberedLegalP" data-numerator="5" id="kapittel-8-paragraf-2-nummer-5">5. Kandidater som leverer blank besvarelse, eller som trekker seg under eksamen uten gyldig grunn, får henholdsvis karakteren F eller ikke bestått.</article></article><article class="legalArticle" data-lovdata-URL="LTI/forskrift/2005-12-15-1585/§43" data-name="§43" id="kapittel-8-paragraf-3"><h3 class="legalArticleHeader"><span class="legalArticleValue">§ 43</span>. <span class="legalArticleTitle">Sensur</span></h3><article class="numberedLegalP" data-numerator="1" id="kapittel-8-paragraf-3-nummer-1">1. Avdelingsstyret fastsetter sensorordningen for det enkelte emne eller studieprogram i tråd med bestemmelsene i denne forskrift samt bestemmelser i gjeldende ramme, fag eller studieplan. Avdelingen oppnevner sensorer i tråd med dette.</article><article class="numberedLegalP" data-numerator="2" id="kapittel-8-paragraf-3-nummer-2">2. Det skal benyttes to sensorer, hvorav minst en ekstern, i følgende tilfeller:<ul class="defaultList"><li data-li-identifier="a)" data-name="a)"><article class="listArticle" id="kapittel-8-paragraf-3-nummer-2-punkt-1"><article class="legalP" id="kapittel-8-paragraf-3-nummer-2-punkt-1-ledd-1">Ved bedømmelse av kandidatens selvstendige arbeid i høgre grad.</article></article></li><li data-li-identifier="b)" data-name="b)"><article class="listArticle" id="kapittel-8-paragraf-3-nummer-2-punkt-2"><article class="legalP" id="kapittel-8-paragraf-3-nummer-2-punkt-2-ledd-1">Ved ny sensurering som følge av klage over formelle feil ved eksamen og klage over karakterfastsettelse.</article></article></li></ul></article><article class="numberedLegalP" data-numerator="3" id="kapittel-8-paragraf-3-nummer-3">3. For eksamener på lavere nivå skal det benyttes minst en intern sensor i kombinasjon med ekstern evaluering av vurderingen eller vurderingsordningen. Reglene for gjennomføringen av ekstern evaluering av vurderingen eller vurderingsordningen skal til enhver tid fremgå av høgskolens kvalitetssikringssystem. Avdelingene bør som minimum ha en sensorordning basert på en av, eller en kombinasjon av disse tre:<ul class="defaultList"><li data-li-identifier="a)" data-name="a)"><article class="listArticle" id="kapittel-8-paragraf-3-nummer-3-punkt-1"><article class="legalP" id="kapittel-8-paragraf-3-nummer-3-punkt-1-ledd-1">En eller flere interne sensorer med ekstern kontroll.</article></article></li><li data-li-identifier="b)" data-name="b)"><article class="listArticle" id="kapittel-8-paragraf-3-nummer-3-punkt-2"><article class="legalP" id="kapittel-8-paragraf-3-nummer-3-punkt-2-ledd-1">En eller flere interne sensorer med ekstern sensur</article></article></li><li data-li-identifier="c)" data-name="c)"><article class="listArticle" id="kapittel-8-paragraf-3-nummer-3-punkt-3"><article class="legalP" id="kapittel-8-paragraf-3-nummer-3-punkt-3-ledd-1">En eller flere interne sensorer med ekstern kontroll og sensur.</article></article></li></ul></article><article class="numberedLegalP" data-numerator="4" id="kapittel-8-paragraf-3-nummer-4">4. Ekstern sensor<ul class="defaultList"><li data-li-identifier="a)" data-name="a)"><article class="listArticle" id="kapittel-8-paragraf-3-nummer-4-punkt-1"><article class="legalP" id="kapittel-8-paragraf-3-nummer-4-punkt-1-ledd-1">Skal oppnevnes av avdelingen, og</article></article></li><li data-li-identifier="b)" data-name="b)"><article class="listArticle" id="kapittel-8-paragraf-3-nummer-4-punkt-2"><article class="legalP" id="kapittel-8-paragraf-3-nummer-4-punkt-2-ledd-1">Kan ikke være ansatt ved høgskolen, eller ha hatt ansvar for undervisning i emner, fag eller emnegrupper ved høgskolen i samme studieår som vurderingen finner sted.</article></article></li><li data-li-identifier="c)" data-name="c)"><article class="listArticle" id="kapittel-8-paragraf-3-nummer-4-punkt-3"><article class="legalP" id="kapittel-8-paragraf-3-nummer-4-punkt-3-ledd-1">Må være ansatt på minst høgskolelektor- eller amanuensisnivå ved universitet, høgskole eller annen undervisningsinstitusjon, eller på annen måte ha dokumentert vitenskapelig kompetanse på tilsvarende nivå innen aktuelt fagområde, eller gjennom yrkespraksis være særlig kvalifisert innen aktuelt fagområde.</article></article></li></ul></article><article class="numberedLegalP" data-numerator="4" id="kapittel-8-paragraf-3-nummer-5">4. Når to sensorer i fellesskap skal fastsette karakteren, og sensorene ikke blir enige om felles sensurvedtak, skal en tredje sensor, som skal være ekstern, trekkes inn. Sensuren fremkommer ved felle enighet, eller ved at to av sensorenes standpunkter blir utslagsgivende.</article><article class="numberedLegalP" data-numerator="5" id="kapittel-8-paragraf-3-nummer-6">5. Den som påtar seg et sensoroppdrag, har plikt til å overholde lovens hovedregel om 3 ukers sensurfrist. Med 3 uker forstås 15 virkedager. Sensurfrist ved masteroppgaver og andre større skriftlige arbeider er 6 uker, (30 virkedager) fra innlevering jf. loven § 3-9 (2) og § 3-9 (4). Styret kan gjøre vedtak om å utvide sensurfristen med inntil 2 uker i enkelte emner, fag eller emnegrupper. Ved ny sensur som følge av klage, bytte av sensor som følge av uforutsett forfall, regnes sensurfristen fra det tidspunkt ny(e) sensor(er) er oppnevnt.</article><article class="numberedLegalP" data-numerator="6" id="kapittel-8-paragraf-3-nummer-7">6. Det skal utarbeides sensorveiledning til hver eksamen.</article><article class="numberedLegalP" data-numerator="7" id="kapittel-8-paragraf-3-nummer-8">7. Ved bedømmelse av muntlig eksamen og vurdering av praktiske prøver eller lignende som inngår i vurderingsgrunnlaget, og som etter sin art ikke lar seg etterprøve, skal det benyttes minst to sensorer, enten to interne eller en intern og en ekstern.</article><article class="numberedLegalP" data-numerator="8" id="kapittel-8-paragraf-3-nummer-9">8. Sensuren skal kunngjøres så snart den foreligger. Kandidatene er selv ansvarlig for å gjøre seg kjent med sensuren. Ved sammensatte eksamener med etterfølgende muntlig eksamen, skal sensuren på den skriftlige delen foreligge minst 24 timer før muntlig eksamen tar til.</article></article><article class="legalArticle" data-lovdata-URL="LTI/forskrift/2005-12-15-1585/§44" data-name="§44" id="kapittel-8-paragraf-4"><h3 class="legalArticleHeader"><span class="legalArticleValue">§ 44</span>. <span class="legalArticleTitle">Begrunnelse for og klage over karakterfastsetting</span></h3><article class="numberedLegalP" data-numerator="1" id="kapittel-8-paragraf-4-nummer-1">1. Kandidaten har rett til å få en begrunnelse for karakterfastsettingen av sine prestasjoner. Ved muntlig eksamen eller bedømmelse av praktiske ferdigheter eller kunstnerisk/estetisk utøving må krav om begrunnelse fremsettes innen en time etter at karakteren er meddelt, og direkte til sensorene. Ved krav om begrunnelse eller klage over praktiske ferdigheter, må arbeidet leveres inn til avdelingen samtidig som krav fremsettes. Ved annen bedømmelse må krav om begrunnelse fremsettes innen én uke etter at kandidaten fikk kjennskap til karakteren, men aldri mer enn tre uker fra karakteren ble kunngjort. Begrunnelse gis muntlig eller skriftlig etter sensors valg.</article><article class="numberedLegalP" data-numerator="2" id="kapittel-8-paragraf-4-nummer-2">2. En kandidat kan klage skriftlig over karakteren for sin prestasjon innen tre uker etter at eksamensresultatet er kunngjort. Ny sensurering skal da foretas med nye sensorer, hvorav en ekstern og karakteren kan endres både til gunst og til ugunst for klager. Hvis kandidaten har fremsatt krav om begrunnelse for karakterfastsettingen, løper klagefristen fra begrunnelsen er kommet frem til kandidaten eller dennes postadresse. Dette gjelder også ved gruppeeksamen.</article><article class="numberedLegalP" data-numerator="3" id="kapittel-8-paragraf-4-nummer-3">3. Ved gruppeeksamen kan sensuren kun påklages dersom samtlige i gruppa har undertegnet klagen. Ved ny sensur, kan karakteren fastsettes både til gunst og til ugunst for samtlige av gruppens deltakere. Dersom gruppeeksamen er etterfulgt av en individuell prøvning av det enkelte gruppemedlem, kan hvert enkelt gruppemedlem klage på sensuren. Klagen får i disse tilfellene bare virkning den som har klaget.</article><article class="numberedLegalP" data-numerator="4" id="kapittel-8-paragraf-4-nummer-4">4. Klage på karakterfastsettelsen skal fremsettes etter at endelig eksamenskarakter er fastsatt, med mindre annet fremgår av fag- eller studieplanen, jf. universitets- og høyskolelovens § 5-3,</article><article class="numberedLegalP" data-numerator="5" id="kapittel-8-paragraf-4-nummer-5">5. Ved klage på karakter eller på formelle feil etter at kandidaten har mottatt vitnemål, må vitnemålet leveres inn samtidig for at klagen skal kunne behandles.</article><article class="numberedLegalP" data-numerator="6" id="kapittel-8-paragraf-4-nummer-6">6. Hvis en karakter skal fastsettes på grunnlag av både skriftlig og muntlig prøve, og en student som har bestått den skriftlige delen klager på karakteren før endelig karakter er gitt, må vedkommende likevel møte opp til den muntlige prøven for å få bestått eksamen. Dersom klagen fører til at karakteren på den skriftlige delen blir endret, må studenten avlegge ny muntlig eksamen.</article><article class="numberedLegalP" data-numerator="7" id="kapittel-8-paragraf-4-nummer-7">7. Bedømmelse av muntlig prestasjon eller annen bedømmelse som på grunn av prøvens art ikke lar seg etterprøve, som f.eks. praksisvurdering, kan ikke påklages unntatt ved formelle feil.</article><article class="numberedLegalP" data-numerator="8" id="kapittel-8-paragraf-4-nummer-8">8. Nærmere regler om frister og framgangsmåte ved klagebehandlingen er gitt i universitets- og høyskolelovens § 5-3, i forvaltningsloven kapittel VI. Høgskoledirektøren kan fastsette utfyllende regler om klagesaksbehandlingen.</article></article><article class="legalArticle" data-lovdata-URL="LTI/forskrift/2005-12-15-1585/§45" data-name="§45" id="kapittel-8-paragraf-5"><h3 class="legalArticleHeader"><span class="legalArticleValue">§ 45</span>. <span class="legalArticleTitle">Klage over formelle feil ved eksamen</span></h3><article class="legalP" id="kapittel-8-paragraf-5-ledd-1">Med hjemmel i forvaltningslovens kapittel VI og universitets- og høyskolelovens § 5-2 kan den som har vært oppe til eksamen eller prøve, klage over formelle feil. Slik klage må være framsatt innen tre uker etter at kandidaten er eller burde vært kjent med det forhold som begrunner klagen. Styrets klagenemnd er klageinstans.</article></article><article class="legalArticle" data-lovdata-URL="LTI/forskrift/2005-12-15-1585/§46" data-name="§46" id="kapittel-8-paragraf-6"><h3 class="legalArticleHeader"><span class="legalArticleValue">§ 46</span>. <span class="legalArticleTitle">Vitnemål, Diploma Supplement og karakterutskrift</span></h3><article class="numberedLegalP" data-numerator="1" id="kapittel-8-paragraf-6-nummer-1">1. Studenter som har fullført og bestått grad, yrkesutdanning eller annet utdanningsprogram etter bestemmelsene i § 3-2 nr. 1 i universitets- og høyskoleloven får utstedt vitnemål med tilhørende engelskspråklig vitnemålstillegg (Diploma Supplement). Det skal i tillegg utstedes norsk og engelskspråklig karakterutskrift.</article><article class="numberedLegalP" data-numerator="2" id="kapittel-8-paragraf-6-nummer-2">2. Studenter som ikke har avsluttet utdanning som nevnt første ledd, kan be om at det utstedes en karakterutskrift for de prøver og eksamener som er avlagt og bestått. På forespørsel kan det utstedes engelskspråklig karakterutskrift.</article><article class="numberedLegalP" data-numerator="3" id="kapittel-8-paragraf-6-nummer-3">3. Det skal fremgå av vitnemålet dersom utdanningen er gitt i samarbeid med andre institusjoner. Dersom utdanningen bygger på en tidligere avlagt grad, må kandidaten for å få utskrevet nytt vitnemål, ha tatt minst 90 nye studiepoeng, hvorav 60 studiepoeng må være avlagt ved Høgskolen i Tromsø.</article><article class="numberedLegalP" data-numerator="4" id="kapittel-8-paragraf-6-nummer-4">4. Det skal fremgå av vitnemålet eller karaktersutskriften om en student har fått innvilget fritak for eksamen etter § 3-5 i universitets- og høgskoleloven.</article><article class="numberedLegalP" data-numerator="5" id="kapittel-8-paragraf-6-nummer-5">5. Høgskolen tildeler autorisasjon for helsepersonell i forbindelse med utstedelse av vitnemål, når dette er fastsatt i forskrift i medhold av lov 2. juli 1999 nr. 64 om helsepersonell.</article></article><article class="legalArticle" data-lovdata-URL="LTI/forskrift/2005-12-15-1585/§47" data-name="§47" id="kapittel-8-paragraf-7"><h3 class="legalArticleHeader"><span class="legalArticleValue">§ 47</span>. <span class="legalArticleTitle">Ikrafttredelse</span></h3><article class="legalP" id="kapittel-8-paragraf-7-ledd-1">Denne forskrift trer i kraft 1. januar 2006.</article></article></section></main></body></html>