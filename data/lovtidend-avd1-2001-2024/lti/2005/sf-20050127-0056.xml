<!DOCTYPE html><html lang="no"><head><title>Forskrift om vilkår for godkjenning av fartøy i kystfartøygruppen som fisker norsk vårgytende sild i 2005.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-01-27-56</dd><dt class="dokid">DokumentID</dt><dd class="dokid">LTI/forskrift/2005-01-27-56</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 2 s 172</dd><dt class="dateInForce">I kraft fra</dt><dd class="dateInForce">2005-01-27 – 2005-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2004-11-26-1509/§8</li><li>lov/1999-03-26-15/§20</li><li>lov/1999-03-26-15/§21</li><li>forskrift/2000-02-11-99</li></ul></dd><dt class="dateOfPublication">Kunngjort</dt><dd class="dateOfPublication">2005-02-01</dd><dt class="journalNumber">Journalnummer</dt><dd class="journalNumber">2005-0069</dd><dt class="titleShort">Korttittel</dt><dd class="titleShort">Forskrift om godkjenning av kystfartøy</dd><dt class="title">Tittel</dt><dd class="title">Forskrift om vilkår for godkjenning av fartøy i kystfartøygruppen som fisker norsk vårgytende sild i 2005.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridirektoratet 27. januar 2005 med hjemmel i forskrift 26. november 2004 nr. 1509 om adgang til å delta i kystfartøygruppens fiske etter norsk vårgytende sild i 2005 § 8.</dd><dt class="refid">RefID</dt><dd class="refid">forskrift/2005-01-27-56</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vilkår for godkjenning av fartøy i kystfartøygruppen som fisker norsk vårgytende sild i 2005.<ul class="tocSubUl"><li>§ 1. Formål mv.</li><li>§ 2. Egnethetsvilkår mv.</li><li>§ 3. Plikt til å fylle vilkårene mv.</li><li>§ 4. Samfiske</li><li>§ 5. Straff</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2005-01-27-56" id="dokument"><h1>Forskrift om vilkår for godkjenning av fartøy i kystfartøygruppen som fisker norsk vårgytende sild i 2005.</h1><article class="legalArticle" data-lovdata-URL="LTI/forskrift/2005-01-27-56/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål mv.</span></h2><article class="legalP" id="paragraf-1-ledd-1">Formålet med denne forskrift er å gi utfyllende bestemmelser vedrørende kravet til egnethet, bemanning og utstyr i kystfartøygruppens fiske etter norsk vårgytende sild i 2005, jf. § 1 første ledd bokstav c og § 8 i forskrift 26. november 2004 nr. 1509 om adgang til å delta i kystfartøygruppens fiske etter norsk vårgytende sild i 2005.</article><article class="legalP" id="paragraf-1-ledd-2">I særlige tilfeller kan det gis dispensasjon fra denne forskrift.</article></article><article class="legalArticle" data-lovdata-URL="LTI/forskrift/2005-01-27-56/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Egnethetsvilkår mv.</span></h2><ul class="defaultList"><li data-li-identifier="a." data-name="a."><article class="listArticle" id="paragraf-2-punkt-1"><article class="legalP" id="paragraf-2-punkt-1-ledd-1">Fartøy som fremstilles for godkjenning for å fiske med snurpenot skal være utrustet med snurpenot med lengde på minimum 80 favner/151 meter og dybde på minimum 15 favner/28,2 meter. Videre må fartøy ha snurpeline tilsvarende notens størrelse. For større fartøy kreves større notredskap som er egnet til å drive ervervsmessig fiske. Fartøy over 20 meter største lengde må være utrustet med snurpenot med lengde på minimum 160 favner/301 meter og dybde på 30 favner/56 meter.</article><article class="legalP" id="paragraf-2-punkt-1-ledd-2">Fartøy som ikke har sidepropell skal ha egen lettbåt på minst 4,20 meter største lengde utstyrt med innenbords motor. Kravet om innenbords motor gjelder ikke ved samfiske. Lettbåter registreres og merkes med hovedfarkostens distriktsmerke og løpenummer, samt med tillegg av et tall som angir dens rekkefølge innen hovedfarkostens båter.</article></article></li><li data-li-identifier="b." data-name="b."><article class="listArticle" id="paragraf-2-punkt-2"><article class="legalP" id="paragraf-2-punkt-2-ledd-1">Fartøy som fremstilles for godkjenning for fiske med landnot skal være utrustet med landnot med lengde på minimum 80 favner/151 meter og dybde på minimum 8 favner/15 meter. For større fartøy kreves større nøter som er egnet til å drive ervervsmessig fiske med.</article></article></li><li data-li-identifier="c." data-name="c."><article class="listArticle" id="paragraf-2-punkt-3"><article class="legalP" id="paragraf-2-punkt-3-ledd-1">Alle fartøy som helt eller delvis er uegnet til å føre fangsten til land, skal ha tilstrekkelig merd eller mindre not/nøter (notbruk) for låssetting og hjelpebåt. Videre skal fartøyet være utstyrt med dregger, tauverk og blåser.</article></article></li><li data-li-identifier="d." data-name="d."><article class="listArticle" id="paragraf-2-punkt-4"><article class="legalP" id="paragraf-2-punkt-4-ledd-1">Alle snurpenotfartøy skal være utstyrt med blokk og spill eller tilsvarende mekanisk eller hydraulisk utstyr for å kunne håndtere og trekke nota. Fartøy som fisker med landnot skal være utstyrt med blokk, eller tilsvarende mekanisk eller hydraulisk utstyr.</article></article></li><li data-li-identifier="e." data-name="e."><article class="listArticle" id="paragraf-2-punkt-5"><article class="legalP" id="paragraf-2-punkt-5-ledd-1">Alle notfartøy skal være bemannet med minst én mann i tillegg til skipper når fartøy er i fiske.</article></article></li><li data-li-identifier="f." data-name="f."><article class="listArticle" id="paragraf-2-punkt-6"><article class="legalP" id="paragraf-2-punkt-6-ledd-1">Fartøy som fremstilles for godkjenning med snurrevad skal være utstyrt med snurrevadredskap, blåser, tauverk og nødvendig utstyr for å drive snurrevadfiske. Videre skal snurrevadfartøy være utstyrt med blokk og trommel, eller tilsvarende mekanisk eller hydraulisk utstyr for å kunne håndtere og trekke redskapen. Snurrevadfartøy må være bemannet med minst én mann i tillegg til skipper når fartøy er i fiske.</article></article></li><li data-li-identifier="g." data-name="g."><article class="listArticle" id="paragraf-2-punkt-7"><article class="legalP" id="paragraf-2-punkt-7-ledd-1">Fartøy som fremstilles for godkjenning for fiske med garn skal ha fiskeredskap, blåser, tauverk, mekanisk eller hydraulisk utstyr for å kunne håndtere og trekke garnredskap.</article></article></li></ul></article><article class="legalArticle" data-lovdata-URL="LTI/forskrift/2005-01-27-56/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Plikt til å fylle vilkårene mv.</span></h2><article class="legalP" id="paragraf-3-ledd-1">Eier plikter å bistå Fiskeridirektoratets regionkontor i det omfang som fremgår av saltvannsfiskelovens § 9, § 9a og § 45 når fartøy skal godkjennes. Inspektør kan kreve at det foretas prøvekast på feltet for å kontrollere at vilkårene for å delta er oppfylt.</article><article class="legalP" id="paragraf-3-ledd-2">Eier medundertegner godkjenningsdokument.</article><article class="legalP" id="paragraf-3-ledd-3">Etter at godkjenning er gitt, skal fartøy som fisker og lander norsk vårgytende sild være egnet og utstyrt i samsvar med godkjenningen. Dersom egnethet eller utstyr endres etter at godkjenning er gitt, bortfaller godkjenningen. Med «fiske og lande» i denne forskrift forstås «fiske og lande» i forskrift 22. desember 2004 nr. 1797 om regulering av fisket etter norsk vårgytende sild i 2005 § 3 annet og tredje ledd.</article></article><article class="legalArticle" data-lovdata-URL="LTI/forskrift/2005-01-27-56/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Samfiske</span></h2><article class="legalP" id="paragraf-4-ledd-1">Adgangen til utøvelse av samfiske med hjemmel i forskrift 22. desember 2004 nr. 1797 om regulering av fisket etter norsk vårgytende sild i 2005 § 17, er uten betydning i forhold til vilkårene i denne forskrift om adgangen til å delta eller i forhold til vilkår i hjemmelsforskriften.</article><article class="legalP" id="paragraf-4-ledd-2">Uten hinder av påbudet om vilkår for godkjenning i § 2 bokstav a, jf. § 3, har samfiskelag som går sammen om kast adgang til å operere med bare én lettbåt under samfiske. Med «operere» forstås utøvelse som nevnt i forskrift 22. desember 2004 nr. 1797 om regulering av fisket etter norsk vårgytende sild i 2005 § 3 tredje ledd.</article></article><article class="legalArticle" data-lovdata-URL="LTI/forskrift/2005-01-27-56/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Straff</span></h2><article class="legalP" id="paragraf-5-ledd-1">Den som forsettlig eller uaktsomt overtrer bestemmelser i denne forskrift straffes i henhold til lov 26. mars 1999 nr. 15 om retten til å delta i fiske og fangst § 31. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2005-01-27-56/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskrift trer i kraft straks og gjelder til og med 31. desember 2005.</article></article></main></body></html>