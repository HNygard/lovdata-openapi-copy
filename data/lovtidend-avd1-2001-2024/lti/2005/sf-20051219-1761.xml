<!DOCTYPE html><html lang="no"><head><title>Forskrift for eksamen ved Høgskolen i Østfold.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-19-1761</dd><dt class="dokid">DokumentID</dt><dd class="dokid">LTI/forskrift/2005-12-19-1761</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 1 s 50</dd><dt class="dateInForce">I kraft fra</dt><dd class="dateInForce">2006-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-04-26-1024</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-9</li></ul></dd><dt class="dateOfPublication">Kunngjort</dt><dd class="dateOfPublication">2006-01-10</dd><dt class="journalNumber">Journalnummer</dt><dd class="journalNumber">2006-0012</dd><dt class="titleShort">Korttittel</dt><dd class="titleShort">Forskrift for eksamen ved HiØf</dd><dt class="title">Tittel</dt><dd class="title">Forskrift for eksamen ved Høgskolen i Østfold.</dd><dt class="miscInformation">Annet om dokumentet</dt><dd class="miscInformation">Fastsatt av Styret for Høgskolen i Østfold 19. desember 2005 med hjemmel i lov 1. april 2005 nr. 15 om universiteter og høyskoler § 3-9.</dd><dt class="refid">RefID</dt><dd class="refid">forskrift/2005-12-19-1761</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for eksamen ved Høgskolen i Østfold.<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Studierett</li><li>§ 4. Tap av studierett</li><li>§ 5. Adgang til eksamen mv.</li><li>§ 6. Fritak fra eksamen</li><li>§ 7. Permisjon</li><li>§ 8. Oppmelding</li><li>§ 9. Særordninger</li><li>§ 10. Eksamensformer og omfang</li><li>§ 11. Hjelpemidler</li><li>§ 12. Fusk</li><li>§ 13. Fravær fra eksamen</li><li>§ 14. Utsatt eksamen – ny eksamen</li><li>§ 15. Vurdering – karaktersystem</li><li>§ 16. Tilbakemelding til studenten underveis i studiet</li><li>§ 17. Vurdering av veiledet praksis</li><li>§ 18. Sensur</li><li>§ 19. Klage</li><li>§ 20. Kvalitetskontroll av vurderingsordninger</li><li>§ 21. Vitnemål – karakterutskrift</li><li>§ 22. Utfyllende bestemmelser og instrukser</li><li>§ 23. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-19-1761" id="dokument"><h1>Forskrift for eksamen ved Høgskolen i Østfold.</h1><article class="legalArticle" data-lovdata-URL="LTI/forskrift/2005-12-19-1761/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften gjelder for alle studenter som går opp til eksamen ved Høgskolen i Østfold jf. universitetslovens § 3-10. Dersom det ikke er samsvar mellom denne forskriften og rammeplanen for et studium, gjelder rammeplanen fremfor forskriften. For privatister gjelder i tillegg reglement om adgang til å gå opp til eksamen mv. som privatist ved Høgskolen i Østfold.</article></article><article class="legalArticle" data-lovdata-URL="LTI/forskrift/2005-12-19-1761/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1"><table><tbody><tr><td data-text-align="left" data-vertical-align="top"><i>Student</i></td><td data-text-align="left" data-vertical-align="top">Med student mener denne forskrift en person som er tatt opp til et studium ved Høgskolen i Østfold, jf. lov om universiteter og høyskoler § 3-6 og § 3-7.</td></tr><tr><td data-text-align="left" data-vertical-align="top"><i>Privatist</i></td><td data-text-align="left" data-vertical-align="top">Med privatist mener denne forskrift en person som går opp til eksamen etter lov om universiteter og høyskoler § 3-10, og som ikke er opptatt ved studiet/emnet.</td></tr><tr><td data-text-align="left" data-vertical-align="top"><i>Rammeplan</i></td><td data-text-align="left" data-vertical-align="top">En plan for et studium der departementet har fastsatt nasjonale rammer for innholdet i studiet. Betegnelsen benyttes også for planer for andre, mindre omfattende emner eller studier der departementet finner det ønskelig eller nødvendig å fastsette felles rammer.</td></tr><tr><td data-text-align="left" data-vertical-align="top"><i>Studieplan</i></td><td data-text-align="left" data-vertical-align="top">Studieplan er betegnelse for en plan med en nærmere beskrivelse av studiet, jf. akkrediteringsforskriften.</td></tr><tr><td data-text-align="left" data-vertical-align="top"><i>Studium</i></td><td data-text-align="left" data-vertical-align="top">Samling av emner med et definert omfang med eget opptak.</td></tr><tr><td data-text-align="left" data-vertical-align="top"><i>Studieprogram</i></td><td data-text-align="left" data-vertical-align="top">Flerårig studium som fører frem til en grad.</td></tr><tr><td data-text-align="left" data-vertical-align="top"><i>Eksamen</i></td><td data-text-align="left" data-vertical-align="top">Eksamen er dokumentasjon av arbeid som gir grunnlag for fastsettelse av karakter på vitnemål.</td></tr><tr><td data-text-align="left" data-vertical-align="top"><i>Emne</i></td><td data-text-align="left" data-vertical-align="top">Den minste studiepoenggivende enhet som kan inngå i et studium. Et emne skal normalt ha en størrelse på minst 10 studiepoeng og for øvrig være delelig med 5.</td></tr><tr><td data-text-align="left" data-vertical-align="top"><i>Studiepoeng</i></td><td data-text-align="left" data-vertical-align="top">Studiepoeng er et mål for omfang av et emne/emnegruppe i forhold til normert studietid. 60 studiepoeng tilsvarer ett års normal arbeidsinnsats på heltid for en student.</td></tr><tr><td data-text-align="left" data-vertical-align="top"><i>Arbeidskrav/Intern prøving</i></td><td data-text-align="left" data-vertical-align="top">Prøve, innleveringsarbeid, laboratorieøving, prosjektarbeid eller andre krav som må være godkjent før studenten kan gå opp til eksamen, gå ut i praksisstudier eller fortsette med normal studieprogresjon, men der resultatet ikke inngår i endelig karakter.</td></tr><tr><td data-text-align="left" data-vertical-align="top"><i>Utsatt eksamen</i></td><td data-text-align="left" data-vertical-align="top">Utsatt eksamen arrangeres for studenter som har vært sykmeldt eller hatt annet gyldig fravær ved ordinær eksamen.</td></tr><tr><td data-text-align="left" data-vertical-align="top"><i>Ny eksamen</i></td><td data-text-align="left" data-vertical-align="top">Ny eksamen arrangeres for studenter som ikke har bestått ordinær eksamen.</td></tr><tr><td data-text-align="left" data-vertical-align="top"><i>Eksamensansvarlig</i></td><td data-text-align="left" data-vertical-align="top">Den administrativt tilsatte som har ansvaret for den praktiske gjennomføringen av eksamen.</td></tr><tr><td data-text-align="left" data-vertical-align="top"><i>Styret selv</i></td><td data-text-align="left" data-vertical-align="top">Når <i>styret selv</i> beslutter kan saksområdet ikke delegeres.</td></tr><tr><td data-text-align="left" data-vertical-align="top"><i>Styret</i></td><td data-text-align="left" data-vertical-align="top">Når <i>styret</i> beslutter kan beslutningene delegeres. Beslutninger tatt av andre enn styret selv, tas alltid etter delegering på styrets vegne.</td></tr><tr><td data-text-align="left" data-vertical-align="top"><i>Avdelingsleder selv</i></td><td data-text-align="left" data-vertical-align="top">Når <i>avdelingsleder selv</i> beslutter kan saksområdet ikke delegeres.</td></tr><tr><td data-text-align="left" data-vertical-align="top"><i>Avdelingsleder</i></td><td data-text-align="left" data-vertical-align="top">Når <i>avdelingsleder</i> beslutter kan beslutningene delegeres.</td></tr></tbody></table></article></article><article class="legalArticle" data-lovdata-URL="LTI/forskrift/2005-12-19-1761/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Studierett</span></h2><ul class="defaultList"><li data-li-identifier="1." data-name="1."><article class="listArticle" id="paragraf-3-punkt-1"><article class="legalP" id="paragraf-3-punkt-1-ledd-1">Med studierett menes adgang til og gjennomføring av studiet i henhold til gjeldende studieplan.</article></article></li><li data-li-identifier="2." data-name="2."><article class="listArticle" id="paragraf-3-punkt-2"><article class="legalP" id="paragraf-3-punkt-2-ledd-1">Den som har akseptert tilbud om studieplass har studierett i henhold til den normerte studietid for det aktuelle hel- eller deltidsstudiet han/hun er tatt opp til.</article></article></li><li data-li-identifier="3." data-name="3."><article class="listArticle" id="paragraf-3-punkt-3"><article class="legalP" id="paragraf-3-punkt-3-ledd-1">Studenten må betale semesteravgift samt bekrefte utdanningsplan innen gjeldende frister for å beholde studieretten.</article></article></li></ul></article><article class="legalArticle" data-lovdata-URL="LTI/forskrift/2005-12-19-1761/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tap av studierett</span></h2><ul class="defaultList"><li data-li-identifier="1." data-name="1."><article class="listArticle" id="paragraf-4-punkt-1"><article class="legalP" id="paragraf-4-punkt-1-ledd-1">En student kan tape sin studierett på et studium hun/han er tatt opp til i følgende tilfeller: <ul class="defaultList"><li data-li-identifier="a)" data-name="a)"><article class="listArticle" id="paragraf-4-punkt-1-ledd-1-punkt-1"><article class="legalP" id="paragraf-4-punkt-1-ledd-1-punkt-1-ledd-1">Dersom en aktiv student over en periode på minst 2 år har bestått mindre enn 50% av antall studiepoeng som er normert for den aktuelle perioden i sitt studieprogram. Inngått avtale om redusert studieprogresjon og innvilgede permisjoner reduserer kravet til beståtte studiepoeng tilsvarende.</article></article></li><li data-li-identifier="b)" data-name="b)"><article class="listArticle" id="paragraf-4-punkt-1-ledd-1-punkt-2"><article class="legalP" id="paragraf-4-punkt-1-ledd-1-punkt-2-ledd-1">Dersom en student har strøket 2 ganger i samme praksis/kliniske studier (jf. § 17) og vedkommende ikke er innvilget dispensasjon til et 3. forsøk, samt når en student har brukt opp alle forsøkene på å avlegge eksamen (jf. § 5).</article></article></li></ul></article></article></li><li data-li-identifier="2." data-name="2."><article class="listArticle" id="paragraf-4-punkt-2"><article class="legalP" id="paragraf-4-punkt-2-ledd-1">Ved vurderingen av om en student skal miste studieretten etter første ledd bokstav a, skal det legges vekt på hvilke grunner studenten har for ikke ha avlagt eksamener i samsvar med studieplan.</article></article></li><li data-li-identifier="3." data-name="3."><article class="listArticle" id="paragraf-4-punkt-3"><article class="legalP" id="paragraf-4-punkt-3-ledd-1">Avdelingsleder selv fatter vedtak om tap av studierett. Vedtak om tap av studierett kan påklages. Vedtaket gjelder fra og med påfølgende semester.</article></article></li><li data-li-identifier="4." data-name="4."><article class="listArticle" id="paragraf-4-punkt-4"><article class="legalP" id="paragraf-4-punkt-4-ledd-1">Studieretten opphører når: <ul class="defaultList"><li data-li-identifier="a)" data-name="a)"><article class="listArticle" id="paragraf-4-punkt-4-ledd-1-punkt-1"><article class="legalP" id="paragraf-4-punkt-4-ledd-1-punkt-1-ledd-1">Studenten bekrefter skriftlig at hun/han trekker seg fra studiet.</article></article></li><li data-li-identifier="b)" data-name="b)"><article class="listArticle" id="paragraf-4-punkt-4-ledd-1-punkt-2"><article class="legalP" id="paragraf-4-punkt-4-ledd-1-punkt-2-ledd-1">Studiene er fullført og vitnemål/karakterutskrift er utstedt.</article></article></li></ul></article></article></li></ul></article><article class="legalArticle" data-lovdata-URL="LTI/forskrift/2005-12-19-1761/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Adgang til eksamen mv.</span></h2><article class="legalP" id="paragraf-5-ledd-1">Adgang til eksamener og prøver har høgskolens studenter ved de studier/studieprogram de er tatt opp til, og privatister i henhold til regler gitt av høgskolens styre. Studenter og privatister må være registrert og ha betalt fastsatt semester- og eventuell eksamensavgift.<ul class="defaultList"><li data-li-identifier="1." data-name="1."><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">I studieplan kan det fastsettes utfyllende regler om at visse eksamener ikke kan avlegges før andre eksamener/emner/obligatoriske arbeidskrav/ praksisopplegg med mer, er bestått eller godkjent. Regler om adgang til eksamen i emner ved studier der studenten ikke er tatt opp, fastsettes av høgskolens styre.</article></article></li><li data-li-identifier="2." data-name="2."><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">Det er ikke adgang til å framstille seg til eksamen (inklusive ny eksamen og forbedring av karakter) som ordinær student i samme emne mer enn tre ganger. I studier med praksis er det bare adgang til å ta hver praksisperiode om igjen én gang, jf. § 17.</article></article></li><li data-li-identifier="3." data-name="3."><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">Antall eksamensforsøk kan begrenses der hvor eksamensform gjør ny prøve praktisk vanskelig å gjennomføre. Dersom eksamensforsøk er begrenset i forhold til hovedregel skal dette klart framgå av studieplan.</article></article></li><li data-li-identifier="4." data-name="4."><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">Når en student har avlagt en eksamen på nytt, gjelder den beste karakteren.</article></article></li><li data-li-identifier="5." data-name="5."><article class="listArticle" id="paragraf-5-ledd-1-punkt-5"><article class="legalP" id="paragraf-5-ledd-1-punkt-5-ledd-1">Tid og sted for eksamen fastsettes av avdelingen.</article></article></li></ul></article></article><article class="legalArticle" data-lovdata-URL="LTI/forskrift/2005-12-19-1761/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Fritak fra eksamen</span></h2><article class="legalP" id="paragraf-6-ledd-1">Avdelingsleder skal etter søknad frita en student for eksamen, prøve eller obligatorisk undervisning når det kan dokumenteres at vedkommende har bestått tilsvarende eksamen/prøve eller gjennomført obligatorisk undervisning ved samme eller annen institusjon, jf. § 3-5 i loven. Det kan også innvilges fritak på grunnlag av annen relevant eksamen/prøve på tilsvarende nivå.</article></article><article class="legalArticle" data-lovdata-URL="LTI/forskrift/2005-12-19-1761/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Permisjon</span></h2><ul class="defaultList"><li data-li-identifier="1." data-name="1."><article class="listArticle" id="paragraf-7-punkt-1"><article class="legalP" id="paragraf-7-punkt-1-ledd-1">Studenter som får barn under studiene, har rett til permisjon etter lov om universiteter og høyskoler § 4-5.</article></article></li><li data-li-identifier="2." data-name="2."><article class="listArticle" id="paragraf-7-punkt-2"><article class="legalP" id="paragraf-7-punkt-2-ledd-1">Permisjon kan videre gis ved førstegangstjeneste, sykdom og ved andre særlig tungtveiende grunner. Permisjonen gis for inntil ett år. Permisjon kan gis for inntil to år dersom det ikke er årlige opptak til studiet. Studenten må sende skriftlig begrunnet søknad til administrasjonen. Søknaden må dokumenteres. Søknad om permisjon begrunnet i særlig tungtveiende grunner må avdelingsleder selv innvilge.</article></article></li><li data-li-identifier="3." data-name="3."><article class="listArticle" id="paragraf-7-punkt-3"><article class="legalP" id="paragraf-7-punkt-3-ledd-1">Permisjon fra studiet gir ikke rett til spesiell tilrettelegging av undervisning eller eksamen utover det som følger av lov om universiteter og høyskoler § 4-5.</article></article></li></ul></article><article class="legalArticle" data-lovdata-URL="LTI/forskrift/2005-12-19-1761/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Oppmelding</span></h2><ul class="defaultList"><li data-li-identifier="1." data-name="1."><article class="listArticle" id="paragraf-8-punkt-1"><article class="legalP" id="paragraf-8-punkt-1-ledd-1">Den enkelte student er selv ansvarlig for at han/hun er oppmeldt til eksamen innen fastsatte frister. Oppmelding må skje skriftlig eller via høgskolens webbaserte oppmeldingssystem. Avmelding fra en eksamen må gis skriftlig til administrasjonen, eller via høgskolens webbaserte avmeldingssystem, senest én uke før eksamen. Senere avmelding eller uteblivelse uten gyldig dokumentert fravær (jf. § 13) teller som et eksamensforsøk.</article></article></li><li data-li-identifier="2." data-name="2."><article class="listArticle" id="paragraf-8-punkt-2"><article class="legalP" id="paragraf-8-punkt-2-ledd-1">Studenten er selv ansvarlig for å holde seg orientert om tid og sted for eksamen.</article></article></li></ul></article><article class="legalArticle" data-lovdata-URL="LTI/forskrift/2005-12-19-1761/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Særordninger</span></h2><ul class="defaultList"><li data-li-identifier="1." data-name="1."><article class="listArticle" id="paragraf-9-punkt-1"><article class="legalP" id="paragraf-9-punkt-1-ledd-1">Studenter som av medisinske eller andre grunner har behov for særordninger i forbindelse med eksamen, må søke om dette innen oppmeldingsfristen til eksamen. Det kan gjøres unntak fra fristen når behovet for særordning er uforutsett. Behovet må dokumenteres av lege eller andre sakkyndige med attest av nyere dato, normalt ikke eldre enn 1 år. Attesten må inneholde en nærmere begrunnelse for hvorfor det er behov for særordning i eksamenssituasjonen.</article><article class="legalP" id="paragraf-9-punkt-1-ledd-2">Søknad om særordning skal leveres eksamensansvarlig og behandles administrativt for hver ordinære eksamensperiode. Ved dokumenterte varige kroniske sykdommer eller funksjonshemninger kan varige særordninger ved eksamen innvilges.</article></article></li><li data-li-identifier="2." data-name="2."><article class="listArticle" id="paragraf-9-punkt-2"><article class="legalP" id="paragraf-9-punkt-2-ledd-1">Særordninger kan gis i form av spesielle fysiske tilrettelegginger, spesielle hjelpemidler og/eller utvidet tid til eksamen.</article></article></li><li data-li-identifier="3." data-name="3."><article class="listArticle" id="paragraf-9-punkt-3"><article class="legalP" id="paragraf-9-punkt-3-ledd-1">Minoritetsspråklige studenter kan søke om adgang til å bruke tospråklige ordbøker under eksamen. I tillegg kan de søke om utvidet tid de to første semestrene de er registrert som studenter ved høgskolen. Dette gjelder ikke for eksamen i språkfag.</article></article></li><li data-li-identifier="4." data-name="4."><article class="listArticle" id="paragraf-9-punkt-4"><article class="legalP" id="paragraf-9-punkt-4-ledd-1">Det innvilges 25% (dog maksimum 1 time) utvidet tid ved skriftlig skoleeksamen når behov for dette er dokumentert. Ved eksamen uten tilsyn (hjemmeeksamen) kan det gis inntil 48 timers utvidelse av tiden, inklusiv eventuelt lørdag og søndag.</article></article></li><li data-li-identifier="5." data-name="5."><article class="listArticle" id="paragraf-9-punkt-5"><article class="legalP" id="paragraf-9-punkt-5-ledd-1">Avdelingsleder selv kan etter søknad gi tillatelse til bruk av eksamensformer som avviker fra studieplanen for studenter som på grunn av varige lidelser eller sterke funksjonshemninger ikke kan gjennomføre eksamen med ordinær eksamensform.</article></article></li><li data-li-identifier="6." data-name="6."><article class="listArticle" id="paragraf-9-punkt-6"><article class="legalP" id="paragraf-9-punkt-6-ledd-1">Undervisnings- og oppgavespråket ved Høgskolen i Østfold er norsk, med mindre annet er fastsatt i studieplan. Avdelingsleder selv kan fastsette at engelsk eller annet fremmedspråk kan brukes som alternativt eller supplerende språk i besvarelsen ved enkelte eksamener.</article></article></li><li data-li-identifier="7." data-name="7."><article class="listArticle" id="paragraf-9-punkt-7"><article class="legalP" id="paragraf-9-punkt-7-ledd-1">Når det gjelder kandidater som får tillatelse til å benytte seg av PC, vises det til særskilte retningslinjer for eksamen.</article></article></li><li data-li-identifier="8." data-name="8."><article class="listArticle" id="paragraf-9-punkt-8"><article class="legalP" id="paragraf-9-punkt-8-ledd-1">Studenter med dysleksi eller andre lese- og skrivevansker kan etter ønske få vedlagt sine besvarelser en anonymisert attest som bekrefter dette.</article></article></li><li data-li-identifier="9." data-name="9."><article class="listArticle" id="paragraf-9-punkt-9"><article class="legalP" id="paragraf-9-punkt-9-ledd-1">For alle ordninger forutsettes at det ikke gis særvurdering av de faglige prestasjoner. Det vises for øvrig til særskilte retningslinjer for særordninger ved eksamen.</article></article></li></ul></article><article class="legalArticle" data-lovdata-URL="LTI/forskrift/2005-12-19-1761/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Eksamensformer og omfang</span></h2><ul class="defaultList"><li data-li-identifier="1." data-name="1."><article class="listArticle" id="paragraf-10-punkt-1"><article class="legalP" id="paragraf-10-punkt-1-ledd-1">Eksamen skal normalt skje i form av individuell prøving. Gruppeeksamen kan bare avholdes for mindre enn 50% av et studium i samsvar med godkjent studieplan.</article></article></li><li data-li-identifier="2." data-name="2."><article class="listArticle" id="paragraf-10-punkt-2"><article class="legalP" id="paragraf-10-punkt-2-ledd-1">Hvilken eksamens- eller prøveform som skal inngå i vurderingen eller hvordan bedømmelse av oppgaver eller vurderingsopplegg skal gjennomføres, fastsettes i studieplanen.</article></article></li><li data-li-identifier="3." data-name="3."><article class="listArticle" id="paragraf-10-punkt-3"><article class="legalP" id="paragraf-10-punkt-3-ledd-1">En eksamen skal omfatte minimum 10 studiepoeng i de ordinære studietilbudene.</article></article></li></ul></article><article class="legalArticle" data-lovdata-URL="LTI/forskrift/2005-12-19-1761/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Hjelpemidler</span></h2><ul class="defaultList"><li data-li-identifier="1." data-name="1."><article class="listArticle" id="paragraf-11-punkt-1"><article class="legalP" id="paragraf-11-punkt-1-ledd-1">Oversikt over tillatte hjelpemidler ved de ulike eksamener skal være kunngjort i god tid før eksamen. Tillatte hjelpemidler skal også klart fremgå av eksamensoppgaven. Styret kan fastsette nærmere bestemmelser for kontroll av hjelpemidler. Bruk av ulovlige hjelpemidler etter at eksamen er igangsatt betraktes som fusk.</article></article></li></ul></article><article class="legalArticle" data-lovdata-URL="LTI/forskrift/2005-12-19-1761/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Fusk</span></h2><ul class="defaultList"><li data-li-identifier="1." data-name="1."><article class="listArticle" id="paragraf-12-punkt-1"><article class="legalP" id="paragraf-12-punkt-1-ledd-1">Dersom det ved eksamen oppstår mistanke om fusk eller forsøk på fusk, skal studenten på et passende tidspunkt og snarest mulig gjøres oppmerksom på mistanken og at dette vil bli rapportert. Særskilte retningslinjer/instruks knyttet til saksbehandling ved mistanke/forsøk på fusk skal legges til grunn. Konsekvenser av fusk eller forsøk på fusk reguleres av lov om universiteter og høyskoler § 4-7 og § 4-8.</article></article></li></ul></article><article class="legalArticle" data-lovdata-URL="LTI/forskrift/2005-12-19-1761/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Fravær fra eksamen</span></h2><ul class="defaultList"><li data-li-identifier="1." data-name="1."><article class="listArticle" id="paragraf-13-punkt-1"><article class="legalP" id="paragraf-13-punkt-1-ledd-1">Studenter som uteblir fra eksamen og som påberoper seg gyldig grunn, må snarest mulig, og senest innen en uke etter at eksamen har vært avholdt, underrette administrasjonen skriftlig om dette. Forholdet må dokumenteres. Ved egen sykdom, eller sykdom i nærmeste familie, skal det foreligge legeerklæring. Fravær som skyldes studentens egne disposisjoner skal normalt ikke godkjennes.</article></article></li><li data-li-identifier="2." data-name="2."><article class="listArticle" id="paragraf-13-punkt-2"><article class="legalP" id="paragraf-13-punkt-2-ledd-1">Godkjenning av fravær gis administrativt. Avdelingsleder avgjør tilfeller hvor det foreligger klar presedens. I tvilstilfelle avgjøres saken i samråd med studiedirektør. Studiedirektøren kan gi skriftlige retningslinjer for å sikre tilnærmet lik praksis ved avdelingene.</article></article></li><li data-li-identifier="3." data-name="3."><article class="listArticle" id="paragraf-13-punkt-3"><article class="legalP" id="paragraf-13-punkt-3-ledd-1">En student som ikke møter til eksamen til fastsatt tid uten godkjent forfallsgrunn, og som ikke har trukket seg fra eksamen, jf. nr. 1, får registrert «ikke møtt». «Ikke møtt» teller som eksamensforsøk, og studenten har ikke krav på å framstille seg på nytt før ved neste ordinære eksamen.</article></article></li></ul></article><article class="legalArticle" data-lovdata-URL="LTI/forskrift/2005-12-19-1761/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Utsatt eksamen – ny eksamen</span></h2><ul class="defaultList"><li data-li-identifier="1." data-name="1."><article class="listArticle" id="paragraf-14-punkt-1"><article class="legalP" id="paragraf-14-punkt-1-ledd-1">En student som på grunn av gyldig fravær ikke avlegger eksamen til ordinær tid, har rett til å gå opp til utsatt eksamen. Med gyldig fravær menes fravær på grunn av dokumentert sykdom eller annen dokumentert, tvingende fraværsgrunn.</article></article></li><li data-li-identifier="2." data-name="2."><article class="listArticle" id="paragraf-14-punkt-2"><article class="legalP" id="paragraf-14-punkt-2-ledd-1">Studenter som har strøket til ordinær eksamen, har rett til å gå opp til ny eksamen når minst tre (to for studentkull på inntil 20) som har strøket på siste ordinære eksamen, eller en eller flere av høgskolens studenter med gyldig fravær, søker om slik eksamen innen fastsatt frist. Utsatt og ny eksamen i et emne kan arrangeres samtidig.</article></article></li><li data-li-identifier="3." data-name="3."><article class="listArticle" id="paragraf-14-punkt-3"><article class="legalP" id="paragraf-14-punkt-3-ledd-1">Avdelingsleder selv kan vedta å begrense adgangen til utsatt/ny eksamen. Blir utsatt/ny eksamen ikke arrangert, henvises studentene til å gå opp til neste ordinære eksamen. Når utsatt/ny eksamen arrangeres, er den normalt også åpen for studenter som ønsker å forbedre sin karakter.</article></article></li><li data-li-identifier="4." data-name="4."><article class="listArticle" id="paragraf-14-punkt-4"><article class="legalP" id="paragraf-14-punkt-4-ledd-1">Avdelingsleder fastsetter hensiktsmessig termin for utsatte/nye eksamener. Dersom videre studiedeltakelse er avhengig av bestått eksamen i et emne, skal ny/utsatt eksamen om mulig arrangeres senest i midten i det påfølgende semester. Frist for oppmelding fastsettes ved avdelingen.</article></article></li><li data-li-identifier="5." data-name="5."><article class="listArticle" id="paragraf-14-punkt-5"><article class="legalP" id="paragraf-14-punkt-5-ledd-1">Ved endring av studieplan har studenten rett til å gå opp til utsatt/ny eksamen etter den ordningen som gjaldt da han/hun fulgte undervisningen i inntil ett år etter at endringen trådte i kraft.</article></article></li><li data-li-identifier="6." data-name="6."><article class="listArticle" id="paragraf-14-punkt-6"><article class="legalP" id="paragraf-14-punkt-6-ledd-1">For studier som opphører gjelder følgende: Dersom det etter siste ordinære eksamen og to utsatte/nye eksamener i et emne fremdeles gjenstår studenter med «ikke bestått» eller gyldig fravær, kan det etter søknad avholdes en siste eksamen. Slik eksamen skal avholdes innen ett og et halvt år etter siste ordinære eksamen.</article></article></li></ul></article><article class="legalArticle" data-lovdata-URL="LTI/forskrift/2005-12-19-1761/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Vurdering – karaktersystem</span></h2><ul class="defaultList"><li data-li-identifier="1." data-name="1."><article class="listArticle" id="paragraf-15-punkt-1"><article class="legalP" id="paragraf-15-punkt-1-ledd-1">Vurderingsformen skal framgå av studieplan, jf. § 10 nr. 2. Vurderingsuttrykkene som benyttes er en gradert skala med fem trinn fra A til E for «bestått» og F for «ikke bestått», alternativt karakterene «bestått»/«ikke bestått».</article></article></li><li data-li-identifier="2." data-name="2."><article class="listArticle" id="paragraf-15-punkt-2"><article class="legalP" id="paragraf-15-punkt-2-ledd-1">Vurderingsuttrykk «bestått»/«ikke bestått» kan benyttes for praksis og emner hvor det er naturlig, men ikke i et omfang som overstiger halvparten av studiet regnet i studiepoeng. Avdelingsleder selv kan gjøre unntak fra dette i studieplanen for det enkelte studium.</article></article></li><li data-li-identifier="3." data-name="3."><article class="listArticle" id="paragraf-15-punkt-3"><article class="legalP" id="paragraf-15-punkt-3-ledd-1">Resultatet fra en eksamen kunngjøres ved oppslag og/eller automatiserte tjenester. Studentene er selv ansvarlige for å gjøre seg kjent med sensuren.</article></article></li></ul></article><article class="legalArticle" data-lovdata-URL="LTI/forskrift/2005-12-19-1761/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Tilbakemelding til studenten underveis i studiet</span></h2><ul class="defaultList"><li data-li-identifier="1." data-name="1."><article class="listArticle" id="paragraf-16-punkt-1"><article class="legalP" id="paragraf-16-punkt-1-ledd-1">Studenten skal gis tilbakemelding underveis i studiet for det enkelte emnet slik at han/hun kan danne seg en oppfatning om sine muligheter for å nå læringsmålet for vedkommende emne. Resultatet av slike tilbakemeldinger skal ikke bidra til sluttkarakteren i vedkommende emne. Prosedyrene som skal sikre informasjon om vurderingen og veiledningen mellom student og høgskole skal framgå av studieplanene.</article></article></li></ul></article><article class="legalArticle" data-lovdata-URL="LTI/forskrift/2005-12-19-1761/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Vurdering av veiledet praksis</span></h2><ul class="defaultList"><li data-li-identifier="1." data-name="1."><article class="listArticle" id="paragraf-17-punkt-1"><article class="legalP" id="paragraf-17-punkt-1-ledd-1">For de utdanninger der gjennomføringen av praksis er gjenstand for faglig vurdering, gjelder de retningslinjene som følger av studienes rammeplaner og forskrifter.</article></article></li><li data-li-identifier="2." data-name="2."><article class="listArticle" id="paragraf-17-punkt-2"><article class="legalP" id="paragraf-17-punkt-2-ledd-1">Studenten har rett til kontinuerlig veiledning og tilbakemelding, slik at han/hun hele tiden er orientert om hvordan han/hun fungerer i forhold til målene for praksisperioden/praksisopplæringen. Prosedyrene som skal sikre informasjon om vurderingen mellom praksisveileder, student og høgskole skal framgå av studieplanene.</article></article></li><li data-li-identifier="3." data-name="3."><article class="listArticle" id="paragraf-17-punkt-3"><article class="legalP" id="paragraf-17-punkt-3-ledd-1">Får studenten vurdert samme praksisperiode til «ikke bestått» to ganger, må studiet normalt avbrytes. Dersom det foreligger særlige grunner, kan studenten søke avdelingsleder selv om å få tilrettelagt en tredje praksisperiode.</article></article></li></ul></article><article class="legalArticle" data-lovdata-URL="LTI/forskrift/2005-12-19-1761/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Sensur</span></h2><ul class="defaultList"><li data-li-identifier="1." data-name="1."><article class="listArticle" id="paragraf-18-punkt-1"><article class="legalP" id="paragraf-18-punkt-1-ledd-1">Det skal benyttes ekstern medsensor til sensur av studentarbeider i minst ett emne på alle årstrinn i alle studier og studieprogrammer.</article></article></li><li data-li-identifier="2." data-name="2."><article class="listArticle" id="paragraf-18-punkt-2"><article class="legalP" id="paragraf-18-punkt-2-ledd-1">Det skal være minst to sensorer, hvorav minst én ekstern, ved bedømmelse av kandidaters selvstendige arbeid i høgre grad, jf. universitets- og høyskoleloven § 3-9 (2).</article></article></li><li data-li-identifier="3." data-name="3."><article class="listArticle" id="paragraf-18-punkt-3"><article class="legalP" id="paragraf-18-punkt-3-ledd-1">Ved eksamen der det ikke benyttes ekstern sensor etter nr. 1 skal det medvirke to interne sensorer.</article></article></li><li data-li-identifier="4." data-name="4."><article class="listArticle" id="paragraf-18-punkt-4"><article class="legalP" id="paragraf-18-punkt-4-ledd-1">Avdelingsleder selv oppnevner eksterne medsensorer etter forslag fra studieleder i samråd med faglærer/faggruppe. Interne sensorer oppnevnes av avdelingsleder.</article></article></li><li data-li-identifier="5." data-name="5."><article class="listArticle" id="paragraf-18-punkt-5"><article class="legalP" id="paragraf-18-punkt-5-ledd-1">Avdelingsleder selv fastsetter nærmere regler for hvordan ekstern sensor skal benyttes i vurderingsarbeidet.</article></article></li><li data-li-identifier="6." data-name="6."><article class="listArticle" id="paragraf-18-punkt-6"><article class="legalP" id="paragraf-18-punkt-6-ledd-1">Ekstern sensor må kunne dokumentere nødvendige faglige kvalifikasjoner i det emnet det skal sensureres i, og ha minst én av følgende kvalifikasjoner: <ul class="defaultList"><li data-li-identifier="-" data-name="-"><article class="listArticle" id="paragraf-18-punkt-6-ledd-1-punkt-1"><article class="legalP" id="paragraf-18-punkt-6-ledd-1-punkt-1-ledd-1">være ansatt på høgskolelektor/amanuensisnivå eller høgre nivå ved universitet/høgskole eller annen forskningsinstitusjon</article></article></li><li data-li-identifier="-" data-name="-"><article class="listArticle" id="paragraf-18-punkt-6-ledd-1-punkt-2"><article class="legalP" id="paragraf-18-punkt-6-ledd-1-punkt-2-ledd-1">på annen måte ha dokumentert vitenskapelig kompetanse på samme nivå</article></article></li><li data-li-identifier="-" data-name="-"><article class="listArticle" id="paragraf-18-punkt-6-ledd-1-punkt-3"><article class="legalP" id="paragraf-18-punkt-6-ledd-1-punkt-3-ledd-1">gjennom yrkespraksis være særlig kvalifisert innen vedkommende emne.</article></article></li></ul></article></article></li><li data-li-identifier="7." data-name="7."><article class="listArticle" id="paragraf-18-punkt-7"><article class="legalP" id="paragraf-18-punkt-7-ledd-1">Ekstern sensor bør normalt skiftes ut etter 3 ordinære eksamener i samme emner. Den som påtar seg sensoroppdrag, påtar seg samtidig å være sensor ved eventuell ny og utsatt eksamen i samme emne.</article></article></li><li data-li-identifier="8." data-name="8."><article class="listArticle" id="paragraf-18-punkt-8"><article class="legalP" id="paragraf-18-punkt-8-ledd-1">Eksamensoppgavene skal forelegges sensor til uttalelse før eksamen. Når det benyttes eksamensformer som presentasjoner, framvisninger mv., skal sensor informeres på forhånd om det studieopplegg som er lagt til grunn for eksamen.</article></article></li><li data-li-identifier="9." data-name="9."><article class="listArticle" id="paragraf-18-punkt-9"><article class="legalP" id="paragraf-18-punkt-9-ledd-1">For større skriftlige arbeider, kandidatoppgaver, hovedoppgaver og lignende kan sensurfristen på 3 uker (15 arbeidsdager) forlenges. Likeledes forlenges sensurfristen dersom det ikke er mulig å skaffe kvalifiserte sensorer i tide, jf. lovens § 3-9 (4). Frist/dato for sensur bør være avklart i den skriftlige avtalen som inngås med sensor.</article></article></li><li data-li-identifier="10." data-name="10."><article class="listArticle" id="paragraf-18-punkt-10"><article class="legalP" id="paragraf-18-punkt-10-ledd-1">Studentene skal informeres om når sensur faller.</article></article></li></ul></article><article class="legalArticle" data-lovdata-URL="LTI/forskrift/2005-12-19-1761/§19" data-name="§19" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Klage</span></h2><ul class="defaultList"><li data-li-identifier="1." data-name="1."><article class="listArticle" id="paragraf-19-punkt-1"><article class="legalP" id="paragraf-19-punkt-1-ledd-1">Klage over formelle feil ved eksamen skal behandles av klagenemnda ved høgskolen, jf. lovens § 5-2. Begrunnet klage sendes gjennom avdelingen til høgskolens klagenemnd.</article></article></li><li data-li-identifier="2." data-name="2."><article class="listArticle" id="paragraf-19-punkt-2"><article class="legalP" id="paragraf-19-punkt-2-ledd-1">En student har rett til å be om begrunnelse for karakterfastsettingen jf. lovens § 5-3. Denne gis skriftlig eller muntlig etter sensors valg.</article></article></li><li data-li-identifier="3." data-name="3."><article class="listArticle" id="paragraf-19-punkt-3"><article class="legalP" id="paragraf-19-punkt-3-ledd-1">En student kan klage skriftlig over karakterfastsettelsen innen 3 uker etter at eksamensresultatet er kunngjort, jf. lovens § 5-3. Ny sensurering skal da foretas. Endring kan gjøres til gunst eller ugunst for klageren.</article></article></li></ul></article><article class="legalArticle" data-lovdata-URL="LTI/forskrift/2005-12-19-1761/§20" data-name="§20" id="paragraf-20"><h2 class="legalArticleHeader"><span class="legalArticleValue">§ 20</span>. <span class="legalArticleTitle">Kvalitetskontroll av vurderingsordninger</span></h2><article class="legalP" id="paragraf-20-ledd-1">Det skal gjennomføres ekstern evaluering av vurderingsordningen innen alle studier og studieprogrammer minimum hvert 4. år.</article><article class="legalP" id="paragraf-20-ledd-2">Som elementer i ekstern evaluering av vurderingsordningen kan inngå:<ul class="defaultList"><li data-li-identifier="-" data-name="-"><article class="listArticle" id="paragraf-20-ledd-2-punkt-1"><article class="legalP" id="paragraf-20-ledd-2-punkt-1-ledd-1">Gjennomgang av vurderingsordninger nedfelt i studieplaner, emnebeskrivelser</article></article></li><li data-li-identifier="-" data-name="-"><article class="listArticle" id="paragraf-20-ledd-2-punkt-2"><article class="legalP" id="paragraf-20-ledd-2-punkt-2-ledd-1">Evaluering av eksamensoppgaver og vurderingskriterier i et utvalg av emner som inngår i de aktuelle studier eller studieprogram</article></article></li><li data-li-identifier="-" data-name="-"><article class="listArticle" id="paragraf-20-ledd-2-punkt-3"><article class="legalP" id="paragraf-20-ledd-2-punkt-3-ledd-1">Stikkprøvekontroll av vurderinger gjennomført av intern(e) sensor(er) i et utvalg av emner som inngår i de aktuelle studier eller studieprogram.</article></article></li></ul></article></article><article class="legalArticle" data-lovdata-URL="LTI/forskrift/2005-12-19-1761/§21" data-name="§21" id="paragraf-21"><h2 class="legalArticleHeader"><span class="legalArticleValue">§ 21</span>. <span class="legalArticleTitle">Vitnemål – karakterutskrift</span></h2><ul class="defaultList"><li data-li-identifier="1." data-name="1."><article class="listArticle" id="paragraf-21-punkt-1"><article class="legalP" id="paragraf-21-punkt-1-ledd-1">Vitnemål skal utstedes etter avsluttet grad, yrkesutdanning eller utdanning, som definert ved kgl.resolusjon. For mindre enheter eller ikke fullførte yrkesutdanninger eller andre utdanningsprogram utstedes karakterutskrift.</article></article></li><li data-li-identifier="2." data-name="2."><article class="listArticle" id="paragraf-21-punkt-2"><article class="legalP" id="paragraf-21-punkt-2-ledd-1">På karakterutskrift og vitnemål skal det angis hvilket semester eksamen er avlagt. Hvis en student etter fullført studium eller grad på nytt avlegger eksamen på høgskolen i emne som inngår i vedkommende fageksamen/grad, utstedes ny karakterutskrift med den beste karakteren angitt. Dersom studenten har fått fritak for eksamen etter reglene i § 4, skal dette framgå av vitnemålets karakterutskrift.</article></article></li><li data-li-identifier="3." data-name="3."><article class="listArticle" id="paragraf-21-punkt-3"><article class="legalP" id="paragraf-21-punkt-3-ledd-1">Framsettes det klage over karakterfastsetting for et emne som omfattes av et allerede utferdiget vitnemål, må dette vitnemålet tilbakeleveres til høgskolen før klagen kan tas under behandling. Dersom det framsettes klage over karakterfastsetting før vitnemål er utferdiget, vil slikt vitnemål ikke bli utferdiget før klagen er ferdig behandlet.</article></article></li><li data-li-identifier="4." data-name="4."><article class="listArticle" id="paragraf-21-punkt-4"><article class="legalP" id="paragraf-21-punkt-4-ledd-1">Studenter som oppfyller kravene i studieplan for definerte studier, kan få utstedt vitnemål med innpassing av eksterne eksamener dersom minimum 1/3 av studiet regnet i studiepoeng er gjennomført ved høgskolen.</article></article></li><li data-li-identifier="5." data-name="5."><article class="listArticle" id="paragraf-21-punkt-5"><article class="legalP" id="paragraf-21-punkt-5-ledd-1">Dersom studenten tar eksamen i emner med innhold som delvis dekker hverandre, skal studiepoeng reduseres. Eksamensansvarlig avgjør etter tilråding fra vedkommende fagmiljø/studieleder i hvilke tilfeller det skal skje.</article></article></li></ul></article><article class="legalArticle" data-lovdata-URL="LTI/forskrift/2005-12-19-1761/§22" data-name="§22" id="paragraf-22"><h2 class="legalArticleHeader"><span class="legalArticleValue">§ 22</span>. <span class="legalArticleTitle">Utfyllende bestemmelser og instrukser</span></h2><ul class="defaultList"><li data-li-identifier="1." data-name="1."><article class="listArticle" id="paragraf-22-punkt-1"><article class="legalP" id="paragraf-22-punkt-1-ledd-1">Høgskoledirektøren kan gi utfyllende bestemmelser og instrukser til denne forskrift. Slike bestemmelser kan ikke tilsidesette bestemmelser i forskriften.</article></article></li><li data-li-identifier="2." data-name="2."><article class="listArticle" id="paragraf-22-punkt-2"><article class="legalP" id="paragraf-22-punkt-2-ledd-1">I saker der vedtaksmyndighet ikke framgår spesifikt i denne forskrift, treffes avgjørelser i denne forskrift av høgskoledirektøren eller den han bemyndiger.</article></article></li></ul></article><article class="legalArticle" data-lovdata-URL="LTI/forskrift/2005-12-19-1761/§23" data-name="§23" id="paragraf-23"><h2 class="legalArticleHeader"><span class="legalArticleValue">§ 23</span>. <span class="legalArticleTitle">Ikrafttredelse</span></h2><article class="legalP" id="paragraf-23-ledd-1">Forskriften trer i kraft 1. januar 2006.</article><article class="legalP" id="paragraf-23-ledd-2">Fra samme tid oppheves forskrift 26. april 2004 nr. 1024 for eksamen ved Høgskolen i Østfold.</article></article></main></body></html>