<!DOCTYPE html><html lang="no"><head><title>Vedtak om endringer i delegeringer gitt i statsråd på Helse- og omsorgsdepartementets område m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-02-18-218</dd><dt class="dokid">DokumentID</dt><dd class="dokid">LTI/forskrift/2005-02-18-218</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 3 s 430</dd><dt class="dateInForce">I kraft fra</dt><dd class="dateInForce">2005-02-18</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-11-05-1144</li><li>forskrift/2000-05-19-444</li><li>forskrift/2001-10-26-1221</li><li>forskrift/2001-12-21-1478</li><li>forskrift/2001-12-21-1479</li><li>forskrift/2001-12-21-1482</li><li>forskrift/2002-03-01-218</li><li>forskrift/2003-12-19-1790</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2004-10-01-1304</li></ul></dd><dt class="dateOfPublication">Kunngjort</dt><dd class="dateOfPublication">2005-03-11</dd><dt class="journalNumber">Journalnummer</dt><dd class="journalNumber">2005-0172</dd><dt class="titleShort">Korttittel</dt><dd class="titleShort">Endr. i delegeringer på HODs område</dd><dt class="title">Tittel</dt><dd class="title">Vedtak om endringer i delegeringer gitt i statsråd på Helse- og omsorgsdepartementets område m.m.</dd><dt class="miscInformation">Annet om dokumentet</dt><dd class="miscInformation">Fastsatt av Helse- og omsorgsdepartementet 18. februar 2005 med hjemmel i omorganiseringsvedtak 1. oktober 2004 nr. 1304.</dd><dt class="refid">RefID</dt><dd class="refid">forskrift/2005-02-18-218</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om endringer i delegeringer gitt i statsråd på Helse- og omsorgsdepartementets område m.m.<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li><li>VII</li><li>VIII</li><li>IX</li></ul></li></ul></dd></dl></header><main class="documentBody" data-lovdata-URL="LTI/forskrift/2005-02-18-218" id="dokument"><h1>Vedtak om endringer i delegeringer gitt i statsråd på Helse- og omsorgsdepartementets område m.m.</h1><section class="section" data-name="kapI" id="kapittel-1" data-lovdata-URL="LTI/forskrift/2005-02-18-218/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I vedtak 5. november 1999 nr. 1144 om delegering av myndighet til Forsvarsdepartementet og Sosial- og helsedepartementet til å gi konsesjon for anløp av reaktordrevne fartøyer etter atomenergiloven § 4 gjøres følgende endringer:</article> <article class="defaultP" margin-top="true">Vedtakets tittel skal lyde:</article> <article class="defaultP" margin-top="true"><i>Delegering av myndighet til Forsvarsdepartementet og Helse- og omsorgsdepartementet til å gi konsesjon for anløp av reaktordrevne fartøyer etter atomenergiloven § 4</i></article> <article class="defaultP" margin-top="true">Teksten skal lyde:</article><article class="legalP" id="kapittel-1-ledd-2">Kongens myndighet etter atomenergiloven § 4 til å gi konsesjon for anløp av reaktordrevne fartøyer delegeres til departementsnivå.</article><article class="legalP" id="kapittel-1-ledd-3">Søknader om konsesjon for anløp av militære fartøyer skal behandles av Forsvarsdepartementet, og søknader om konsesjon for anløp av sivile fartøyer skal behandles av Helse- og omsorgsdepartementet.</article></section><section class="section" data-name="kapII" id="kapittel-2" data-lovdata-URL="LTI/forskrift/2005-02-18-218/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I vedtak 19. mai 2000 nr. 444 om delegering av myndighet til Sosial- og helsedepartementet til å innføre og fastsette tilsynsavgift og behandlingsgebyr for behandling av konsesjonssøknad etter atomenergiloven gjøres følgende endringer:</article> <article class="defaultP" margin-top="true">Vedtakets tittel skal lyde:</article> <article class="defaultP" margin-top="true"><i>Delegering av myndighet til Helse- og omsorgsdepartementet til å innføre og fastsette tilsynsavgift og behandlingsgebyr for behandling av konsesjonssøknad etter atomenergiloven</i></article> <article class="defaultP" margin-top="true">Teksten skal lyde:</article><article class="legalP" id="kapittel-2-ledd-2">Helse- og omsorgsdepartementet delegeres myndighet til å innføre og fastsette tilsynsavgift og behandlingsgebyr for behandling av konsesjonssøknad etter lov 12. mai 1972 nr. 28 om atomenergivirksomhet § 57 nr. 3.</article></section><section class="section" data-name="kapIII" id="kapittel-3" data-lovdata-URL="LTI/forskrift/2005-02-18-218/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I vedtak 26. oktober 2001 nr. 1221 om delegering av myndighet til Sosial- og helsedepartementet etter lov om medisinsk utstyr gjøres følgende endringer:</article> <article class="defaultP" margin-top="true">Vedtakets tittel skal lyde:</article> <article class="defaultP" margin-top="true"><i>Delegering av myndighet til Helse- og omsorgsdepartementet etter lov om medisinsk utstyr</i></article> <article class="defaultP" margin-top="true">Teksten skal lyde:</article><article class="legalP" id="kapittel-3-ledd-2">Kongens myndighet etter lov 12. januar 1995 nr. 6 om medisinsk utstyr delegeres til Helse- og omsorgsdepartementet.</article></section><section class="section" data-name="kapIV" id="kapittel-4" data-lovdata-URL="LTI/forskrift/2005-02-18-218/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I vedtak 21. desember 2001 nr. 1478 om delegering av myndighet til Helsedepartementet gjøres følgende endringer:</article> <article class="defaultP" margin-top="true">Vedtakets tittel skal lyde:</article> <article class="defaultP" margin-top="true"><i>Delegering av myndighet til Helse- og omsorgsdepartementet</i></article> <article class="defaultP" margin-top="true">Teksten skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-4-ledd-1-punkt-1"><article class="legalP" id="kapittel-4-ledd-1-punkt-1-ledd-1">Følgende myndighet delegeres fra Kongen til Helse- og omsorgsdepartementet: <ul class="defaultList"><li data-li-identifier="-" data-name="-"><article class="listArticle" id="kapittel-4-ledd-1-punkt-1-ledd-1-punkt-1"><article class="legalP" id="kapittel-4-ledd-1-punkt-1-ledd-1-punkt-1-ledd-1">Lov 2. juli 1999 nr. 62 om etablering og gjennomføring av psykisk helsevern (psykisk helsevernloven) § 1-3, § 1-4, § 3-5, § 3-13 første ledd, § 4-1, § 4-2, § 4-3, § 4-9, § 5-2, § 5-9, § 6-5 og § 8-1,</article></article></li><li data-li-identifier="-" data-name="-"><article class="listArticle" id="kapittel-4-ledd-1-punkt-1-ledd-1-punkt-2"><article class="legalP" id="kapittel-4-ledd-1-punkt-1-ledd-1-punkt-2-ledd-1">lov 3. juni 1977 nr. 57 om sterilisering § 5 fjerde ledd, § 6 første ledd og § 14 første ledd,</article></article></li><li data-li-identifier="-" data-name="-"><article class="listArticle" id="kapittel-4-ledd-1-punkt-1-ledd-1-punkt-3"><article class="legalP" id="kapittel-4-ledd-1-punkt-1-ledd-1-punkt-3-ledd-1">lov 9. februar 1973 nr. 6 om transplantasjon, sykehusobduksjon og avgivelse av lik m.m. § 5 og § 7 sjuende ledd,</article></article></li><li data-li-identifier="-" data-name="-"><article class="listArticle" id="kapittel-4-ledd-1-punkt-1-ledd-1-punkt-4"><article class="legalP" id="kapittel-4-ledd-1-punkt-1-ledd-1-punkt-4-ledd-1">lov 19. november 1982 nr. 66 om helsetjenesten i kommunene § 2-3 femte ledd.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-4-ledd-1-punkt-2"><article class="legalP" id="kapittel-4-ledd-1-punkt-2-ledd-1">Tidligere delegeringer av Kongens myndighet til Sosial- og helsedepartementet, Sosialdepartementet og Helsedepartementet oppheves.</article></article></li></ul></article></section><section class="section" data-name="kapV" id="kapittel-5" data-lovdata-URL="LTI/forskrift/2005-02-18-218/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I vedtak 21. desember 2001 nr. 1479 om delegering av myndighet til Sosialdepartementet etter lov om helsetjenesten i kommunene § 2-3 tredje og femte ledd og etter lov om anke til Trygderetten § 4 annet ledd gjøres følgende endringer:</article> <article class="defaultP" margin-top="true">Vedtakets tittel skal lyde:</article> <article class="defaultP" margin-top="true"><i>Delegering av myndighet til Helse- og omsorgsdepartementet og Arbeids- og sosialdepartementet etter lov om helsetjenesten i kommunene § 2-3 tredje og femte ledd og etter lov om anke til Trygderetten § 4 annet ledd</i></article> <article class="defaultP" margin-top="true">Teksten skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-5-ledd-1-punkt-1"><article class="legalP" id="kapittel-5-ledd-1-punkt-1-ledd-1">Følgende myndighet delegeres fra Kongen til Helse- og omsorgsdepartementet og Arbeids- og sosialdepartementet:</article><article class="legalP" id="kapittel-5-ledd-1-punkt-1-ledd-2">Til Helse- og omsorgsdepartementet: Lov 19. november 1982 nr. 66 om helsetjenesten i kommunene § 2-3 tredje og femte ledd.</article><article class="legalP" id="kapittel-5-ledd-1-punkt-1-ledd-3">Til Arbeids- og sosialdepartementet: Lov 16. desember 1966 nr. 9 om anke til Trygderetten § 4 annet ledd.</article></article></li><li data-li-identifier="2." data-name="2."><article class="listArticle" id="kapittel-5-ledd-1-punkt-2"><article class="legalP" id="kapittel-5-ledd-1-punkt-2-ledd-1">Tidligere delegeringer av Kongens myndighet til Sosial- og helsedepartementet og til Sosialdepartementet oppheves.</article></article></li></ul></article></section><section class="section" data-name="kapVI" id="kapittel-6" data-lovdata-URL="LTI/forskrift/2005-02-18-218/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">I vedtak 21. desember 2001 nr. 1482 om delegering av myndighet til Sosialdepartementet etter lov om spesialisthelsetjenesten m.m. § 7-1 og lov om statlig tilsyn med helsetjenesten § 5 gjøres følgende endringer:</article> <article class="defaultP" margin-top="true">Vedtakets tittel skal lyde:</article> <article class="defaultP" margin-top="true"><i>Delegering av myndighet til Arbeids- og sosialdepartementet etter lov om spesialisthelsetjenesten m.m. § 7-1 og § 7-2 og lov om statlig tilsyn med helsetjenesten § 5</i></article> <article class="defaultP" margin-top="true">Teksten skal lyde:</article><article class="legalP" id="kapittel-6-ledd-2">Arbeids- og sosialdepartementet gis, med virkning fra 1. januar 2002, myndighet til å behandle klager over eller omgjøre uten klage vedtak fattet av Statens helsetilsyn i medhold av lov 2. juli 1999 nr. 61 om spesialisthelsetjenesten m.m. § 7-1 og § 7-2 og lov 30. mars 1984 nr. 15 om statlig tilsyn med helsetjenesten § 5 på spesialisthelsetjenestens område, jf. lov 15. juni 2001 nr. 93 om helseforetak m.m. § 53 nr. 12.</article></section><section class="section" data-name="kapVII" id="kapittel-7" data-lovdata-URL="LTI/forskrift/2005-02-18-218/KAPITTEL_7"><h2 data-text-align="center">VII</h2><article class="legalP" id="kapittel-7-ledd-1">I vedtak 1. mars 2002 nr. 218 om delegering av myndighet til Helsedepartementet etter genteknologiloven gjøres følgende endringer:</article> <article class="defaultP" margin-top="true">Vedtakets tittel skal lyde:</article> <article class="defaultP" margin-top="true"><i>Delegering av myndighet til Helse- og omsorgsdepartementet etter genteknologiloven</i></article> <article class="defaultP" margin-top="true">Teksten skal lyde:</article><span class="futuretitle" id="kapittel-7-foreslåttittel-1">I</span><article class="legalP" id="kapittel-7-ledd-2">Følgende myndighet til å fastsette forskrifter og treffe avgjørelser etter genteknologiloven delegeres fra Kongen til Helse- og omsorgsdepartementet:<ul class="defaultList"><li data-li-identifier="-" data-name="-"><article class="listArticle" id="kapittel-7-ledd-2-punkt-1"><article class="legalP" id="kapittel-7-ledd-2-punkt-1-ledd-1">§ 6 annet ledd om godkjenning av laboratorier og anlegg,</article></article></li><li data-li-identifier="-" data-name="-"><article class="listArticle" id="kapittel-7-ledd-2-punkt-2"><article class="legalP" id="kapittel-7-ledd-2-punkt-2-ledd-1">§ 6 tredje ledd om å gi forskrifter om sikkerhetstiltak ved innesluttet bruk,</article></article></li><li data-li-identifier="-" data-name="-"><article class="listArticle" id="kapittel-7-ledd-2-punkt-3"><article class="legalP" id="kapittel-7-ledd-2-punkt-3-ledd-1">§ 6 fjerde ledd om i forskrift å gi unntak fra regler om sikkerhetstiltak ved innesluttet bruk for nærmere bestemte former for undervisningsvirksomhet,</article></article></li><li data-li-identifier="-" data-name="-"><article class="listArticle" id="kapittel-7-ledd-2-punkt-4"><article class="legalP" id="kapittel-7-ledd-2-punkt-4-ledd-1">§ 7 første ledd om meldeplikt eller godkjenning av virksomhet med innesluttet bruk,</article></article></li><li data-li-identifier="-" data-name="-"><article class="listArticle" id="kapittel-7-ledd-2-punkt-5"><article class="legalP" id="kapittel-7-ledd-2-punkt-5-ledd-1">§ 7 første ledd om å gi forskrift om meldeplikt og godkjenning,</article></article></li><li data-li-identifier="-" data-name="-"><article class="listArticle" id="kapittel-7-ledd-2-punkt-6"><article class="legalP" id="kapittel-7-ledd-2-punkt-6-ledd-1">§ 7 tredje ledd om i forskrift å bestemme meldeplikt for produksjon av bestemte typer eller mengder av genmodifiserte organismer for omsetning eller annen utnytting i næring,</article></article></li><li data-li-identifier="-" data-name="-"><article class="listArticle" id="kapittel-7-ledd-2-punkt-7"><article class="legalP" id="kapittel-7-ledd-2-punkt-7-ledd-1">§ 8 om konsekvensutredning ved innesluttet bruk,</article></article></li><li data-li-identifier="-" data-name="-"><article class="listArticle" id="kapittel-7-ledd-2-punkt-8"><article class="legalP" id="kapittel-7-ledd-2-punkt-8-ledd-1">§ 16 om endring og tilbaketrekking av godkjenning for så vidt gjelder innesluttet bruk,</article></article></li><li data-li-identifier="-" data-name="-"><article class="listArticle" id="kapittel-7-ledd-2-punkt-9"><article class="legalP" id="kapittel-7-ledd-2-punkt-9-ledd-1">§ 17 om hvem som skal føre tilsyn så vidt gjelder innesluttet bruk,</article></article></li><li data-li-identifier="-" data-name="-"><article class="listArticle" id="kapittel-7-ledd-2-punkt-10"><article class="legalP" id="kapittel-7-ledd-2-punkt-10-ledd-1">§ 24 om tvangsmulkt for så vidt gjelder overtredelser av bestemmelser vedrørende innesluttet bruk.</article></article></li></ul></article><span class="futuretitle" id="kapittel-7-foreslåttittel-2">II</span><article class="legalP" id="kapittel-7-ledd-3">Tidligere delegeringer av Kongens myndighet etter genteknologiloven til Sosial- og helsedepartementet og Helsedepartementet oppheves.</article></section><section class="section" data-name="kapVIII" id="kapittel-8" data-lovdata-URL="LTI/forskrift/2005-02-18-218/KAPITTEL_8"><h2 data-text-align="center">VIII</h2><article class="legalP" id="kapittel-8-ledd-1">I vedtak 19. desember 2003 nr. 1790 om myndighetsfordeling etter lov om matproduksjon og mattrygghet mv. (matloven) gjøres følgende endringer:</article> <article class="defaultP" margin-top="true">I, II, III og IV skal lyde:</article><span class="futuretitle" id="kapittel-8-foreslåttittel-1">I</span><article class="legalP" id="kapittel-8-ledd-2">Myndighet etter lov 19. desember 2003 nr. 124 om matproduksjon og mattrygghet mv. (matloven) fordeles mellom Helse- og omsorgsdepartementet, Landbruks- og matdepartementet og Fiskeri- og kystdepartementet i tråd med retningslinjene i foredraget.</article><span class="futuretitle" id="kapittel-8-foreslåttittel-2">II</span><article class="legalP" id="kapittel-8-ledd-3">Helse- og omsorgsdepartementet tildeles myndighet til å utferdige forskrifter med hjemmel i lov om matproduksjon og mattrygghet mv. (matloven) i forhold til følgende lovbestemmelser: § 3, § 5, § 6 siste ledd, § 7 annet, tredje og fjerde ledd, § 8 annet ledd, § 9, § 10 annet ledd, § 11, § 12, § 13 sjette ledd, § 14 tredje ledd, § 15, § 16 annet ledd, § 20, § 21, § 26 fjerde ledd, § 27 tredje ledd, § 29 annet ledd, § 33.</article><span class="futuretitle" id="kapittel-8-foreslåttittel-3">III</span><article class="legalP" id="kapittel-8-ledd-4">Landbruks- og matdepartementet tildeles myndighet til å utferdige forskrifter med hjemmel i lov om matproduksjon og mattrygghet mv. (matloven) i forhold til følgende lovbestemmelser: § 3, § 5, § 6 siste ledd, § 7 annet og tredje ledd, § 8 annet ledd, § 9, § 10 annet ledd, § 11, § 12, § 13 sjette ledd, § 14 tredje ledd, § 15, § 16 annet ledd, § 17 annet ledd, § 18 tredje ledd, § 19 tredje ledd, § 20, § 21, § 22 tredje ledd, § 26 fjerde ledd, § 27 tredje ledd, § 29 annet ledd, § 30, § 31, § 33.</article><span class="futuretitle" id="kapittel-8-foreslåttittel-4">IV</span><article class="legalP" id="kapittel-8-ledd-5">Fiskeri- og kystdepartementet tildeles myndighet til å utferdige forskrifter med hjemmel i lov om matproduksjon og mattrygghet mv. (matloven) i forhold til følgende lovbestemmelser: § 3, § 5, § 6 siste ledd, § 7 annet og tredje ledd, § 8 annet ledd, § 9, § 10 annet ledd, § 11, § 12, § 13 sjette ledd, § 14 tredje ledd, § 15, § 16 annet ledd, § 17 annet ledd, § 19 tredje ledd, § 20, § 21, § 26 fjerde ledd, § 27 tredje ledd, § 29 annet ledd, § 30, § 33.</article><article class="legalP" id="kapittel-8-ledd-6">I vedtakets vedlegg erstattes alle forekomster av «Helsedepartementet» med «Helse- og omsorgsdepartementet», alle forekomster av «HD» med «HOD», alle forekomster av «Landbruksdepartementet» med «Landbruks- og matdepartementet», alle forekomster av «LD» med «LMD», alle forekomster av «Fiskeridepartementet» med «Fiskeri- og kystdepartementet» og alle forekomster av «FID» med «FKD».</article></section><section class="section" data-name="kapIX" id="kapittel-9" data-lovdata-URL="LTI/forskrift/2005-02-18-218/KAPITTEL_9"><h2 data-text-align="center">IX</h2><article class="legalP" id="kapittel-9-ledd-1">Endringene trer i kraft straks.</article></section></main></body></html>