<!DOCTYPE html><html lang="no"><head><title>Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-03-15-234</dd><dt class="dokid">DokumentID</dt><dd class="dokid">LTI/forskrift/2005-03-15-234</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 3 s 462</dd><dt class="dateInForce">I kraft fra</dt><dd class="dateInForce">2005-03-15</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-12-23-1851</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2004-12-17-99/§11</li><li>lov/2004-12-17-99/§14</li><li>forskrift/2004-12-17-1669</li></ul></dd><dt class="dateOfPublication">Kunngjort</dt><dd class="dateOfPublication">2005-03-18</dd><dt class="journalNumber">Journalnummer</dt><dd class="journalNumber">2005-0215</dd><dt class="titleShort">Korttittel</dt><dd class="titleShort">Endr. i klimakvoteforskriften</dd><dt class="title">Tittel</dt><dd class="title">Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Miljøverndepartementet 15. mars 2005 med hjemmel i lov 17. desember 2004 nr. 99 om kvoteplikt og handel med kvoter for utslipp av klimagasser (klimakvoteloven) § 11 andre ledd og § 14, jf. delegeringsvedtak 17. desember 2004 nr. 1669.</dd><dt class="refid">RefID</dt><dd class="refid">forskrift/2005-03-15-234</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften).<ul class="tocSubUl"><li>I<ul class="tocSubUl"><li>§ 3-1. (etablering og drift av Det norske registeret for klimakvoter)</li><li>§ 3-2. (konti)</li><li>§ 3-3. (opprettelse av konto)</li><li>§ 3-4. (overføring av kvoter mellom kontoinnehavere)</li><li>§ 3-5. (sletting av kvoter)</li><li>§ 3-6. (overføring av kvoter til oppgjør for kvoteplikten)</li><li>§ 3-7. (bruk av EU-kvoter til oppgjør for kvoteplikten)</li><li>§ 3-8. (bruk av sertifiserte utslippsenheter fra Den grønne utviklingsmekanismen til oppgjør for kvoteplikten)</li><li>§ 3-9. (krav til underskrift)</li><li>§ 3-10. (lagring av informasjon)</li><li>§ 3-11. (informasjon om kontohavere)</li><li>§ 3-12. (offentlige rapporter)</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-03-15-234" id="dokument"><h1>Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften).</h1><section class="section" data-name="kapI" id="kapittel-1" data-lovdata-URL="LTI/forskrift/2005-03-15-234/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 23. desember 2004 nr. 1851 om kvoteplikt og handel med kvoter for utslipp av klimagasser (klimakvoteforskriften) gjøres følgende endring:</article> <article class="defaultP" margin-top="true">Nytt kapittel 3 skal lyde:</article><span class="futuretitle" id="kapittel-1-foreslåttittel-1">Kapittel 3. Det norske registeret for klimakvoter</span><article class="futureLegalArticle" data-name="§3-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-1</span>. <span class="legalArticleTitle">(etablering og drift av Det norske registeret for klimakvoter)</span></span><article class="legalP" id="kapittel-1-foreslåttparagraf-1-ledd-1">Det norske registeret for klimakvoter (kvoteregisteret) etableres og drives av SFT i henhold til bestemmelsene i dette kapitlet.</article></article><article class="futureLegalArticle" data-name="§3-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-2</span>. <span class="legalArticleTitle">(konti)</span></span><article class="legalP" id="kapittel-1-foreslåttparagraf-2-ledd-1">Kvoteregisteret skal inneholde minst en konto for den norske stats kvotebeholdning, minst en konto for kvotebeholdningen til hver kvotepliktig virksomhet, én oppgjørskonto, én annulleringskonto og konti opprettet etter § 3-3.</article><article class="legalP" id="kapittel-1-foreslåttparagraf-2-ledd-2">Obligatorisk konto for kvotebeholdningen til kvotepliktige virksomheter opprettes av SFT på bakgrunn av søknad om særskilt tillatelse til kvotepliktige utslipp.</article></article><article class="futureLegalArticle" data-name="§3-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-3</span>. <span class="legalArticleTitle">(opprettelse av konto)</span></span><article class="legalP" id="kapittel-1-foreslåttparagraf-3-ledd-1">Enhver fysisk eller juridisk person har rett til å opprette konto i kvoteregisteret.</article><article class="legalP" id="kapittel-1-foreslåttparagraf-3-ledd-2">Søknad om opprettelse av konto i kvoteregisteret skjer ved at søknadsskjema fylles ut og sendes SFT. I søknadsskjemaet kan det kreves opplysninger som identifiserer hvem søker er. SFT bestemmer den nærmere utformingen av søknadsskjemaet.</article><article class="legalP" id="kapittel-1-foreslåttparagraf-3-ledd-3">Konto etter denne bestemmelsen opprettes når søknadsskjema er utfylt riktig og gebyr etter § 5-2 er betalt.</article></article><article class="futureLegalArticle" data-name="§3-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 3-4</span>. <span class="legalArticleTitle">(overføring av kvoter mellom kontoinnehavere)</span></span><article class="legalP" id="kapittel-1-foreslåttparagraf-4-ledd-1">Registrering av overføring av kvoter fra en konto til en annen skjer ved at kontoinnehaver sender en skriftlig anmodning om at et antall kvoter overføres fra kontoinnehaverens konto til en annen konto i kvoteregisteret.</article></article><article class="futureLegalArticle" data-name="§3-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 3-5</span>. <span class="legalArticleTitle">(sletting av kvoter)</span></span><article class="legalP" id="kapittel-1-foreslåttparagraf-5-ledd-1">Sletting av kvoter skjer ved at kontoinnehaver sender en skriftlig anmodning om at et antall kvoter overføres fra kontoinnehaverens konto til kvoteregisterets annulleringskonto for sletting.</article></article><article class="futureLegalArticle" data-name="§3-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 3-6</span>. <span class="legalArticleTitle">(overføring av kvoter til oppgjør for kvoteplikten)</span></span><article class="legalP" id="kapittel-1-foreslåttparagraf-6-ledd-1">Den kvotepliktige skal innen 1. mai hvert år i henhold til klimakvoteloven § 13 første ledd overføre et antall kvoter som svarer til virksomhetens rapporteringspliktige utslipp det foregående året til oppgjørskontoen i kvoteregisteret.</article><article class="legalP" id="kapittel-1-foreslåttparagraf-6-ledd-2">Oppgjør for kvoteplikten skjer ved at kontoinnehaver for kvotebeholdningen til kvotepliktig virksomhet sender en skriftlig anmodning om at et antall kvoter overføres fra kontoinnehaverens konto til kvoteregisterets oppgjørskonto.</article></article><article class="futureLegalArticle" data-name="§3-7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 3-7</span>. <span class="legalArticleTitle">(bruk av EU-kvoter til oppgjør for kvoteplikten)</span></span><article class="legalP" id="kapittel-1-foreslåttparagraf-7-ledd-1">Dersom det en måned før fristen for oppgjør av kvoteplikten etter klimakvoteloven § 13 ikke er etablert et system som gjør det mulig å overføre kvoter fra et register i EU til konti i kvoteregisteret, godkjennes EU-kvoter for oppgjør av denne plikten på linje med kvoter utstedt i kvoteregisteret. Godkjennelse av EU-kvoter for oppgjør skjer ved at den kvotepliktige sender dokumentasjon til SFT på at en EU-kvote som vedkommende har eiendomsrett over har blitt slettet i et nasjonalt kvoteregister i EU.</article></article><article class="futureLegalArticle" data-name="§3-8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 3-8</span>. <span class="legalArticleTitle">(bruk av sertifiserte utslippsenheter fra Den grønne utviklingsmekanismen til oppgjør for kvoteplikten)</span></span><article class="legalP" id="kapittel-1-foreslåttparagraf-8-ledd-1">Sertifiserte utslippsenheter fra Den grønne utviklingsmekanismen godkjennes for oppgjør av kvoteplikten på linje med kvoter utstedt i kvoteregisteret med følgende begrensning. Sertifiserte utslippsenheter fra kjernekraftprosjekter og skogplantings- og nyplantingsprosjekter godkjennes likevel ikke mot kvoteplikten i 2005–2007.</article><article class="legalP" id="kapittel-1-foreslåttparagraf-8-ledd-2">Dersom det ved fristen for oppgjør av kvoteplikten etter klimakvoteloven § 13 ikke er mulig å overføre sertifiserte utslippsreduksjoner fra FNs register for Den grønne utviklingsmekanismen til kvoteregisteret, kan slike kvoter likevel brukes for oppgjør av kvoteplikten. Dette forutsetter at den kvotepliktige avgir en erklæring til registeransvarlig. Det skal erklæres at sertifiserte utslippsenheter som den kvotepliktige har dokumentert eiendomsrett til, vil bli overført til statens oppgjørskonto i kvoteregisteret, senest 14 dager etter at det er blitt etablert en adgang til å overføre sertifiserte utslippsreduksjoner fra FNs register for Den grønne utviklingsmekanismen til kvoteregisteret.</article></article><article class="futureLegalArticle" data-name="§3-9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 3-9</span>. <span class="legalArticleTitle">(krav til underskrift)</span></span><article class="legalP" id="kapittel-1-foreslåttparagraf-9-ledd-1">Ved innsendelse av skriftlig anmodning etter § 3-4 til § 3-6 må, i de tilfeller kontoinnehaver ikke er en fysisk person, anmodningen underskrives av den som har signaturfullmakt.</article></article><article class="futureLegalArticle" data-name="§3-10" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 3-10</span>. <span class="legalArticleTitle">(lagring av informasjon)</span></span><article class="legalP" id="kapittel-1-foreslåttparagraf-10-ledd-1">SFT lagrer informasjon om de transaksjoner som er foretatt i kvoteregisteret i minst 15 år.</article></article><article class="futureLegalArticle" data-name="§3-11" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 3-11</span>. <span class="legalArticleTitle">(informasjon om kontohavere)</span></span><article class="legalP" id="kapittel-1-foreslåttparagraf-11-ledd-1">SFT skal offentliggjøre og ukentlig oppdatere informasjon om identitet og adresse til kontohavere i kvoteregisteret.</article></article><article class="futureLegalArticle" data-name="§3-12" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 3-12</span>. <span class="legalArticleTitle">(offentlige rapporter)</span></span><article class="legalP" id="kapittel-1-foreslåttparagraf-12-ledd-1">Innen 15. mai året etter at det kvotepliktige utslippet har funnet sted, skal godkjente utslippstall og opplysninger om hvorvidt kvotepliktige overholder eller bryter sin kvoteplikt etter klimakvoteloven § 13 offentliggjøres. Dersom kvotepliktige bruker EU-kvoter eller sertifiserte utslippsenheter fra Den grønne utviklingsmekanismen til oppgjør for kvoteplikten etter § 3-7 eller § 3-8 skal det offentliggjøres opplysninger om hvor mange kvoter dette gjelder for hver enkelt kvotepliktig.</article><article class="legalP" id="kapittel-1-foreslåttparagraf-12-ledd-2">Innen 15. januar hvert år skal opplysninger om hvor mange kvoter som er overført til konto for sletting (annulleringskonto) offentliggjøres.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2005-03-15-234/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft straks.</article></section></main></body></html>