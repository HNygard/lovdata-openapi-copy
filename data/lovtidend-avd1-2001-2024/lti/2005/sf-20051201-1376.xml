<!DOCTYPE html><html lang="no"><head><title>Forskrift til rammeplan for radiografutdanning.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-01-1376</dd><dt class="dokid">DokumentID</dt><dd class="dokid">LTI/forskrift/2005-12-01-1376</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 14 s 2197</dd><dt class="dateInForce">I kraft fra</dt><dd class="dateInForce">2005-12-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-01-15-87</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-2</li></ul></dd><dt class="dateOfPublication">Kunngjort</dt><dd class="dateOfPublication">2005-12-08</dd><dt class="journalNumber">Journalnummer</dt><dd class="journalNumber">2005-1075</dd><dt class="titleShort">Korttittel</dt><dd class="titleShort">Forskrift til rammeplan for radiograf</dd><dt class="title">Tittel</dt><dd class="title">Forskrift til rammeplan for radiografutdanning.</dd><dt class="miscInformation">Annet om dokumentet</dt><dd class="miscInformation">Fastsatt av Utdannings- og forskningsdepartementet 1. desember 2005 med hjemmel i lov 1. april 2005 nr. 15 om universiteter og høyskoler § 3-2 annet ledd.</dd><dt class="refid">RefID</dt><dd class="refid">forskrift/2005-12-01-1376</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift til rammeplan for radiografutdanning.<ul class="tocSubUl"><li>§ 1. Innhold</li><li>§ 2. Fagplan</li><li>§ 3. Praksis</li><li>§ 4. Eksamensbestemmelser</li><li>§ 5. Praksisvurdering</li><li>§ 6. Vitnemål</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-01-1376" id="dokument"><h1>Forskrift til rammeplan for radiografutdanning.</h1><article class="legalArticle" data-lovdata-URL="LTI/forskrift/2005-12-01-1376/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Innhold</span></h2><article class="legalP" id="paragraf-1-ledd-1">3-årig radiografutdanning skal bestå av følgende hoved- og delemner på til sammen 180 studiepoeng: <table><tbody><tr><td data-text-align="left" data-vertical-align="top"><i>1 Naturvitenskapelige emner</i></td><td data-text-align="right" data-vertical-align="top"><i>45 studiepoeng</i></td></tr><tr><td data-text-align="left" data-vertical-align="top">A Anatomi og fysiologi</td><td data-text-align="right" data-vertical-align="top">15 studiepoeng</td></tr><tr><td data-text-align="left" data-vertical-align="top">B Sykdomslære og mikrobiologi</td><td data-text-align="right" data-vertical-align="top">12 studiepoeng</td></tr><tr><td data-text-align="left" data-vertical-align="top">C Farmakologi og kontrastmiddel</td><td data-text-align="right" data-vertical-align="top">6 studiepoeng</td></tr><tr><td data-text-align="left" data-vertical-align="top">D Grunnleggende strålefysikk</td><td data-text-align="right" data-vertical-align="top">6 studiepoeng</td></tr><tr><td data-text-align="left" data-vertical-align="top">E Strålebiologi og strålevern</td><td data-text-align="right" data-vertical-align="top">6 studiepoeng</td></tr><tr><td data-text-align="left" data-vertical-align="top" /><td data-text-align="right" data-vertical-align="top"><br /></td></tr><tr><td data-text-align="left" data-vertical-align="top"><i>2 Samfunnsvitenskapelige og humanistiske emner</i></td><td data-text-align="right" data-vertical-align="top"><i>45 studiepoeng</i></td></tr><tr><td data-text-align="left" data-vertical-align="top">A Vitenskapsteori og forskningsmetode</td><td data-text-align="right" data-vertical-align="top">6 studiepoeng</td></tr><tr><td data-text-align="left" data-vertical-align="top">B Etikk</td><td data-text-align="right" data-vertical-align="top">9 studiepoeng</td></tr><tr><td data-text-align="left" data-vertical-align="top">C Stats- og kommunalkunnskap/helse- og sosialpolitikk</td><td data-text-align="right" data-vertical-align="top">9 studiepoeng</td></tr><tr><td data-text-align="left" data-vertical-align="top">D Kommunikasjon, samhandling og konfliktløsning</td><td data-text-align="right" data-vertical-align="top">6 studiepoeng</td></tr><tr><td data-text-align="left" data-vertical-align="top">E Psykologiske og pedagogiske emner</td><td data-text-align="right" data-vertical-align="top">9 studiepoeng</td></tr><tr><td data-text-align="left" data-vertical-align="top">F Yrkesetikk og faglig fundament</td><td data-text-align="right" data-vertical-align="top">6 studiepoeng</td></tr><tr><td data-text-align="left" data-vertical-align="top" /><td data-text-align="right" data-vertical-align="top"><br /></td></tr><tr><td data-text-align="left" data-vertical-align="top"><i>3 Radiografisk bildeframstilling og behandling</i></td><td data-text-align="right" data-vertical-align="top"><i>90 studiepoeng</i></td></tr><tr><td data-text-align="left" data-vertical-align="top">A Pasientomsorg og sykepleie</td><td data-text-align="right" data-vertical-align="top">18 studiepoeng</td></tr><tr><td data-text-align="left" data-vertical-align="top">B Fysikk for bildediagnostisering og -behandling</td><td data-text-align="right" data-vertical-align="top">9 studiepoeng</td></tr><tr><td data-text-align="left" data-vertical-align="top">C Apparatlære</td><td data-text-align="right" data-vertical-align="top">15 studiepoeng</td></tr><tr><td data-text-align="left" data-vertical-align="top">D Informasjonsteknologi i helsetjenesten</td><td data-text-align="right" data-vertical-align="top">6 studiepoeng</td></tr><tr><td data-text-align="left" data-vertical-align="top">E Radiografisk bildeframstilling, bildebehandling og bildeanalyse</td><td data-text-align="right" data-vertical-align="top">12 studiepoeng</td></tr><tr><td data-text-align="left" data-vertical-align="top">F Metodiske prinsipper og teknikker</td><td data-text-align="right" data-vertical-align="top">21 studiepoeng</td></tr><tr><td data-text-align="left" data-vertical-align="top">G Kvalitetsutvikling</td><td data-text-align="right" data-vertical-align="top">9 studiepoeng</td></tr><tr><td data-text-align="left" data-vertical-align="top" /><td data-text-align="right" data-vertical-align="top"><br /></td></tr><tr><td data-text-align="left" data-vertical-align="top"><i>Sum</i></td><td data-text-align="right" data-vertical-align="top"><i>180 studiepoeng</i></td></tr></tbody></table></article><article class="legalP" id="paragraf-1-ledd-2">Departementet kan i særlige tilfelle gjøre unntak fra bestemmelsene om fordeling av studiepoeng på ulike hoved- og delemner.</article></article><article class="legalArticle" data-lovdata-URL="LTI/forskrift/2005-12-01-1376/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fagplan</span></h2><article class="legalP" id="paragraf-2-ledd-1">Bestemmelser om faglig innhold, praksisopplæring, organisering, arbeidsformer og vurderingsordninger utover det som følger av rammeplanen, fastsettes av institusjonens styre og tas inn i fagplanen. Det skal framgå av fagplanen i hvilke deler av studiet det er krav til studiedeltaking.</article></article><article class="legalArticle" data-lovdata-URL="LTI/forskrift/2005-12-01-1376/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Praksis</span></h2><article class="legalP" id="paragraf-3-ledd-1">Praksisstudier og ferdighetstrening skal utgjøre minimum 69 studiepoeng hvorav 60 studiepoeng skal skje i arbeidsfeltet på relevante arbeidssteder. 12 studiepoeng skal være klinisk praksis ved somatisk avdeling på sykehus og 48 studiepoeng skal være radiografipraksis, inkludere stråleterapi og være brukerrettet.</article><article class="legalP" id="paragraf-3-ledd-2">Institusjonens styre utarbeider retningslinjer og er ansvarlig for tilrettelegging og gjennomføring av praksisopplæringen.</article></article><article class="legalArticle" data-lovdata-URL="LTI/forskrift/2005-12-01-1376/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Eksamensbestemmelser</span></h2><article class="legalP" id="paragraf-4-ledd-1">Eksamen organiseres og gjennomføres etter den eksamensforskrift som er fastsatt ved institusjonen.</article><article class="legalP" id="paragraf-4-ledd-2">Eksamen skal omfatte alle hovedemner i rammeplanen, men en eksamen kan omfatte emner fra flere hovedemner.</article><article class="legalP" id="paragraf-4-ledd-3">Studenten skal utarbeide en fordypningsoppgave over et faglig relevant emne med et omfang på minimum 12 studiepoeng.</article></article><article class="legalArticle" data-lovdata-URL="LTI/forskrift/2005-12-01-1376/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Praksisvurdering</span></h2><article class="legalP" id="paragraf-5-ledd-1">Vurdering er en kontinuerlig og obligatorisk del av praksisundervisningen.</article><article class="legalP" id="paragraf-5-ledd-2">Hvis det oppstår tvil om praksisstudiet kan godkjennes, skal studenten halvveis eller senest 3 uker før avsluttet periode få en skriftlig melding. Meldingen skal angi hva studenten ikke mestrer, og hvilke krav som må oppfylles for å bestå praksisstudiene. Om studenten i slutten av praksisperioden viser handling/atferd som åpenbart ikke gir grunnlag for å bestå praksis, kan studenten likevel få karakteren ikke bestått selv om forutgående tvilsmelding ikke er gitt.</article><article class="legalP" id="paragraf-5-ledd-3">Ved vurdering av praksisstudier brukes karakteren bestått/ikke bestått.</article></article><article class="legalArticle" data-lovdata-URL="LTI/forskrift/2005-12-01-1376/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Vitnemål</span></h2><article class="legalP" id="paragraf-6-ledd-1">Det utstedes vitnemål til studenter som har bestått radiografutdanningen. Av vitnemålet skal det framgå hvilke prøver som er avlagt med angivelse av omfang, resultat og når de er avlagt. Tittel på fordypningsoppgaven skal framgå av vitnemålet.</article><article class="legalP" id="paragraf-6-ledd-2">Fullført studium gir graden bachelor i radiografi.</article></article><article class="legalArticle" data-lovdata-URL="LTI/forskrift/2005-12-01-1376/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft straks. Samtidig oppheves forskrift 15. januar 1998 nr. 87 om faglig innhold og vurderingsordninger for radiografutdanningen.</article></article></main></body></html>