<!DOCTYPE html><html lang="no"><head><title>Forskrift om endring i forskrift fastsatt av Skattedirektoratet til utfylling og gjennomføring mv. av skatteloven av 26. mars 1999 nr. 14.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-06-16-596</dd><dt class="dokid">DokumentID</dt><dd class="dokid">LTI/forskrift/2005-06-16-596</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 9 s 1365</dd><dt class="dateInForce">I kraft fra</dt><dd class="dateInForce">2005-06-16</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-11-22-1160</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-03-26-14/§7-3</li><li>lov/1999-03-26-14/§7-11</li><li>forskrift/1992-07-03-497</li><li>forskrift/1999-11-19-1158/§7-11</li></ul></dd><dt class="dateOfPublication">Kunngjort</dt><dd class="dateOfPublication">2005-06-21</dd><dt class="journalNumber">Journalnummer</dt><dd class="journalNumber">2005-0557</dd><dt class="titleShort">Korttittel</dt><dd class="titleShort">Endr. i FSSD – Skattedirektoratets skatteforskr.</dd><dt class="title">Tittel</dt><dd class="title">Forskrift om endring i forskrift fastsatt av Skattedirektoratet til utfylling og gjennomføring mv. av skatteloven av 26. mars 1999 nr. 14.</dd><dt class="miscInformation">Annet om dokumentet</dt><dd class="miscInformation">Fastsatt av Skattedirektoratet 16. juni 2005 med hjemmel i lov 26. mars 1999 nr. 14 om skatt av formue og inntekt (skatteloven) § 7-3 og § 7-11, jf. delegeringsvedtak 3. juli 1992 nr. 497 og forskrift 19. november 1999 nr. 1158 til utfylling og gjennomføring mv. av skatteloven av 26. mars 1999 nr. 14 § 7-11.</dd><dt class="refid">RefID</dt><dd class="refid">forskrift/2005-06-16-596</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift fastsatt av Skattedirektoratet til utfylling og gjennomføring mv. av skatteloven av 26. mars 1999 nr. 14.<ul class="tocSubUl"><li>I<ul class="tocSubUl"><li>§ 7-3. Andelshavere i boligselskaper</li><li>§ 7-3-1. Vilkår for ligning på andelshaverens hånd</li><li>§ 7-3-4. Ligningsmåte for boligselskap som ikke oppfyller vilkårene for ligning på andelshaverens hånd</li><li>§ 7-11-1. Inntil halvparten av boligeiendommen benyttes i eierens ervervsvirksomhet</li><li>§ 7-11-3. Skattlegging i boligsameie av eierseksjon som ikke skal regnskapslignes</li><li>§ 7-11-4. Skattlegging av eierseksjon i boligsameier som ikke er formelt seksjonert</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-06-16-596" id="dokument"><h1>Forskrift om endring i forskrift fastsatt av Skattedirektoratet til utfylling og gjennomføring mv. av skatteloven av 26. mars 1999 nr. 14.</h1><section class="section" data-name="kapI" id="kapittel-1" data-lovdata-URL="LTI/forskrift/2005-06-16-596/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. november 1999 nr. 1160 fastsatt av Skattedirektoratet til utfylling og gjennomføring mv. av skatteloven av 26. mars 1999 nr. 14 gjøres følgende endringer:</article> <article class="defaultP" margin-top="true">Kapittel 7 overskriften skal lyde:</article><span class="futuretitle" id="kapittel-1-foreslåttittel-1">Kapittel 7. Særregler om inntekt fra egen bolig eller fritidsbolig</span> <article class="defaultP" margin-top="true">Kapittel 7 underoverskrift «Prosentligning» oppheves.</article> <article class="defaultP" margin-top="true">Nåværende § 7-12 blir ny § 7-3 og overskriften til ny § 7-3 skal lyde:</article><article class="futureLegalArticle" data-name="§7-3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7-3</span>. <span class="legalArticleTitle">Andelshavere i boligselskaper</span></span></article> <article class="defaultP" margin-top="true">§ 7-3-1 skal lyde:</article><article class="futureLegalArticle" data-name="§7-3-1" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7-3-1</span>. <span class="legalArticleTitle">Vilkår for ligning på andelshaverens hånd</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Ved vurderingen av om prosentkravet i skatteloven § 7-3 tredje ledd er oppfylt, tas det normalt ikke hensyn til at boenheter i selskapet er fremleiet fra den enkelte andelshaver til tredjemann. Er andeler derimot utleid direkte fra boligselskapet, skal dette tas hensyn til.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Retten til å bli lignet etter skatteloven § 7-3 kan falle bort selv om prosentkravet i skatteloven § 7-3 tredje ledd er oppfylt, dersom boligselskapets hovedformål ikke er å gi andelshaverne bolig i hus eiet av selskapet. Dette gjelder blant annet når en større andel av leilighetene fremleies, eller hvor leilighetene leies ut over lengre tidsrom.</article></article> <article class="defaultP" margin-top="true">§ 7-3-3 annet ledd, bokstav d skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-1-foreslåttparagraf-2-nummer-2-punkt-1"><article class="legalP" id="kapittel-1-foreslåttparagraf-2-nummer-2-punkt-1-ledd-1">en kort begrunnelse for hvorfor ligning etter skatteloven § 7-3 vil gi et riktigere resultat enn ligning etter regnskap.</article></article></li></ul></article> <article class="defaultP" margin-top="true">§ 7-3-3 tredje ledd skal lyde:</article><article class="numberedLegalP" data-numerator="3" id="kapittel-1-nummer-1">(3) Har boligselskapet i ett eller flere av de fem siste år ikke oppfylt kravet om 85 prosent, skal dette oppgis. Det skal videre oppgis hvorvidt det i disse årene er gitt dispensasjon.</article> <article class="defaultP" margin-top="true">§ 7-3-4 skal lyde:</article><article class="futureLegalArticle" data-name="§7-3-4" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 7-3-4</span>. <span class="legalArticleTitle">Ligningsmåte for boligselskap som ikke oppfyller vilkårene for ligning på andelshaverens hånd</span></span><article class="legalP" id="kapittel-1-foreslåttparagraf-3-ledd-1">Boligselskap som ikke oppfyller krav til å bli lignet etter reglene i skatteloven § 7-3, og som heller ikke har fått dispensasjon, skal lignes som eget skattesubjekt etter reglene i skatteloven kapittel 10.</article></article> <article class="defaultP" margin-top="true">Nåværende § 7-21 blir ny § 7-11.</article> <article class="defaultP" margin-top="true">§ 7-11-1 overskriften skal lyde:</article><article class="futureLegalArticle" data-name="§7-11-1" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 7-11-1</span>. <span class="legalArticleTitle">Inntil halvparten av boligeiendommen benyttes i eierens ervervsvirksomhet</span></span></article> <article class="defaultP" margin-top="true">Nåværende § 7-21-1 første og annet ledd oppheves og erstattes med § 7-11-1 første ledd som skal lyde:</article><article class="numberedLegalP" data-numerator="1" id="kapittel-1-nummer-2">(1) Benytter eieren minst halvparten av boligen til egen boligbruk regnet etter utleieverdien, gis det standardfradrag for de kostnader som knytter seg til den del av selve eiendommen som brukes i eierens ervervsvirksomhet. For ervervsbruken innrømmes fradrag med 4 prosent av ligningsverdien for ervervsdelen. Etter krav fra eieren kan fradraget beregnes til 2,5 prosent med tillegg for kostnader som ikke vedrører selve eiendommen, men som særskilt gjelder ervervsbruken, som f.eks. lys, varme og vask.</article> <article class="defaultP" margin-top="true">Nåværende § 7-21-1 tredje ledd blir § 7-11-1 annet ledd.</article> <article class="defaultP" margin-top="true">Nåværende § 7-21-10 blir ny § 7-11-2.</article> <article class="defaultP" margin-top="true">§ 7-11-2 første ledd skal lyde:</article><article class="numberedLegalP" data-numerator="1" id="kapittel-1-nummer-3">(1) Fordeling av inntekt i boligselskap etter skatteloven § 7-3, det vil si borettslag og boligaksjeselskap, foretas fra og med det inntektsår da minst halvparten av leilighetene som selskapet skal oppføre er ferdigstilt pr. 1. januar.</article> <article class="defaultP" margin-top="true">§ 7-11-2 femte ledd skal lyde:</article><article class="numberedLegalP" data-numerator="5" id="kapittel-1-nummer-4">(5) Bestemmelsene i skatteloven § 7-1, § 7-2 og § 7-10 får tilsvarende anvendelse så langt de passer på boligselskaper og andelshavere i slike selskaper.</article> <article class="defaultP" margin-top="true">Nåværende § 7-21-20 blir ny § 7-11-3.</article> <article class="defaultP" margin-top="true">§ 7-11-3 overskriften og første til tredje ledd skal lyde:</article><article class="futureLegalArticle" data-name="§7-11-3" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 7-11-3</span>. <span class="legalArticleTitle">Skattlegging i boligsameie av eierseksjon som ikke skal regnskapslignes</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) For eierseksjon, jf. lov 23. mai 1997 nr. 31 om eierseksjoner (eierseksjonsloven) § 1 første ledd annet punktum og annet ledd, jf. § 3, som sameieren bruker som egen bolig, skal eierseksjonens andel av sameiets felles skattepliktige inntekter, som for eksempel renteinntekter og gevinst ved realisasjon av sameiets eiendommer, regnes som inntekt.</article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Det gis fradrag for eierseksjonens andel av sameiets felles fradragsberettigede kostnader, som for eksempel renteutgifter og tap ved realisasjon av sameiets eiendommer.</article><article class="numberedLegalP" data-numerator="3" id="kapittel-1-foreslåttparagraf-5-nummer-3">(3) Har skattyter vært sameier i boligsameiet en del av året, skal skattyters andel av sameiets inntekter og kostnader beregnes for det antall hele måneder skattyteren har vært sameier.</article></article> <article class="defaultP" margin-top="true">Nåværende § 7-21-21 blir ny § 7-11-4.</article> <article class="defaultP" margin-top="true">§ 7-11-4 skal lyde:</article><article class="futureLegalArticle" data-name="§7-11-4" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 7-11-4</span>. <span class="legalArticleTitle">Skattlegging av eierseksjon i boligsameier som ikke er formelt seksjonert</span></span><article class="legalP" id="kapittel-1-foreslåttparagraf-6-ledd-1">Bestemmelsene i § 7-11-3 gjelder tilsvarende så langt de passer for eierseksjon som faller inn under definisjonen i eierseksjonsloven § 1 første ledd annet punktum og annet ledd, jf. § 3, selv om formell seksjonering ikke har funnet sted.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2005-06-16-596/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks med virkning fra og med inntektsåret 2005.</article></section></main></body></html>