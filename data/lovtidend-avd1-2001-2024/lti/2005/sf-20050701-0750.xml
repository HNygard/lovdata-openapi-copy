<!DOCTYPE html><html lang="no"><head><title>Forskrift om endring i forskrift om tillatelse til å utføre kosmetisk plastikkirurgiske inngrep.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-07-01-750</dd><dt class="dokid">DokumentID</dt><dd class="dokid">LTI/forskrift/2005-07-01-750</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 9 s 1517</dd><dt class="dateInForce">I kraft fra</dt><dd class="dateInForce">2005-07-01, 2006-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-12-21-1387</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-07-02-64/§4</li></ul></dd><dt class="dateOfPublication">Kunngjort</dt><dd class="dateOfPublication">2005-07-05</dd><dt class="journalNumber">Journalnummer</dt><dd class="journalNumber">2005-0671</dd><dt class="titleShort">Korttittel</dt><dd class="titleShort">Endr. i forskrift om kosmetiske inngrep</dd><dt class="title">Tittel</dt><dd class="title">Forskrift om endring i forskrift om tillatelse til å utføre kosmetisk plastikkirurgiske inngrep.</dd><dt class="miscInformation">Annet om dokumentet</dt><dd class="miscInformation">Fastsatt av Helse- og omsorgsdepartementet 1. juli 2005 med hjemmel i lov 2. juli 1999 nr. 64 om helsepersonell m.v. (helsepersonelloven) § 4 fjerde ledd.</dd><dt class="refid">RefID</dt><dd class="refid">forskrift/2005-07-01-750</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tillatelse til å utføre kosmetisk plastikkirurgiske inngrep.<ul class="tocSubUl"><li>I<ul class="tocSubUl"><li>§ 1. Virkeområde</li><li>§ 2. Definisjon</li><li>§ 3. Generell tillatelse</li><li>§ 4. Spesiell tillatelse</li><li>§ 5. Opphør av tillatelse</li><li>§ 6. Tilbakekall av tillatelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-07-01-750" id="dokument"><h1>Forskrift om endring i forskrift om tillatelse til å utføre kosmetisk plastikkirurgiske inngrep.</h1><section class="section" data-name="kapI" id="kapittel-1" data-lovdata-URL="LTI/forskrift/2005-07-01-750/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. desember 2000 nr. 1387 om tillatelse til å utføre kosmetisk plastikkirurgiske inngrep gjøres følgende endringer:</article> <article class="defaultP" margin-top="true">Forskriftens tittel skal lyde:</article><article class="legalP" id="kapittel-1-ledd-2"><i>Forskrift om tillatelse til å utføre kosmetisk kirurgiske inngrep</i></article> <article class="defaultP" margin-top="true">§ 1, § 2, § 3, § 4, § 5 og § 6 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Forskriften gjelder virksomhet utenom sykehus og poliklinikker eid av regionale helseforetak.</article><article class="legalP" id="kapittel-1-foreslåttparagraf-1-ledd-2">Kosmetisk kirurgiske inngrep kan bare utføres av leger som har generell tillatelse, jf. § 3, eller leger/tannleger som har fått spesiell tillatelse fra fylkesmannen jf. § 4.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Definisjon</span></span><article class="legalP" id="kapittel-1-foreslåttparagraf-2-ledd-1">Kosmetisk kirurgiske inngrep i henhold til denne forskriften, er inngrep hvor kosmetiske hensyn er avgjørende indikasjon for inngrepet, dvs. inngrep som utføres i den hensikt å forandre utseendet.</article></article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Generell tillatelse</span></span><article class="legalP" id="kapittel-1-foreslåttparagraf-3-ledd-1">Leger som er godkjente spesialister i plastisk kirurgi har generell tillatelse til å utføre kosmetisk kirurgiske inngrep og omfattes derfor ikke av denne forskriften.</article></article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Spesiell tillatelse</span></span><article class="legalP" id="kapittel-1-foreslåttparagraf-4-ledd-1">Etter søknad kan leger eller tannleger med følgende kompetanse gis spesiell tillatelse til å utføre kosmetisk kirurgiske inngrep:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">Leger som er godkjente spesialister i generell kirurgi kan utføre kosmetisk kirurgiske inngrep innenfor sitt fagfelt i den grad de er faglig kompetente til det.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">Leger som er godkjente spesialister i øre-nese-halssykdommer kan utføre kosmetisk kirurgiske inngrep som naturlig hører inn under spesialitetens arbeidsområde, og som inngår som en naturlig del av utdanningen i spesialiteten.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-ledd-1-punkt-3"><article class="legalP" id="kapittel-1-foreslåttparagraf-4-ledd-1-punkt-3-ledd-1">Leger som er godkjente spesialister i øyesykdommer kan utføre øyelokkorreksjoner og andre kosmetisk kirurgiske inngrep som naturlig hører inn under spesialitetens arbeidsområde, og som inngår som en naturlig del av utdanningen i spesialiteten.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-4-ledd-1-punkt-4"><article class="legalP" id="kapittel-1-foreslåttparagraf-4-ledd-1-punkt-4-ledd-1">Leger som er godkjente spesialister i kjevekirurgi og munnhulesykdommer kan utføre kosmetisk kirurgiske inngrep i munnhulen, og på ansiktsskjelettet og andre kosmetisk kirurgiske inngrep som naturlig hører inn under spesialitetens arbeidsområde, og som inngår som en naturlig del av utdanningen i spesialiteten.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-4-ledd-1-punkt-5"><article class="legalP" id="kapittel-1-foreslåttparagraf-4-ledd-1-punkt-5-ledd-1">Tannleger som er godkjente spesialister i oral kirurgi og oral medisin kan utføre kosmetisk kirurgiske inngrep i munnhulen, og på ansiktsskjelettet samt andre kosmetisk kirurgiske inngrep som naturlig hører inn under spesialitetens arbeidsområde og, som inngår som en naturlig del av utdanningen i spesialiteten.</article></article></li></ul></article></article><article class="futureLegalArticle" data-name="§5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Opphør av tillatelse</span></span><article class="legalP" id="kapittel-1-foreslåttparagraf-5-ledd-1">Tillatelsen opphører dersom legens eller tannlegens autorisasjon og/eller spesialistgodkjenning opphører eller kalles tilbake.</article></article><article class="futureLegalArticle" data-name="§6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Tilbakekall av tillatelse</span></span><article class="legalP" id="kapittel-1-foreslåttparagraf-6-ledd-1">Tillatelse til å utføre kosmetisk kirurgiske inngrep kan Statens helsetilsyn kalle tilbake dersom legen eller tannlegen ikke lenger anses skikket til å inneha slik tillatelse.</article></article> <article class="defaultP" margin-top="true">§ 7 første ledd skal lyde:</article><article class="legalP" id="kapittel-1-ledd-3">Klageinstans for fylkesmannens vedtak etter § 8 er Sosial- og helsedirektoratet.</article> <article class="defaultP" margin-top="true">§ 8 skal lyde:</article><article class="legalP" id="kapittel-1-ledd-4">Når særlige grunner foreligger kan fylkesmannen i det enkelte tilfelle gi dispensasjon fra bestemmelsene i denne forskrift. Før dispensasjon gis skal uttalelse innhentes fra Den norske lægeforening eller Den norske tannlegeforening.</article> <article class="defaultP" margin-top="true">Merknader til forskriften skal lyde:</article><span class="futuretitle" id="kapittel-1-foreslåttittel-1">Merknader til forskrift om tillatelse til å utføre kosmetisk kirurgiske inngrep</span> <article class="defaultP" margin-top="true"><i>Til § 1. Virkeområde:</i></article><article class="legalP" id="kapittel-1-ledd-5">Bestemmelsen innebærer at forskriften gjelder for private sykehus, eventuelle poliklinikker, avtalespesialister og spesialister uten avtale. Presiseringen er ikke ment å endre gjeldende rettstilstand.</article> <article class="defaultP" margin-top="true"><i>Til § 2. Definisjon:</i></article><article class="legalP" id="kapittel-1-ledd-6">Et kirurgisk inngrep er å anse som et kosmetisk kirurgisk inngrep når det avgjørende hensynet for å utføre inngrepet er av kosmetisk karakter og ikke av medisinsk karakter.</article><article class="legalP" id="kapittel-1-ledd-7">Forskriften er begrenset til å omfatte inngrep med bruk av kirurgisk kniv. Ved bruk av andre metoder som benyttes innenfor feltet, legges helsepersonelloven § 4 om forsvarlighet til grunn. Denne bestemmelsen innebærer blant annet at helsepersonell ikke skal gå ut over sine kvalifikasjoner i forbindelse undersøkelse, behandling og annen helsehjelp til pasienter.</article> <article class="defaultP" margin-top="true"><i>Til § 4. Spesiell tillatelse:</i></article><article class="legalP" id="kapittel-1-ledd-8">Bestemmelsen angir hvilke spesialister som kan gis spesiell tillatelse til å utføre kosmetisk kirurgiske inngrep. Det er fylkesmannen som gir slik tillatelse.</article> <article class="defaultP" margin-top="true"><i>Til ikrafttredelsen:</i></article><article class="legalP" id="kapittel-1-ledd-9">Endringene i forskriften trer i kraft 1. juli 2005. Når det gjelder tannleger som er godkjente spesialister i henhold til ny § 4 bokstav e) trer forskriften i kraft 1. januar 2006, slik at aktuelt helsepersonell kan informeres om forskriftsendringen og sørge for å skaffe seg tillatelse innen ikrafttredelsestidspunktet.</article></section><section class="section" data-name="kapII" id="kapittel-2" data-lovdata-URL="LTI/forskrift/2005-07-01-750/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juli 2005, med unntak av § 4 bokstav e) som trer i kraft 1. januar 2006.</article></section></main></body></html>