<!DOCTYPE html><html lang="no"><head><title>Forskrift om endring i forskrift om personellsikkerhet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-21-1609</dd><dt class="dokid">DokumentID</dt><dd class="dokid">LTI/forskrift/2005-12-21-1609</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 16 s 2537</dd><dt class="dateInForce">I kraft fra</dt><dd class="dateInForce">2006-01-23</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-06-29-722</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1998-03-20-10/§20</li><li>lov/1998-03-20-10/§22</li><li>lov/1998-03-20-10/§23</li><li>lov/1998-03-20-10/§24</li><li>lov/1998-03-20-10/§26</li><li>lov/1992-12-04-126/§12</li></ul></dd><dt class="dateOfPublication">Kunngjort</dt><dd class="dateOfPublication">2005-12-23</dd><dt class="journalNumber">Journalnummer</dt><dd class="journalNumber">2005-1342</dd><dt class="titleShort">Korttittel</dt><dd class="titleShort">Endr. i forskrift om personellsikkerhet</dd><dt class="title">Tittel</dt><dd class="title">Forskrift om endring i forskrift om personellsikkerhet.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 21. desember 2005 med hjemmel i lov 20. mars 1998 nr. 10 om forebyggende sikkerhetstjeneste (sikkerhetsloven) § 20 femte ledd, § 22 andre ledd, § 23 tredje og femte ledd, § 24 sjette ledd og § 26 og lov 4. desember 1992 nr. 126 om arkiv § 12. Fremmet av Forsvarsdepartementet.</dd><dt class="refid">RefID</dt><dd class="refid">forskrift/2005-12-21-1609</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om personellsikkerhet.<ul class="tocSubUl"><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-21-1609" id="dokument"><h1>Forskrift om endring i forskrift om personellsikkerhet.</h1><article class="legalP" id="ledd-1">I forskrift 29. juni 2001 nr. 722 om personellsikkerhet gjøres følgende endringer:</article> <article class="defaultP" margin-top="true">§ 2-2 fjerde ledd skal lyde:</article><article class="legalP" id="ledd-2">Personer som er statsløse eller har dobbelt statsborgerskap, skal sikkerhetsklareres og autoriseres etter bestemmelsene for utenlandske statsborgere.</article> <article class="defaultP" margin-top="true">§ 3-1 første ledd skal lyde:</article><article class="legalP" id="ledd-3">Personkontroll skal iverksettes ved behov for sikkerhetsklarering i samsvar med sikkerhetsloven § 19, reklarering i samsvar med denne forskrift § 4-8 og leverandørklarering i samsvar med sikkerhetsloven § 28. Virksomheten skal ved anmodning om personkontroll begrunne og dokumentere klareringsbehovet. I begrunnelsen skal sikkerhetstiltak for å fjerne risikoen for vilkårlig tilgang til skjermingsverdig informasjon inngå. Klareringsmyndigheten skal avvise anmodning om personkontroll som ikke er tilstrekkelig begrunnet og dokumentert.</article> <article class="defaultP" margin-top="true">§ 3-3 tredje ledd skal lyde:</article><article class="legalP" id="ledd-4">Nasjonal sikkerhetsmyndighet skal utarbeide konkrete personellsikkerhetsmessige vurderinger i forhold til de enkelte stater. Vurderingene skal benyttes av klareringsmyndigheten ved sikkerhetsklarering av utenlandske statsborgere og norske statsborgere med tilknytning til andre stater.</article> <article class="defaultP" margin-top="true">§ 3-4 første ledd nr. 5 og 6 og nye nr. 7-9 skal lyde:<ul class="defaultList"><li data-li-identifier="5." data-name="5."><article class="listArticle" id="ledd-4-punkt-1"><article class="legalP" id="ledd-4-punkt-1-ledd-1">Registre ved Politiets sikkerhetstjeneste</article></article></li><li data-li-identifier="6." data-name="6."><article class="listArticle" id="ledd-4-punkt-2"><article class="legalP" id="ledd-4-punkt-2-ledd-1">Det sentrale folkeregister (DSF)</article></article></li><li data-li-identifier="7." data-name="7."><article class="listArticle" id="ledd-4-punkt-3"><article class="legalP" id="ledd-4-punkt-3-ledd-1">Registre ved Skattedirektoratet</article></article></li><li data-li-identifier="8." data-name="8."><article class="listArticle" id="ledd-4-punkt-4"><article class="legalP" id="ledd-4-punkt-4-ledd-1">Registre ved Statens innkrevingssentral</article></article></li><li data-li-identifier="9." data-name="9."><article class="listArticle" id="ledd-4-punkt-5"><article class="legalP" id="ledd-4-punkt-5-ledd-1">Registre ved Utlendingsdirektoratet</article></article></li></ul></article> <article class="defaultP" margin-top="true">§ 3-3 første ledd nåværende nr. 7-9 blir nye nr. 10-12.</article> <article class="defaultP" margin-top="true">§ 3-4 tredje ledd skal lyde:</article><article class="legalP" id="ledd-5">For nærstående personer som inngår i personkontrollen i samsvar med § 3-2 skal det innhentes opplysninger som nevnt i første ledd nr. 2, 5, 6, 9 og 12.</article> <article class="defaultP" margin-top="true">§ 4-1 nytt tredje ledd skal lyde:</article><article class="legalP" id="ledd-6">Advokat som nevnt i loven § 25b, skal sikkerhetsklareres for COSMIC TOP SECRET og autoriseres av Nasjonal sikkerhetsmyndighet.</article> <article class="defaultP" margin-top="true">§ 4-1 femte ledd, 2. pkt. oppheves.</article> <article class="defaultP" margin-top="true">§ 4-1 nåværende tredje, fjerde, femte og sjette ledd blir nye fjerde, femte, sjette og sjuende ledd.</article> <article class="defaultP" margin-top="true">§ 4-2 første, annet og nytt tredje ledd skal lyde:</article><article class="legalP" id="ledd-7">Ved sikkerhetssamtale har vedkommende rett til å stille med bisitter som personlig støtte. Bisitter skal ikke ta del i samtalen, men kan påse at samtalen avholdes i samsvar med sikkerhetsloven. Nærstående som omfattes av personkontrollen kan ikke stille som bisitter.</article><article class="legalP" id="ledd-8">Innholdet i en sikkerhetssamtale skal dokumenteres skriftlig av den som avholder samtalen. Faktaopplysninger og vurderinger skal holdes atskilt i den skriftlige dokumentasjonen av sikkerhetssamtalen.</article><article class="legalP" id="ledd-9">Audiovisuelt opptak kan gjennomføres dersom vedkommende er informert om dette og ikke har motsatt seg det.</article> <article class="defaultP" margin-top="true">§ 4-4 første og annet ledd skal lyde:</article><article class="legalP" id="ledd-10">Underretning om klareringsavgjørelsen til anmodende myndighet eller autorisasjonsansvarlig skal skje ved bruk av fastsatt klareringsbevis, jf. § 4-6. Ved sikkerhetsklarering av vernepliktig personell kan underretning skje i listeform isteden for eller i tillegg til klareringsbevis. Autorisasjonsansvarlig skal underrettes om vilkår i nødvendig utstrekning.</article><article class="legalP" id="ledd-11">Underretning om negativ klareringsavgjørelse til vedkommende person, skal skje skriftlig. Dersom det er praktisk mulig, skal klareringsmyndigheten opplyse om når klareringsspørsmålet kan tas opp til ny vurdering, forutsatt at det da foreligger et klareringsbehov (observasjonstid). Observasjonstiden kan ikke settes lengre enn fem år. Tidsangivelsen er bindende for andre klareringsmyndigheter. Tidsangivelsen er ikke til hinder for omgjøring etter § 4-1 femte og sjette ledd. Dokumentet skal graderes, merkes og sendes i samsvar med § 6-2 og § 6-7.</article> <article class="defaultP" margin-top="true">§ 4-5 første, annet og tredje ledd skal lyde:</article><article class="legalP" id="ledd-12">I begrunnelsen skal opplysninger fra etterretningskilder eller Politiets sikkerhetstjeneste ikke inngå uten at klareringsmyndigheten har innhentet skriftlig tillatelse fra kilden.</article><article class="legalP" id="ledd-13">Klagen skal sendes til klareringsmyndigheten. Klareringsmyndigheten skal ved mottak av klage umiddelbart underrette autorisasjonsansvarlig om at klareringsavgjørelsen er påklaget. Klareringsmyndigheten kan innhente uttalelse fra autorisasjonsansvarlig dersom dette anses hensiktsmessig.</article><article class="legalP" id="ledd-14">Ved klage skal klareringsmyndigheten foreta nødvendige tilleggsundersøkelser og vurdere saken på nytt. Dersom klareringsmyndigheten gir klager fullt eller delvis medhold, skal underretning skje i samsvar med § 4-4. Dersom klager ikke gis fullt medhold skal klage med sakens dokumenter og begrunnelse sendes til klageinstansen.</article> <article class="defaultP" margin-top="true">§ 4-5 fjerde, femte og sjette ledd oppheves.</article> <article class="defaultP" margin-top="true">§ 4-7 første ledd skal lyde:</article><article class="legalP" id="ledd-15">Hver enkelt klareringsmyndighet skal føre register over egne klareringsavgjørelser. I tillegg skal NSM føre et sentralt register for alle klareringsavgjørelser. Eventuelle vilkår knyttet til en sikkerhetsklarering skal fremgå av registrene.</article> <article class="defaultP" margin-top="true">§ 4-8 første og annet ledd skal lyde:</article><article class="legalP" id="ledd-16">En sikkerhetsklarering er gyldig i inntil fem år. Ved reklarering kan forhold som har vært vurdert ved tidligere klareringsavgjørelser, ikke alene danne grunnlaget for avgjørelse om å nedsette til lavere grad enn den vedkommende innehar, dersom ikke sterke grunner taler for dette.</article><article class="legalP" id="ledd-17">Utfører en person oppgaver som krever sikkerhetsklarering for flere virksomheter i løpet av sikkerhetsklareringens gyldighetstid, skal klareringsavgjørelse fattet av en klareringsmyndighet anses som tilstrekkelig for andre klareringsmyndigheter når det gjelder samme eller lavere sikkerhetsgrad. Klareringsmyndigheten som skal fatte avgjørelse om sikkerhetsklarering skal innhente eventuelle tidligere klareringssaker. Tidligere nedsatt klareringsnivå kan bare endres i samråd med tidligere klareringsmyndighet. Dersom klareringsmyndighetene ikke blir enige om hvilket klareringsnivå som skal gis, skal saken fremsettes NSM for avgjørelse.</article> <article class="defaultP" margin-top="true">§ 5-8 første ledd første punktum skal lyde:</article><article class="legalP" id="ledd-18">Foreligger det rimelig grunn til tvil om en sikkerhetsklarert persons sikkerhetsmessige skikkethet, jf. § 5-2 første ledd nr. 6, skal autorisasjonsansvarlig søke å avklare uklare forhold, eventuelt ved å avholde autorisasjonssamtale.</article> <article class="defaultP" margin-top="true">§ 6-4 tredje ledd skal lyde:</article><article class="legalP" id="ledd-19">Saksomslag for personellsikkerhet skal oppbevares i separat arkiv. Ved oversendelse til annen virksomhet i samsvar med § 5-5 tredje ledd, skal saksomslaget forsegles med fastsatt oblat.</article> <article class="defaultP" margin-top="true">§ 6-8 nytt siste ledd skal lyde:</article><article class="legalP" id="ledd-20">Det som er bestemt om opplysninger i denne paragraf gjelder også for audiovisuelt opptak.</article> <article class="defaultP" margin-top="true">§ 6-11 nytt fjerde ledd skal lyde:</article><article class="legalP" id="ledd-21">Klareringsmyndigheten dekker utgifter til bruk av advokat som nevnt i sikkerhetsloven § 25b.</article><section class="section" id="kapittel-1" data-lovdata-URL="LTI/forskrift/2005-12-21-1609/KAPITTEL_1"><h2>Rettelser</h2><article class="defaultP" data-text-size="small"><strong>Publisert:</strong> I 2006 hefte 1 (Rettelse)</article><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">Endringen «§ 3-3 første ledd nåværende nr. 7-9 blir nye nr. 10-12.» skal være: «<i>§ 3-4</i> første ledd nåværende nr. 7-9 blir nye nr. 10-12.»</article></section></main></body></html>