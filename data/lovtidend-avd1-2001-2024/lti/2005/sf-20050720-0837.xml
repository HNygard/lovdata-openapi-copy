<!DOCTYPE html><html lang="no"><head><title>Forskrift om endring i forskrift om materialer og gjenstander i kontakt med næringsmidler.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-07-20-837</dd><dt class="dokid">DokumentID</dt><dd class="dokid">LTI/forskrift/2005-07-20-837</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 10 s 1690</dd><dt class="dateInForce">I kraft fra</dt><dd class="dateInForce">2005-07-20</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-12-21-1381</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§9</li><li>lov/2003-12-19-124/§16</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2005-07-29</dd><dt class="journalNumber">Journalnummer</dt><dd class="journalNumber">2005-0753</dd><dt class="titleShort">Korttittel</dt><dd class="titleShort">Endr. i matemballasjeforskriften</dd><dt class="title">Tittel</dt><dd class="title">Forskrift om endring i forskrift om materialer og gjenstander i kontakt med næringsmidler.</dd><dt class="miscInformation">Annet om dokumentet</dt><dd class="miscInformation">Fastsatt av Helse- og omsorgsdepartementet 20. juli 2005 med hjemmel i lov 19. desember 2003 nr. 124 om matproduksjon og mattrygghet mv. (matloven) § 9 og § 16, jf. delegeringsvedtak 5. mai 2004 nr. 884. Jf. EØS-avtalen vedlegg II kap. XII nr. 48 (direktiv 89/109/EØF artikkel 5).</dd><dt class="refid">RefID</dt><dd class="refid">forskrift/2005-07-20-837</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om materialer og gjenstander i kontakt med næringsmidler.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-07-20-837" id="dokument"><h1>Forskrift om endring i forskrift om materialer og gjenstander i kontakt med næringsmidler.</h1><section class="section" data-name="kapI" id="kapittel-1" data-lovdata-URL="LTI/forskrift/2005-07-20-837/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. desember 1993 nr. 1381 om materialer og gjenstander i kontakt med næringsmidler gjøres følgende endringer:</article> <article class="defaultP" margin-top="true">Kapittel VI overskriften skal lyde:</article><span class="futuretitle" id="kapittel-1-foreslåttittel-1">Kapittel VI. Metaller i keramikk</span> <article class="defaultP" margin-top="true">§ 25 skal lyde:</article><article class="legalP" id="kapittel-1-ledd-2">Keramiske gjenstander skal ikke utløse metaller i en mengde som overstiger verdiene fastsatt i vedlegg IV. Avgivelse av metaller analyseres i samsvar med metoden vist til i § 26.</article> <article class="defaultP" margin-top="true">§ 26 annet og nytt tredje ledd skal lyde:</article><article class="legalP" id="kapittel-1-ledd-3">Dersom gjenstanden består av en beholder utstyrt med keramisk lokk, anvendes den samme metallgrense som gjelder for beholderen. Beholderen alene og lokkets innerside skal undersøkes hver for seg og på samme måte. Summen av utløst mengde metall skal ses på som målt av beholderens overflate eller av beholderens volum.</article><article class="legalP" id="kapittel-1-ledd-4">Analysemetoden som anvendes må ha en deteksjonsgrense på 50% av grenseverdien eller lavere for å sikre at det benyttes et instrument med tilstrekkelig høy følsomhet.</article> <article class="defaultP" margin-top="true">Vedlegg IV skal lyde:</article><span class="futuretitle" id="kapittel-1-foreslåttittel-2">Vedlegg IV. Grenseverdier for metaller fra keramiske gjenstander</span><article class="defaultP"><table><thead><tr><th data-text-align="left" data-vertical-align="top"><i>Gjenstand</i></th><th data-text-align="left" data-vertical-align="top"><i>Bly</i></th><th data-text-align="left" data-vertical-align="top"><i>Kadmium</i></th><th data-text-align="left" data-vertical-align="top"><i>Barium</i></th></tr></thead><tbody><tr><td data-text-align="left" data-vertical-align="top">Alle gjenstander som kan fylles</td><td data-text-align="left" data-vertical-align="top">0,1 mg Pb/l</td><td data-text-align="left" data-vertical-align="top">0,01 mg Cd/l</td><td data-text-align="left" data-vertical-align="top">1 mg Ba/l</td></tr><tr><td data-text-align="left" data-vertical-align="top">Gjenstander som ikke kan fylles</td><td data-text-align="left" data-vertical-align="top">0,02 mg Pb/dm<sup>2</sup></td><td data-text-align="left" data-vertical-align="top">0,002 mg Cd/dm<sup>2</sup></td><td data-text-align="left" data-vertical-align="top">0,2 mg Ba/dm<sup>2</sup></td></tr><tr><td data-text-align="left" data-vertical-align="top">Munnkant</td><td data-text-align="left" data-vertical-align="top">0,02 mg Pb/dm<sup>2</sup></td><td data-text-align="left" data-vertical-align="top">0,002 mg Cd/dm<sup>2</sup></td><td data-text-align="left" data-vertical-align="top">0,2 mg Ba/dm<sup>2</sup></td></tr></tbody></table></article><article class="legalP" id="kapittel-1-ledd-5">Med gjenstander som ikke kan fylles forstår vi også produkter hvis indre dybde målt mellom det laveste punkt og den øverste kants horisontalplan er lik eller mindre enn 25 mm (flatvarer).</article><article class="legalP" id="kapittel-1-ledd-6">Med munnkanten forstår vi den delen av gjenstander som er bestemt til å drikke av som kan komme i kontakt med lepper eller munn. Overflaten på munnkanten beregnes som en 2 cm bred kant langs gjenstandens øverste kant på både inner- og yttersiden. Krus, glass og lignende gjenstander som benyttes til å drikke av skal både oppfylle kravene for avgivelse fra selve kruset, glasset etc. og drikkekanten.</article></section><section class="section" data-name="kapII" id="kapittel-2" data-lovdata-URL="LTI/forskrift/2005-07-20-837/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>