<!DOCTYPE html><html lang="no"><head><title>Forskrift om krav til bachelorgraden ved Høgskolen i Finnmark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-15-1778</dd><dt class="dokid">DokumentID</dt><dd class="dokid">LTI/forskrift/2005-12-15-1778</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 1 s 79</dd><dt class="dateInForce">I kraft fra</dt><dd class="dateInForce">2006-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-06-19-1858</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-2</li><li>forskrift/2005-12-16-1574/§19</li></ul></dd><dt class="dateOfPublication">Kunngjort</dt><dd class="dateOfPublication">2006-01-13</dd><dt class="journalNumber">Journalnummer</dt><dd class="journalNumber">2006-0030</dd><dt class="titleShort">Korttittel</dt><dd class="titleShort">Forskrift om krav til bachelorgraden ved HiFm</dd><dt class="title">Tittel</dt><dd class="title">Forskrift om krav til bachelorgraden ved Høgskolen i Finnmark.</dd><dt class="miscInformation">Annet om dokumentet</dt><dd class="miscInformation">Fastsatt av styret for Høgskolen i Finnmark 15. desember 2005 med hjemmel i lov 1. april 2005 nr. 15 om universiteter og høyskoler § 3-2 første ledd, jf. forskrift 16. desember 2005 nr. 1574 om grader og yrkesutdanninger, beskyttet tittel og normert studietid ved universiteter og høyskoler § 19.</dd><dt class="refid">RefID</dt><dd class="refid">forskrift/2005-12-15-1778</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om krav til bachelorgraden ved Høgskolen i Finnmark.<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Krav til bachelorgraden</li><li>§ 4. Reduksjon i studiepoeng</li><li>§ 5. Minstestørrelse på studieenheter</li><li>§ 6. Vitnemål og vitnemålstillegg</li><li>§ 7. Overgangsordninger mellom gammel og ny gradsstruktur</li><li>§ 8. Utfyllende regler</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-15-1778" id="dokument"><h1>Forskrift om krav til bachelorgraden ved Høgskolen i Finnmark.</h1><article class="legalArticle" data-lovdata-URL="LTI/forskrift/2005-12-15-1778/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften omfatter krav og myndighet knyttet til bestemmelser om bachelorgraden ved Høgskolen i Finnmark.</article></article><article class="legalArticle" data-lovdata-URL="LTI/forskrift/2005-12-15-1778/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I forslaget til ny uh-lov brukes begrepene «fag», «emne» og «emnegruppe», men uten å være definert. Departementet har heller ikke definert disse i andre sammenhenger. I forskriften gjelder følgende definisjoner som er i tråd med Universitets- og høgskolerådets studieutvalg: <table><tbody><tr><td data-text-align="left" data-vertical-align="top">Studiepoeng</td><td data-text-align="left" data-vertical-align="top">mål på omfang av et studium, der fullt studieår er normert til 60 studiepoeng, jf. forslag til ny uh-lov § 44a.</td></tr><tr><td data-text-align="left" data-vertical-align="top">Emne</td><td data-text-align="left" data-vertical-align="top">den minste studiepoenggivende enhet som kan inngå i et fag, en emnegruppe, et studieprogram eller en grad</td></tr><tr><td data-text-align="left" data-vertical-align="top">Fag</td><td data-text-align="left" data-vertical-align="top">samling av beslektede emner som er samlet under én felles betegnelse</td></tr><tr><td data-text-align="left" data-vertical-align="top">Emnegruppe</td><td data-text-align="left" data-vertical-align="top">kombinasjon av emner fra ett eller flere fag/fagområder som gjennom fag- eller studieplan er definert til å utgjøre en samlet enhet</td></tr><tr><td data-text-align="left" data-vertical-align="top">Studieprogram</td><td data-text-align="left" data-vertical-align="top">ett- eller flerårig studieløp med et definert innhold i henhold til fag- eller studieplan, som fører fram til en avsluttet eksamen eller grad.</td></tr></tbody></table></article></article><article class="legalArticle" data-lovdata-URL="LTI/forskrift/2005-12-15-1778/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til bachelorgraden</span></h2><article class="legalP" id="paragraf-3-ledd-1">Bachelorgraden oppnås på grunnlag av eksamen i emner eller emnegrupper av minimum 180 studiepoengs omfang.</article><article class="legalP" id="paragraf-3-ledd-2">Grunnlaget for graden skal omfatte ett av følgende:<ul class="defaultList"><li data-li-identifier="a." data-name="a."><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">Fullført 3-årig integrert utdanning av 180 studiepoengs omfang som i henhold til nasjonal rammeplan eller vedtak i høgskolestyret gir bachelorgrad.</article></article></li><li data-li-identifier="b." data-name="b."><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">Fullført 2-årig integrert utdanning eller annet studieprogram av 120 studiepoengs omfang kombinert med emnegruppe innenfor samme eller annet fagområde av minimum 60 studiepoengs omfang.</article></article></li><li data-li-identifier="c." data-name="c."><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">Integrert utdanning i emnegruppe av minimum 90 studiepoengs omfang kombinert med emnegruppe i ett ytterligere fagområde av minimum 30 studiepoengs omfang. Frittstående emner av maksimum 60 studiepoeng kan inngå i graden. Disse må være godkjente og ha et omfang på minimum 10 studiepoeng hver.</article></article></li></ul></article><article class="legalP" id="paragraf-3-ledd-3">For a og b stilles det krav om at grader<ul class="defaultList"><li data-li-identifier="-" data-name="-"><article class="listArticle" id="paragraf-3-ledd-3-punkt-1"><article class="legalP" id="paragraf-3-ledd-3-punkt-1-ledd-1">uten nasjonal rammeplan eller forskrift må omfatte ett fag/studium eller et fordypningsemne på minimum 80 studiepoeng.</article></article></li></ul></article><article class="legalP" id="paragraf-3-ledd-4">For a, b og c stilles dessuten krav om at graden<ul class="defaultList"><li data-li-identifier="-" data-name="-"><article class="listArticle" id="paragraf-3-ledd-4-punkt-1"><article class="legalP" id="paragraf-3-ledd-4-punkt-1-ledd-1">minimum 60 studiepoeng må være avlagt ved Høgskolen i Finnmark</article></article></li><li data-li-identifier="-" data-name="-"><article class="listArticle" id="paragraf-3-ledd-4-punkt-2"><article class="legalP" id="paragraf-3-ledd-4-punkt-2-ledd-1">kan omfatte 20 studiepoeng innføringskurs tilsvarende 10 studiepoeng examen philosophicum og 10 studiepoeng og examen facultatum.</article></article></li></ul></article></article><article class="legalArticle" data-lovdata-URL="LTI/forskrift/2005-12-15-1778/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Reduksjon i studiepoeng</span></h2><article class="legalP" id="paragraf-4-ledd-1">Uh-lovens § 47 slår fast at institusjonene skal påse at det ikke gis dobbel uttelling for samme faginnhold. Overlapping i faginnhold mellom fag/emner/emnegrupper/studieprogram som inngår i grunnlaget for bachelorgraden kan ikke utgjøre mer enn 10 studiepoeng totalt. Overlapping utover 10 studiepoeng må kompenseres.</article></article><article class="legalArticle" data-lovdata-URL="LTI/forskrift/2005-12-15-1778/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Minstestørrelse på studieenheter</span></h2><article class="legalP" id="paragraf-5-ledd-1">Studieenheter som normalt kan inngå i grunnlaget for graden under § 3 er:</article><article class="legalP" id="paragraf-5-ledd-2">Fullførte enheter på minimum 10 studiepoeng. Mindre enheter innenfor samme fagområde kan godkjennes dersom de samlet utgjør minimum 10 studiepoeng.</article></article><article class="legalArticle" data-lovdata-URL="LTI/forskrift/2005-12-15-1778/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Vitnemål og vitnemålstillegg</span></h2><article class="legalP" id="paragraf-6-ledd-1">For oppnådd bachelorgrad angis gradens faglige innhold på vitnemålet som «bachelor i &lt;betegnelse på studieprogram i henhold til rammeplan eller studieplan&gt;», eventuelt med tilleggsangivelse av spesialisering/linje/studieretning/faglig tyngdepunkt eller liknende, for studieprogram etter rammeplan fastsatt av departementet eller studieplan godkjent av styret for Høgskolen i Finnmark.</article><article class="legalP" id="paragraf-6-ledd-2">Bachelorvitnemål skrives ut på norsk. Et eget vitnemålstillegg (Diploma Supplement) gir en nærmere beskrivelse på engelsk av kandidatens utdanning og av det norske høgre utdanningssystemet.</article><article class="legalP" id="paragraf-6-ledd-3">Vitnemål for oppnådd bachelorgrad etter denne forskrifts § 3 a utstedes automatisk til de kandidater som oppfyller kravene.</article><article class="legalP" id="paragraf-6-ledd-4">Vitnemål for oppnådd bachelorgrad etter denne forskrifts § 3 b og c utstedes etter søknad. Søkeren må selv dokumentere at kravene er oppfylt.</article></article><article class="legalArticle" data-lovdata-URL="LTI/forskrift/2005-12-15-1778/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Overgangsordninger mellom gammel og ny gradsstruktur</span></h2><article class="legalP" id="paragraf-7-ledd-1">Rammene for overgangsordningene er fastsatt gjennom departementets brev av 5. april 2005.</article><article class="legalP" id="paragraf-7-ledd-2">Studenter som 1. januar 2003 eller senere oppfyller kravene til bachelorgraden, tildeles denne.</article><article class="legalP" id="paragraf-7-ledd-3">En student kan ikke tildeles både graden bachelor og graden candidata/candidatus magisterii (cand.mag.-graden) på grunnlag av samme utdanning/studium, selv om grunnlaget for tildeling av cand.mag.-graden i omfang går ut over grunnlaget for tildeling av bachelorgraden.</article><article class="legalP" id="paragraf-7-ledd-4">Cand.mag.-graden ved Høgskolen i Finnmark er opphevet med virkning fra og med 1. januar 2005.</article></article><article class="legalArticle" data-lovdata-URL="LTI/forskrift/2005-12-15-1778/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Utfyllende regler</span></h2><article class="legalP" id="paragraf-8-ledd-1">Styret for Høgskolen i Finnmark kan vedta utfyllende regler til denne forskriften.</article></article><article class="legalArticle" data-lovdata-URL="LTI/forskrift/2005-12-15-1778/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Denne forskrift trer i kraft fra 1. januar 2006. Fra samme dato oppheves forskrift 19. juni 2002 nr. 1858 om krav til bachelorgraden ved Høgskolen i Finnmark, fastsatt av styret for Høgskolen i Finnmark med hjemmel i lov 12. mai 1995 nr. 22 om universiteter og høgskoler § 45 nr. 1.</article></article></main></body></html>