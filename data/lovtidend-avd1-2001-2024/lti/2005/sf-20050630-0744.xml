<!DOCTYPE html><html lang="no"><head><title>Forskrift om endring i forskrift om elektriske lavspenningsanlegg.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-06-30-744</dd><dt class="dokid">DokumentID</dt><dd class="dokid">LTI/forskrift/2005-06-30-744</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 9 s 1508</dd><dt class="dateInForce">I kraft fra</dt><dd class="dateInForce">2005-06-30</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-11-06-1060</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1929-05-24-4/§2</li><li>forskrift/2003-09-01-1161</li></ul></dd><dt class="dateOfPublication">Kunngjort</dt><dd class="dateOfPublication">2005-07-05</dd><dt class="journalNumber">Journalnummer</dt><dd class="journalNumber">2005-0684</dd><dt class="titleShort">Korttittel</dt><dd class="titleShort">Endr. i forskrift om lavspenningsanlegg</dd><dt class="title">Tittel</dt><dd class="title">Forskrift om endring i forskrift om elektriske lavspenningsanlegg.</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for samfunnssikkerhet og beredskap 30. juni 2005 med hjemmel i lov 24. mai 1929 nr. 4 om tilsyn med elektriske anlegg og elektrisk utstyr § 2 annet ledd og delegeringsvedtak 1. september 2003 nr. 1161.</dd><dt class="refid">RefID</dt><dd class="refid">forskrift/2005-06-30-744</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om elektriske lavspenningsanlegg.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-06-30-744" id="dokument"><h1>Forskrift om endring i forskrift om elektriske lavspenningsanlegg.</h1><section class="section" data-name="kapI" id="kapittel-1" data-lovdata-URL="LTI/forskrift/2005-06-30-744/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 6. november 1998 nr. 1060 om elektriske lavspenningsanlegg gjøres følgende endring:</article> <article class="defaultP" margin-top="true">Vedlegg 1 skal lyde:</article><span class="futuretitle" id="kapittel-1-foreslåttittel-1">Vedlegg I. Nasjonale tilpasninger</span><article class="legalP" id="kapittel-1-ledd-2">Dette vedlegget inneholder de tilpasninger som er nødvendig for at de normene forskriften viser til, kan legges til grunn for oppfyllelse av sikkerhetskravene, jf. forskriftens § 10.</article><span class="futuretitle" id="kapittel-1-foreslåttittel-2">1. Elektriske lavspenningsinstallasjoner</span><span class="futuretitle" id="kapittel-1-foreslåttittel-3">Tillatte spenningssystemer</span> <article class="defaultP" margin-top="true">1. Følgende vekselstrømsystemer kan benyttes på følgende vilkår:</article><article class="legalP" id="kapittel-1-ledd-3"><strong>TN-S:</strong> For alle formål opp til og med 230/400 V unntatt i områder for medisinsk bruk eller for nødstrømforsyning.</article><article class="legalP" id="kapittel-1-ledd-4">For anlegg i industri og for spesielle formål også med nominell spenning 690 og 1.000 V, men ikke for lys, romoppvarming og anlegg for styrestrømmer og lignende.</article><article class="legalP" id="kapittel-1-ledd-5"><strong>TN-C-S:</strong> For forsyning av anlegg med nominell spenning opp til og med 230/400 V som TN-C-system fram til første fordeling. Etter første fordeling brukes TN-S-system.</article><article class="legalP" id="kapittel-1-ledd-6">For anlegg i industri og for spesielle formål også med nominell spenning 690 og 1.000 V, men ikke for lys, romoppvarming og anlegg for styrestrømmer og lignende.</article><article class="legalP" id="kapittel-1-ledd-7">TN-C-system benyttes ikke til fordeling i bygningsinstallasjoner.</article><article class="legalP" id="kapittel-1-ledd-8">TN-C-system er ikke tillatt i eksplosjonsfarlig område.</article><article class="legalP" id="kapittel-1-ledd-9"><strong>TT:</strong> For alle formål med nominell spenning opp til og med 230 V, unntatt for områder for medisinsk bruk eller for nødstrømforsyning.</article><article class="legalP" id="kapittel-1-ledd-10"><strong>IT:</strong> For alle formål med nominell spenning opp til og med 230 V. For anlegg i industri og for spesielle formål også med nominell spenning 400, 690 og 1.000 V, men ikke for lys, romoppvarming og anlegg for styrestrømmer og lignende.</article> <article class="defaultP" margin-top="true">2. Likeledes kan følgende likestrømsystemer benyttes:</article><article class="legalP" id="kapittel-1-ledd-11"><strong>TN og TT:</strong> For alle formål med nominell spenning opp til og med 230 V, med jordet midtpunkt opp til og med 400 V. Til spesielle formål i anlegg i industri, f.eks. elektrolyse, og for elektriske baneanlegg, opp til og med 1.500 V.</article><article class="legalP" id="kapittel-1-ledd-12"><strong>IT:</strong> For alle formål med nominell spenning opp til og med 230 V. For spesielle industriformål opp til og med 1.500 V.</article><span class="futuretitle" id="kapittel-1-foreslåttittel-4">Belastning av PVC-isolert kabel</span><article class="legalP" id="kapittel-1-ledd-13">Ved bruk av PVC-isolert kabel med små tverrsnitt skal vern mot overbelastning velges slik at<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-13-punkt-1"><article class="legalP" id="kapittel-1-ledd-13-punkt-1-ledd-1">vernets høyeste prøvestrøm I<sub>2</sub> ikke overstiger kabelens maksimale strømføringsevne I<sub>z</sub> eller</article></article></li><li data-li-identifier="-" data-name="-"><article class="listArticle" id="kapittel-1-ledd-13-punkt-2"><article class="legalP" id="kapittel-1-ledd-13-punkt-2-ledd-1">vernets høyeste prøvestrøm I<sub>2</sub> ikke overstiger høyeste prøvestrøm som er benyttet for materiell i kretsen.</article></article></li></ul></article><article class="legalP" id="kapittel-1-ledd-14">Med små tverrsnitt menes tverrsnitt opp til og med 4 mm<sup>2</sup> .</article><span class="futuretitle" id="kapittel-1-foreslåttittel-5">IT-system, bruk av N-leder</span><article class="legalP" id="kapittel-1-ledd-15">I IT-system benyttes ikke N-leder i Norge, dette frarådes også i IEC/TR3 61200-413 Electrical installation guide – Clause 413: Explanatory notes to measures of protection against indirect contact by automatic disconnection of supply.</article><span class="futuretitle" id="kapittel-1-foreslåttittel-6">TT-system, bruk av vern</span><article class="legalP" id="kapittel-1-ledd-16">For å oppnå nødvendig beskyttelse mot elektrisk støt ved feil, kan det i TT-system i praksis kun benyttes strømstyrt jordfeilvern.</article><span class="futuretitle" id="kapittel-1-foreslåttittel-7">Nødstrømforsyning, tilførsel</span><article class="legalP" id="kapittel-1-ledd-17">Separate «uavhengige» tilførsler fra det normale forsyningssystem anses ikke egnet til nødstrømkilde.</article><span class="futuretitle" id="kapittel-1-foreslåttittel-8">Nødstrømforsyning, sikkerhetstiltak mot elektrisk støt</span><article class="legalP" id="kapittel-1-ledd-18">Sikkerhetstiltak mot elektrisk støt skal ikke være basert på automatisk utkopling ved første feil.</article><span class="futuretitle" id="kapittel-1-foreslåttittel-9">Ledningsanlegg i rømningsveier</span><article class="legalP" id="kapittel-1-ledd-19">Dette avsnitt definerer forhold som knyttes til grensesnitt mot plan- og bygningslovens (med tilhørende forskrifter og veiledninger) bestemmelser om tekniske anlegg i rømningsveier.</article><article class="legalP" id="kapittel-1-ledd-20">Ledningsanlegg skal fortrinnsvis ikke være forlagt i rømningsveiene. Dersom slik forlegging ikke kan unngås, skal ledningsanlegget være utstyrt med kappe eller kapsling som ikke kan bidra til eller spre brann eller anta slik temperatur at omkringliggende materiale kan antennes i løpet av et tidsrom fastsatt for rømningsveier.</article><article class="legalP" id="kapittel-1-ledd-21">Kabler skal ikke legges bak himling eller tilsvarende hulrom i rømningsvei med mindre<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-21-punkt-1"><article class="legalP" id="kapittel-1-ledd-21-punkt-1-ledd-1">kablene representerer liten brannbelastning</article></article></li><li data-li-identifier="-" data-name="-"><article class="listArticle" id="kapittel-1-ledd-21-punkt-2"><article class="legalP" id="kapittel-1-ledd-21-punkt-2-ledd-1">kablene er ført i egen sjakt med sjaktvegger som har brannmotstand tilsvarende branncellebegrensende bygningsdel</article></article></li><li data-li-identifier="-" data-name="-"><article class="listArticle" id="kapittel-1-ledd-21-punkt-3"><article class="legalP" id="kapittel-1-ledd-21-punkt-3-ledd-1">himlingen har brannmotstand tilsvarende branncellebegrensende bygningsdel</article></article></li><li data-li-identifier="-" data-name="-"><article class="listArticle" id="kapittel-1-ledd-21-punkt-4"><article class="legalP" id="kapittel-1-ledd-21-punkt-4-ledd-1">hulrommet er sprinklet.</article></article></li></ul></article><article class="legalP" id="kapittel-1-ledd-22">Ledningsanlegg forlagt i rømningsveier skal ligge utenfor rekkevidde, eller være utstyrt med beskyttelse mot mekaniske skader som kan tenkes oppstå under rømning. Ethvert ledningsanlegg i en rømningsvei skal være så kort som mulig.</article><article class="legalP" id="kapittel-1-ledd-23">Generelt anbefales det å benytte kabler med isolasjon som ikke avgir skadelig mengder giftig gasser under brann.</article><article class="legalP" id="kapittel-1-ledd-24">Innkledning eller kapsling ved hjelp av brennbart materiale dekket med brannbeskyttende maling oppfyller ikke kravene i denne bestemmelsen.</article><span class="futuretitle" id="kapittel-1-foreslåttittel-10">Jording av rørsystemer</span><article class="legalP" id="kapittel-1-ledd-25">Metalliske rørsystemer skal ikke være benyttet som jordelektrode. Slike systemer (hovedvannledninger, hovedrør for sentralvarmeanlegg, rørsystemer for brennbare væsker eller gasser og lignende) skal tilkoples jordingsanlegget via utjevningsforbindelser.</article><article class="legalP" id="kapittel-1-ledd-26">Når det gjelder avløpsrør av isolerende materiale, skal det dersom farlige potensialforskjeller kan oppstå mellom avløp og andre ledende deler, anordnes tilfredsstillende elektrisk ledende forbindelse til innsiden av avløpsrøret eller til sluk. Slik utjevningsforbindelse er ikke påkrevd dersom det kan sannsynliggjøres at fare ikke kan oppstå. I TN-system kan det antas at slik fare normalt ikke oppstår.</article><span class="futuretitle" id="kapittel-1-foreslåttittel-11">Frakobling</span><article class="legalP" id="kapittel-1-ledd-27">I TN-C-systemer skal PEN-leder bare kunne frakobles eller kobles ut samtidig med samtlige faseledere. Faseledere skal ikke kunne kobles inn uten samtidig innkobling av PEN-leder.</article><article class="legalP" id="kapittel-1-ledd-28">I TN-S-systemer gjelder de samme krav til frakobling og utkobling av N-leder som for faseledere.</article><span class="futuretitle" id="kapittel-1-foreslåttittel-12">Elektriske varmeanlegg med tvungen luftsirkulasjon</span><article class="legalP" id="kapittel-1-ledd-29">Elektriske varmeanlegg med tvungen luftsirkulasjon (elektrisk varmluftaggregat) skal i stedet for to uavhengige termostater ha termostat og termoutløser. Disse skal uavhengig av hverandre allpolig kople ut varmeelementene dersom det oppstår for høy temperatur i luftkanalene. Termoutløseren skal ikke ha automatisk gjeninnkopling.</article><span class="futuretitle" id="kapittel-1-foreslåttittel-13">Tilgjengelighet til overstrømsvern</span><article class="legalP" id="kapittel-1-ledd-30">Overstrømsvern skal være montert på tavle, stativ, skap eller lignende.</article><span class="futuretitle" id="kapittel-1-foreslåttittel-14">Tilgjengelighet til tavler, stativer og fordelingsskap</span><article class="legalP" id="kapittel-1-ledd-31">Apparattavler, apparatstativer og fordelingsskap skal være anordnet oversiktlige og være lett tilgjengelige. De skal være utført av ubrennbart og mekanisk motstandsdyktig materiale, eller av annet materiale godkjent for formålet, eller være plassert i egen branncelle minst av klasse B 30.</article><article class="legalP" id="kapittel-1-ledd-32">I apparatrom skal det ikke forekomme uvedkommende rør for vann, damp, gass eller lignende.</article><span class="futuretitle" id="kapittel-1-foreslåttittel-15">Merking av PE- og N-ledere</span><article class="legalP" id="kapittel-1-ledd-33">PE- og N-ledere skal være merket i henhold til IEC 60 446.</article><article class="legalP" id="kapittel-1-ledd-34">Isolerte PEN-ledere skal være merket grønn/gul gjennom hele lengden med tillegg av lys blå markeringer ved termineringspunktene.</article><span class="futuretitle" id="kapittel-1-foreslåttittel-16">Merking av betjeningsanordninger for kobling i nødstilfelle (inklusive nødstopp)</span><article class="legalP" id="kapittel-1-ledd-35">Betjeningsanordning (håndtak, trykknapp og lignende) for nødutkobling skal være tydelig merket rød mot gul bakgrunn. Det vises for øvrig til arbeidstilsynets regelverk som implementerer liknende bestemmelser fra maskindirektivet.</article><span class="futuretitle" id="kapittel-1-foreslåttittel-17">Jordledere forlagt i jord</span><article class="legalP" id="kapittel-1-ledd-36">Jordledere forlagt i jord skal være av kobber med minstetverrsnitt 25 mm<sup>2</sup> eller av varmgalvanisert stål med minstetverrsnitt 50 mm<sup>2</sup> .</article><article class="legalP" id="kapittel-1-ledd-37">Skjøter som ikke kan inspiseres skal være varige og være beskyttet mot korrosjon med egnet metode.</article><span class="futuretitle" id="kapittel-1-foreslåttittel-18">Medisinske områder – Strømtilførsel og fordelingssystem</span><article class="legalP" id="kapittel-1-ledd-38">I medisinske områder gruppe 1 og gruppe 2 skal minst følgende kurser være forsynt fra IT-system:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-38-punkt-1"><article class="legalP" id="kapittel-1-ledd-38-punkt-1-ledd-1">Alle kurser beregnet på tilkobling av elektromedisinsk utstyr.</article></article></li><li data-li-identifier="-" data-name="-"><article class="listArticle" id="kapittel-1-ledd-38-punkt-2"><article class="legalP" id="kapittel-1-ledd-38-punkt-2-ledd-1">Kurser for operasjons- og undersøkelseslamper o.l. med nominell spenning høyere enn 25 V vekselspenning eller 60 V rippelfri likespenning.</article></article></li></ul></article><article class="legalP" id="kapittel-1-ledd-39">I medisinske områder gruppe 1 og gruppe 2 bør alle stikkontakter være tilknyttet IT-system. Dersom dette ikke er tilfelle, må stikkontaktene være spesielt merket.</article><article class="legalP" id="kapittel-1-ledd-40">TN- og TT-system er tillatt for følgende kurser, under forutsetning av at avbrudd i behandling, undersøkelse eller overvåking kan skje uten fare eller vesentlig ulempe for pasient:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-40-punkt-1"><article class="legalP" id="kapittel-1-ledd-40-punkt-1-ledd-1">Kurser bare for tilkobling av røntgenutstyr.</article></article></li><li data-li-identifier="-" data-name="-"><article class="listArticle" id="kapittel-1-ledd-40-punkt-2"><article class="legalP" id="kapittel-1-ledd-40-punkt-2-ledd-1">Kurser bare beregnet for utstyr med effektbehov over 5 kW.</article></article></li><li data-li-identifier="-" data-name="-"><article class="listArticle" id="kapittel-1-ledd-40-punkt-3"><article class="legalP" id="kapittel-1-ledd-40-punkt-3-ledd-1">Kurser som ikke er beregnet for tilkobling av elektromedisinsk utstyr, og hvor tilkoblet utstyr ikke kan komme innenfor «pasientomgivelse».</article></article></li></ul></article><article class="legalP" id="kapittel-1-ledd-41">TN-system skal være TN-S-system, såvidt mulig helt fra transformator eller generator.</article><article class="legalP" id="kapittel-1-ledd-42">Utstyr som ikke kan brukes innenfor pasientomgivelse må normalt være fastmontert, eller i det minste stasjonært.</article><span class="futuretitle" id="kapittel-1-foreslåttittel-19">Medisinske områder – Beskyttelse ved hjelp av automatisk utkobling av strømforsyningen i TN-system</span><article class="legalP" id="kapittel-1-ledd-43">Kurser som forsyner utstyr i områder for medisinsk bruk gruppe 1 og gruppe 2 innenfor pasientomgivelser skal ha selektiv beskyttelse med jordfeilbryter eller tilsvarende vern med følgende utløsestrøm:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-43-punkt-1"><article class="legalP" id="kapittel-1-ledd-43-punkt-1-ledd-1">Høyst 30 mA for kurser med overstrømsvern med merkestrøm opp til og med 63 A.</article></article></li><li data-li-identifier="-" data-name="-"><article class="listArticle" id="kapittel-1-ledd-43-punkt-2"><article class="legalP" id="kapittel-1-ledd-43-punkt-2-ledd-1">Høyst 300 mA for kurser med overstrømsvern med merkestrøm over 63 A.</article></article></li></ul></article><span class="futuretitle" id="kapittel-1-foreslåttittel-20">Medisinske områder – Beskyttelse mot elektrostatiske utladninger</span><article class="legalP" id="kapittel-1-ledd-44">I rom hvor elektrostatiske utladninger er forbundet med fare for pasient og/eller omgivelser, skal rommet ha egnet antistatisk gulvbelegg. Resistansen i gulvet skal oppfylle følgende betingelser:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-44-punkt-1"><article class="legalP" id="kapittel-1-ledd-44-punkt-1-ledd-1">Større enn 50 kΩ (når den nominelle spenningen for anlegget ikke er over 500 V)</article></article></li><li data-li-identifier="-" data-name="-"><article class="listArticle" id="kapittel-1-ledd-44-punkt-2"><article class="legalP" id="kapittel-1-ledd-44-punkt-2-ledd-1">Større enn 100 kΩ (når den nominelle spenningen er over 500 V)</article></article></li><li data-li-identifier="-" data-name="-"><article class="listArticle" id="kapittel-1-ledd-44-punkt-3"><article class="legalP" id="kapittel-1-ledd-44-punkt-3-ledd-1">Resistansen skal ikke overstige 25 MΩ.</article></article></li></ul></article><article class="legalP" id="kapittel-1-ledd-45">Målinger skal være foretatt i pasientomgivelser og andre relevante områder. Dersom dette tiltaket er benyttet som beskyttelse mot antennelse av brennbare anestesigasser, skal elektromedisinsk utstyr som benyttes være av type AP eller APG.</article><span class="futuretitle" id="kapittel-1-foreslåttittel-21">2. Elektriske installasjoner i eksplosjonsfarlige områder (unntatt gruver)</span><span class="futuretitle" id="kapittel-1-foreslåttittel-22">Bruk av røranlegg</span><article class="legalP" id="kapittel-1-ledd-46">Bruk av røranlegg i eksplosjonsfarlige områder anses ikke å oppfylle forskriftens sikkerhetskrav.</article></section><section class="section" data-name="kapII" id="kapittel-2" data-lovdata-URL="LTI/forskrift/2005-06-30-744/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft straks.</article></section></main></body></html>