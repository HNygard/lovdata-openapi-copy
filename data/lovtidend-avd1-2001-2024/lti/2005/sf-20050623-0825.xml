<!DOCTYPE html><html lang="no"><head><title>Forskrift om endring i forskrift om dekning av transportkostnader ved reguleringsproduksjon av meieriprodukter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-06-23-825</dd><dt class="dokid">DokumentID</dt><dd class="dokid">LTI/forskrift/2005-06-23-825</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 10 s 1662</dd><dt class="dateInForce">I kraft fra</dt><dd class="dateInForce">2005-06-23</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-11-27-1570</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1996-11-28-1478</li><li>lov/1936-07-10-6/§11</li></ul></dd><dt class="dateOfPublication">Kunngjort</dt><dd class="dateOfPublication">2005-07-22</dd><dt class="journalNumber">Journalnummer</dt><dd class="journalNumber">2005-0751</dd><dt class="titleShort">Korttittel</dt><dd class="titleShort">Endr. i forskrift om meieritransportkostnader</dd><dt class="title">Tittel</dt><dd class="title">Forskrift om endring i forskrift om dekning av transportkostnader ved reguleringsproduksjon av meieriprodukter.</dd><dt class="miscInformation">Annet om dokumentet</dt><dd class="miscInformation">Fastsatt av Omsetningsrådets arbeidsutvalg 23. juni 2005 med hjemmel i forskrift 28. november 1996 nr. 1478 om markedsregulering av norskprodusert melk og melkeprodukter, jf. lov 10. juli 1936 nr. 6 til å fremja umsetnaden av jordbruksvaror § 11.</dd><dt class="refid">RefID</dt><dd class="refid">forskrift/2005-06-23-825</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om dekning av transportkostnader ved reguleringsproduksjon av meieriprodukter.<ul class="tocSubUl"><li>I<ul class="tocSubUl"><li>§ 2. Ordningens virkeområde</li><li>§ 3. Overføringer hvor det kan gis kostnadsdekning</li><li>§ 4. Prinsipper for kostnadsdekning</li><li>§ 8. Rapporteringsrutiner</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-06-23-825" id="dokument"><h1>Forskrift om endring i forskrift om dekning av transportkostnader ved reguleringsproduksjon av meieriprodukter.</h1><section class="section" data-name="kapI" id="kapittel-1" data-lovdata-URL="LTI/forskrift/2005-06-23-825/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 27. november 1998 nr. 1570 om dekning av transportkostnader ved reguleringsproduksjon av meieriprodukter gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift vedrørende dekning av kostnader ved transport av melk til produksjon av reguleringsprodukter</i></article> <article class="defaultP" margin-top="true">§ 2, § 3 og § 4 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Ordningens virkeområde</span></span><article class="legalP" id="kapittel-1-foreslåttparagraf-1-ledd-1">Ordningen gjelder nødvendig frakt av melk, skummet melk eller fløte til produksjon av reguleringsprodukter, som følge av at den løpende samlede melkeproduksjonen er større enn de totale avsetningsmulighetene for melk og melkeprodukter innenlands eller i form av merkevareeksport.</article></article><article class="futureLegalArticle" data-name="§3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Overføringer hvor det kan gis kostnadsdekning</span></span><ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-punkt-1"><article class="legalP" id="kapittel-1-foreslåttparagraf-2-punkt-1-ledd-1">Kumelk, skummet kumelk og geitemelk:</article><article class="legalP" id="kapittel-1-foreslåttparagraf-2-punkt-1-ledd-2">Det gis dekning av kostnader ved transport av melk til produksjon av reguleringsprodukter inntatt i hovedforskriftens § 4, pr. i dag presisert til enten Norvegia, smør, smørolje, skummetmelkpulver, syre- eller løpekasein.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-punkt-2"><article class="legalP" id="kapittel-1-foreslåttparagraf-2-punkt-2-ledd-1">Overføring av fløte til reguleringsproduksjon</article><article class="legalP" id="kapittel-1-foreslåttparagraf-2-punkt-2-ledd-2">Dekning gis for transporter etter en særskilt begrunnelse av markedsregulator.</article></article></li></ul></article><article class="futureLegalArticle" data-name="§4" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Prinsipper for kostnadsdekning</span></span><article class="legalP" id="kapittel-1-foreslåttparagraf-3-ledd-1">Basert på omregningsfaktorer fastsatt av Statens landbruksforvaltning, beregnes transporterte melkemengder medgått til produksjon av de reguleringsprodukter nevnt i § 3.</article><article class="legalP" id="kapittel-1-foreslåttparagraf-3-ledd-2">For alle reguleringsproduktene legges halvårlige oppgaver over reguleringsproduksjon til grunn ved volumberegninger.</article><article class="legalP" id="kapittel-1-foreslåttparagraf-3-ledd-3">Det gis dekning pr. liter beregnet anvendt melk ut fra en sats, fastsatt av Arbeidsutvalget, gjeldende pr. halvår.</article><article class="legalP" id="kapittel-1-foreslåttparagraf-3-ledd-4">TINE-selskapene skal oversende til markedsregulator månedlige spesifiserte oversikter over kvanta og beregnede kostnader ved overføringstransport til produksjon av reguleringsprodukter.</article></article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Rapporteringsrutiner</span></span><article class="legalP" id="kapittel-1-foreslåttparagraf-4-ledd-1">Oppgaver over dekning av transportkostnadene settes opp pr. halvår ut fra det samme volumgrunnlag som fremkommer i oppgavene for reguleringsproduksjon.</article><article class="legalP" id="kapittel-1-foreslåttparagraf-4-ledd-2">Ekstraordinære kostnader ved mellomtransport av reguleringsprodukter settes opp pr. halvår og spesifiseres pr. måned.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2005-06-23-825/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>