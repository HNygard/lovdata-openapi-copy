<!DOCTYPE html><html lang="no"><head><title>Vedtak om endring i instruks om utredning av konsekvenser, foreleggelse og høring ved arbeidet med offentlige utredninger, forskrifter, proposisjoner og meldinger til Stortinget.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-06-24-692</dd><dt class="dokid">DokumentID</dt><dd class="dokid">LTI/forskrift/2005-06-24-692</dd><dt class="ministry">Departement</dt><dd class="ministry"><ul><li>Moderniseringsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 9 s 1454</dd><dt class="dateInForce">I kraft fra</dt><dd class="dateInForce">2005-06-24</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-02-18-108</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">2005-06-28</dd><dt class="journalNumber">Journalnummer</dt><dd class="journalNumber">2005-0652</dd><dt class="titleShort">Korttittel</dt><dd class="titleShort">Endr. i instruks om konsekvensutredning</dd><dt class="title">Tittel</dt><dd class="title">Vedtak om endring i instruks om utredning av konsekvenser, foreleggelse og høring ved arbeidet med offentlige utredninger, forskrifter, proposisjoner og meldinger til Stortinget.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 24. juni 2005. Fremmet av Moderniseringsdepartementet.</dd><dt class="refid">RefID</dt><dd class="refid">forskrift/2005-06-24-692</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om endring i instruks om utredning av konsekvenser, foreleggelse og høring ved arbeidet med offentlige utredninger, forskrifter, proposisjoner og meldinger til Stortinget.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-06-24-692" id="dokument"><h1>Vedtak om endring i instruks om utredning av konsekvenser, foreleggelse og høring ved arbeidet med offentlige utredninger, forskrifter, proposisjoner og meldinger til Stortinget.</h1><section class="section" data-name="kapI" id="kapittel-1" data-lovdata-URL="LTI/forskrift/2005-06-24-692/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I instruks 18. februar 2000 nr. 108 om utredning av konsekvenser, foreleggelse og høring ved arbeidet med offentlige utredninger, forskrifter, proposisjoner og meldinger til Stortinget gjøres følgende endringer:</article> <article class="defaultP" margin-top="true">Punkt 1.4 første ledd første punktum skal lyde:</article><article class="legalP" id="kapittel-1-ledd-2">Moderniseringsdepartementet har ansvaret for å tolke og gi informasjon om instruksen samt det overordnede ansvaret for generell veiledning og opplæring.</article> <article class="defaultP" margin-top="true">Punkt 2.1 andre ledd nye siste punktum skal lyde:</article><article class="legalP" id="kapittel-1-ledd-3">Antatt usikkerhet med hensyn til framtidig utvikling innenfor saksområdet og konsekvensenes art og styrke skal angis. Det skal vurderes særskilt når og med hvilken innretning en evaluering av foreslåtte tiltak bør foretas.</article> <article class="defaultP" margin-top="true">Punkt 2.1 nytt fjerde ledd skal lyde:</article><article class="legalP" id="kapittel-1-ledd-4">Ved lov- og forskriftsarbeid skal det vurderes hvorvidt regelverket bør ha begrenset varighet eller evalueres etter en bestemt tid.</article> <article class="defaultP" margin-top="true">Punkt 2.1 nåværende fjerde ledd blir nytt femte ledd.</article> <article class="defaultP" margin-top="true">Punkt 4.2.1 bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">Moderniseringsdepartementet, dersom forhåndsvurderingen viser at saken kan medføre vesentlige administrative og/eller organisatoriske endringer i statsforvaltningen;</article></article></li></ul></article> <article class="defaultP" margin-top="true">Punkt 4.2.1 bokstav c og ny bokstav d skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">Kommunal- og regionaldepartementet, dersom forhåndsvurderingen viser at saken kan medføre vesentlige økonomiske og/eller administrative konsekvenser eller nye rapporteringskrav for fylkeskommunene eller kommunene eller vesentlige distriktsmessige konsekvenser;</article></article></li><li data-li-identifier="d)" data-name="d)"><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">Nærings- og handelsdepartementet, dersom forhåndsvurderingen viser at saken berører næringslivet i vesentlig grad.</article></article></li></ul></article> <article class="defaultP" margin-top="true">Punkt 4.2.1 nåværende bokstav d blir ny bokstav e.</article> <article class="defaultP" margin-top="true">Punkt 4.3 siste punktum skal lyde:</article><article class="legalP" id="kapittel-1-ledd-5">Saker som har vesentlige økonomiske eller administrative konsekvenser eller som omfatter forslag til nye rapporteringsordninger for kommunene eller fylkeskommunene, skal alltid forelegges Kommunal- og regionaldepartementet.</article> <article class="defaultP" margin-top="true">Fotnotene i instruksen tas ut da innholdet nå dekkes av en veileder til Utredningsinstruksen.</article></section><section class="section" data-name="kapII" id="kapittel-2" data-lovdata-URL="LTI/forskrift/2005-06-24-692/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>