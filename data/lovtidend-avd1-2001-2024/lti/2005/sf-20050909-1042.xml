<!DOCTYPE html><html lang="no"><head><title>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-09-09-1042</dd><dt class="dokid">DokumentID</dt><dd class="dokid">LTI/forskrift/2005-09-09-1042</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 11 s 1819</dd><dt class="dateInForce">I kraft fra</dt><dd class="dateInForce">2005-09-09, med virkning fra inntektsåret 2006</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-11-19-1158</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-03-26-14/§5-22</li><li>lov/1999-03-26-14/§10-12</li><li>lov/1999-03-26-14/§10-42</li><li>lov/1999-03-26-14/§10-48</li><li>lov/1999-03-26-14/§10-70</li><li>lov/1999-03-26-14/§12-20</li></ul></dd><dt class="dateOfPublication">Kunngjort</dt><dd class="dateOfPublication">2005-09-16</dd><dt class="journalNumber">Journalnummer</dt><dd class="journalNumber">2005-0860</dd><dt class="titleShort">Korttittel</dt><dd class="titleShort">Endr. i FSFIN forskrift til skatteloven</dd><dt class="title">Tittel</dt><dd class="title">Forskrift om endring i forskrift til utfylling og gjennomføring mv. av skatteloven av 26. mars 1999 nr. 14.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 9. september 2005 med hjemmel i lov 26. mars 1999 nr. 14 om skatt av formue og inntekt (skatteloven) § 5-22, § 10-12, § 10-42, § 10-48, § 10-70 og § 12-20.</dd><dt class="refid">RefID</dt><dd class="refid">forskrift/2005-09-09-1042</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14.<ul class="tocSubUl"><li>I<ul class="tocSubUl"><li>§ 5-22-1. Anvendelsesområde</li><li>§ 5-22-2. Skattepliktig renteinntekt</li><li>§ 5-22-3. Skjermingsfradrag</li><li>§ 5-22-4. Skjermingsrente</li><li>§ 10-12-1. Skjermingsrente</li><li>§ 10-12-10. Nedre grense for andelskapital i samvirkeforetak</li><li>§ 10-42-1. Skjermingsrente</li><li>§ 10-42-2. Gjennomsnittlig innskudd i året</li><li>§ 10-42-3. Overføring av skjerming mellom virksomheter</li><li>§ 10-48-1. Skjermingsgrunnlag og inngangsverdi pr. 1. januar 2006</li><li>§ 10-48-2. Innbetalt kapital pr. 1. januar 2006</li><li>§ 10-68-1. Anvendelsesområde</li><li>§ 10-68-2. Gevinst og tap ved realisasjon av aksje</li><li>§ 10-68-3. Foreløpig beregning av tilbakeholdt beskattet inntekt for selskapet</li><li>§ 10-68-4. Individuelle korreksjoner på deltakeren</li><li>§ 10-68-5. Indirekte eie</li><li>§ 12-12-1. Krav til eiendeler i skjermingsgrunnlaget, jf. skatteloven § 12-12 annet ledd a</li><li>§ 12-12-2. Særlig om leiet eiendom mot innskudd</li><li>§ 12-12-3. Særlig om leverandørkreditter og forskuddsbetaling fra kunder, jf. skatteloven § 12-12 annet ledd d</li><li>§ 12-12-4. Forholdet mellom utgående og inngående verdi</li><li>§ 12-12-5. Valgadgang med hensyn til verdsettelsesmetode</li><li>§ 12-12-6. Middelverdiberegningen</li><li>§ 12-12-7. Middelverdiberegningen etter verdien på andre tidspunkter enn ved inntektsårets begynnelse og slutt</li><li>§ 12-12-8. Verdsettelse etter skattemessig verdi og ligningsverdi</li><li>§ 12-12-9. Verdsettelse etter regnskapsmessig verdi</li><li>§ 12-12-10. Skjermingsrenten</li><li>§ 12-13-1. Utfyllende bestemmelser om lønnsfradrag</li><li>§ 12-13-2. Folketrygdens grunnbeløp</li><li>§ 12-20-1. Felles beregning av personinntekt og samordning av beregnet personinntekt</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-09-09-1042" id="dokument"><h1>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14.</h1><section class="section" data-name="kapI" id="kapittel-1" data-lovdata-URL="LTI/forskrift/2005-09-09-1042/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. november 1999 nr. 1158 til utfylling og gjennomføring mv. av skatteloven av 26. mars 1999 nr. 14 gjøres følgende endringer:</article> <article class="defaultP" margin-top="true">Ny § 5-22 skal lyde:</article><span class="futuretitle" id="kapittel-1-foreslåttittel-1">§ 5-22. Ekstra skatt på renteinntekter på lån fra personlig skattyter til selskap mv.</span><article class="futureLegalArticle" data-name="§5-22-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5-22-1</span>. <span class="legalArticleTitle">Anvendelsesområde</span></span><article class="legalP" id="kapittel-1-foreslåttparagraf-1-ledd-1">Bestemmelsene i denne forskrift § 5-22 gjelder ekstra skatt på renteinntekter på lån fra personlig skattyter til selskap mv. som nevnt i skatteloven § 5-22.</article></article><article class="futureLegalArticle" data-name="§5-22-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5-22-2</span>. <span class="legalArticleTitle">Skattepliktig renteinntekt</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Det skal svares ekstra skatt på renteinntekter for de dager i kalendermåneden hvor den effektive rentesatsen overstiger satsen for skjermingsrenten etter denne forskrift.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Grunnlaget for beregning av skattepliktige renteinntekter er faktiske påløpte renter i kalendermåneden. Hvis skattyter har ytet flere lån til samme selskap, skal renteinntektene på alle lånene inngå i grunnlaget.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Grunnlaget etter annet ledd reduseres med satsen for skatt på alminnelig inntekt.</article><article class="numberedLegalP" data-numerator="4" id="kapittel-1-foreslåttparagraf-2-nummer-4">(4) Det gjøres deretter fradrag for skjerming fastsatt etter denne forskrift.</article></article><article class="futureLegalArticle" data-name="§5-22-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5-22-3</span>. <span class="legalArticleTitle">Skjermingsfradrag</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Det beregnes et skjermingsfradrag den siste datoen i hver kalendermåned det skal svares ekstra skatt på renteinntekter.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Skjermingsfradraget utgjør lånesaldoen den første i samme måned multiplisert med skjermingsrenten etter denne forskrift. Ved låneopptak i løpet av kalendermåneden legges lånesaldoen ved opptaksdatoen til grunn. Ved utstedelse av fordring til underkurs skal utstedelseskursen legges til grunn som utgangspunkt for lånesaldoen.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Skjermingsfradraget tilordnes den som er kreditor den datoen lånesaldoen beregnes.</article></article><article class="futureLegalArticle" data-name="§5-22-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 5-22-4</span>. <span class="legalArticleTitle">Skjermingsrente</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Skjermingsrenten beregnes av departementet med utgangspunkt i aritmetisk gjennomsnittlig observert rente på 5-årige statsobligasjoner, slik den publiseres av Norges Bank, i en observasjonsperiode på to måneder med start den 1. i hver av månedene januar, mars, mai, juli, september og november. Etter utløpet av observasjonsperioden følger beregningsperioden på to kalendermåneder. I løpet av den første uken i beregningsperioden fastsetter departementet skjermingsrenten som skal gjelde for perioden etter utløpet av beregningsperioden.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Skjermingsrenten utgjør gjennomsnittsrenten etter første ledd nedjustert med 28 prosent og avrundet til nærmeste tiendedels prosentpoeng.</article><article class="numberedLegalP" data-numerator="3" id="kapittel-1-foreslåttparagraf-4-nummer-3">(3) Skjermingsrenten skal bare endres dersom utviklingen i gjennomsnittsrenten etter første ledd tilsier en endring av skjermingsrenten på ¼ prosentpoeng.</article><article class="numberedLegalP" data-numerator="4" id="kapittel-1-foreslåttparagraf-4-nummer-4">(4) Skjermingsrenten og endringer i denne publiseres på Skattedirektoratets hjemmeside på Internett.</article></article> <article class="defaultP" margin-top="true">§ 10-11-1 annet punktum oppheves.</article> <article class="defaultP" margin-top="true">Ny § 10-12 skal lyde:</article><span class="futuretitle" id="kapittel-1-foreslåttittel-2">§ 10-12. Skjerming i utbytte mv. til personlig skattyter</span><article class="futureLegalArticle" data-name="§10-12-1" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 10-12-1</span>. <span class="legalArticleTitle">Skjermingsrente</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Skjermingsrenten beregnes med utgangspunkt i aritmetisk gjennomsnittlig observert rente på 5-årige statsobligasjoner i inntektsåret, slik den publiseres av Norges Bank. Renten nedjusteres med 28 prosent og skal avrundes til nærmeste tiendedels prosentpoeng.</article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Departementet beregner og kunngjør renten for det enkelte inntektsår i januar i året etter inntektsåret.</article></article><article class="futureLegalArticle" data-name="§10-12-10" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 10-12-10</span>. <span class="legalArticleTitle">Nedre grense for andelskapital i samvirkeforetak</span></span><article class="legalP" id="kapittel-1-foreslåttparagraf-6-ledd-1">Andelskapital på inntil 3000 kroner i samvirkeforetak kan ikke danne grunnlag for skjerming. Andelskapital utover grensen etter første punktum inngår i sin helhet i grunnlaget for skjerming. Dette samme gjelder når renten på andelskapitalen overstiger grensen for skatteplikt etter forskriften § 10-11-1.</article></article> <article class="defaultP" margin-top="true">Ny § 10-42 skal lyde:</article><span class="futuretitle" id="kapittel-1-foreslåttittel-3">§ 10-42. Tillegg i alminnelig inntekt ved utdeling</span><article class="futureLegalArticle" data-name="§10-42-1" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 10-42-1</span>. <span class="legalArticleTitle">Skjermingsrente</span></span><article class="legalP" id="kapittel-1-foreslåttparagraf-7-ledd-1">Skjermingsrenten fastsettes som nevnt i § 10-12-1.</article></article><article class="futureLegalArticle" data-name="§10-42-2" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 10-42-2</span>. <span class="legalArticleTitle">Gjennomsnittlig innskudd i året</span></span><article class="numberedLegalP" data-numerator="1" id="kapittel-1-foreslåttparagraf-8-nummer-1">(1) Årets innskudd etter skatteloven § 10-42 sjette ledd fastsettes til gjennomsnittet av innskudd pr. 1. januar, 1. april, 1. juli og 1. oktober.</article><article class="numberedLegalP" data-numerator="2" id="kapittel-1-foreslåttparagraf-8-nummer-2">(2) Første ledd anvendes tilsvarende for selskap som er stiftet i året. Ved beregningen settes verdiene før stiftelsen til null.</article></article><article class="futureLegalArticle" data-name="§10-42-3" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 10-42-3</span>. <span class="legalArticleTitle">Overføring av skjerming mellom virksomheter</span></span><article class="legalP" id="kapittel-1-foreslåttparagraf-9-ledd-1">Ubenyttet skjerming, jf. skatteloven § 10-42 niende ledd, kan overføres mellom deltakerlignede selskaper når<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-9-ledd-1-punkt-1"><article class="legalP" id="kapittel-1-foreslåttparagraf-9-ledd-1-punkt-1-ledd-1">begge selskapene driver virksomhet innenfor ett eller flere av følgende områder <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-9-ledd-1-punkt-1-ledd-1-punkt-1"><article class="legalP" id="kapittel-1-foreslåttparagraf-9-ledd-1-punkt-1-ledd-1-punkt-1-ledd-1">alminnelig gårdsbruk og bierverv knyttet til dette,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-9-ledd-1-punkt-1-ledd-1-punkt-2"><article class="legalP" id="kapittel-1-foreslåttparagraf-9-ledd-1-punkt-1-ledd-1-punkt-2-ledd-1">reindrift og bierverv knyttet til denne, jf. skatteloven § 14-82,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-9-ledd-1-punkt-1-ledd-1-punkt-3"><article class="legalP" id="kapittel-1-foreslåttparagraf-9-ledd-1-punkt-1-ledd-1-punkt-3-ledd-1">alminnelig gårdsbruk, skogbruk og uttak av sand, grus, stein og torv fra eiendommen når den samlede årlige virksomheten ikke overstiger tre normalårsverk,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-9-ledd-1-punkt-1-ledd-1-punkt-4"><article class="legalP" id="kapittel-1-foreslåttparagraf-9-ledd-1-punkt-1-ledd-1-punkt-4-ledd-1">alminnelig gårdsbruk, skogbruk og fiske og fangst når den samlede årlige virksomheten ikke overstiger tre normalårsverk.</article></article></li></ul></article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-9-ledd-1-punkt-2"><article class="legalP" id="kapittel-1-foreslåttparagraf-9-ledd-1-punkt-2-ledd-1">det er høy grad av innholdsmessig og økonomisk nærhet mellom selskapene. Ved vurderingen legges blant annet vekt på om det er nyttet felles anlegg, driftsmidler, personale, regnskap og finansiering og om selskapene kompletterer hverandre med sikte på å gi et tilbud av varer og tjenester som hører sammen.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-9-ledd-1-punkt-3"><article class="legalP" id="kapittel-1-foreslåttparagraf-9-ledd-1-punkt-3-ledd-1">bokstav a og b gjelder tilsvarende når en eller flere av virksomhetene drives som enkeltpersonforetak.</article></article></li></ul></article></article> <article class="defaultP" margin-top="true">Ny § 10-48 skal lyde:</article><span class="futuretitle" id="kapittel-1-foreslåttittel-4">§ 10-48. Overgangsbestemmelse</span><article class="futureLegalArticle" data-name="§10-48-1" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 10-48-1</span>. <span class="legalArticleTitle">Skjermingsgrunnlag og inngangsverdi pr. 1. januar 2006</span></span><article class="numberedLegalP" data-numerator="1" id="kapittel-1-foreslåttparagraf-10-nummer-1">(1) Denne paragraf gjelder fastsettelse av skjermingsgrunnlag og inngangsverdi for andel i deltakerlignet selskap, jf. skatteloven § 10-40, pr. 1. januar 2006.</article><article class="numberedLegalP" data-numerator="2" id="kapittel-1-foreslåttparagraf-10-nummer-2">(2) Skjermingsgrunnlaget og inngangsverdien settes til deltakerens faktiske andel av selskapets skattemessige verdier pr. 1. januar 2006, korrigert for over- eller underpris ved erverv av selskapsandelen.</article><article class="numberedLegalP" data-numerator="3" id="kapittel-1-foreslåttparagraf-10-nummer-3">(3) I grunnlaget etter annet ledd inngår også<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-10-nummer-3-punkt-1"><article class="legalP" id="kapittel-1-foreslåttparagraf-10-nummer-3-punkt-1-ledd-1">kostnader som deltakeren har hatt til mekler eller liknende ved anskaffelse av andelen</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-10-nummer-3-punkt-2"><article class="legalP" id="kapittel-1-foreslåttparagraf-10-nummer-3-punkt-2-ledd-1">differanser etter fusjon eller fisjon etter skatteloven § 11-7 femte ledd.</article></article></li></ul></article><article class="numberedLegalP" data-numerator="4" id="kapittel-1-foreslåttparagraf-10-nummer-4">(4) Ved negativt skjermingsgrunnlag settes årets skjerming til null, jf. skatteloven § 10-42 tiende ledd.</article></article><article class="futureLegalArticle" data-name="§10-48-2" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 10-48-2</span>. <span class="legalArticleTitle">Innbetalt kapital pr. 1. januar 2006</span></span><article class="numberedLegalP" data-numerator="1" id="kapittel-1-foreslåttparagraf-11-nummer-1">(1) Denne paragraf gjelder fastsettelse av innbetalt kapital for andel i deltakerlignet selskap, jf. skatteloven § 10-40, pr. 1. januar 2006.</article><article class="numberedLegalP" data-numerator="2" id="kapittel-1-foreslåttparagraf-11-nummer-2">(2) Innbetalt kapital settes til deltakerens faktiske andel av selskapets skattemessige verdier pr. 1. januar 2006.</article></article> <article class="defaultP" margin-top="true">Ny § 10-68 skal lyde:</article><span class="futuretitle" id="kapittel-1-foreslåttittel-5">§ 10-68. Regulering av aksjens inngangsverdi med endring i selskapets beskattede inntekt gjennom deltakerens eiertid</span><article class="futureLegalArticle" data-name="§10-68-1" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 10-68-1</span>. <span class="legalArticleTitle">Anvendelsesområde</span></span><article class="legalP" id="kapittel-1-foreslåttparagraf-12-ledd-1">Bestemmelsene i denne forskrift § 10-68 gjelder ved realisasjon av aksje mv. i norsk-kontrollert aksjeselskap og likestilt selskap som er hjemmehørende i lavskatteland.</article></article><article class="futureLegalArticle" data-name="§10-68-2" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 10-68-2</span>. <span class="legalArticleTitle">Gevinst og tap ved realisasjon av aksje</span></span><article class="numberedLegalP" data-numerator="1" id="kapittel-1-foreslåttparagraf-13-nummer-1">(1) Ved skattepliktig realisasjon av aksje skal inngangsverdien opp- eller nedreguleres med aksjens forholdsmessige andel av endringen i tilbakeholdt overskudd i selskapet. Regulering av inngangsverdi skal skje gjennom eiertiden for de år deltakeren har blitt løpende beskattet etter regelen i skatteloven § 10-60 flg. om skattlegging av eiere av norsk-kontrollerte selskaper mv. hjemmehørende i lavskatteland.</article><article class="numberedLegalP" data-numerator="2" id="kapittel-1-foreslåttparagraf-13-nummer-2">(2) Reguleringen skjer ved at tilbakeholdt beskattet inntekt for selskapet fastsettes først, jf. § 10-68-3 og at individuelle korreksjoner deretter foretas for den enkelte deltaker, jf. § 10-68-4.</article></article><article class="futureLegalArticle" data-name="§10-68-3" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 10-68-3</span>. <span class="legalArticleTitle">Foreløpig beregning av tilbakeholdt beskattet inntekt for selskapet</span></span><article class="numberedLegalP" data-numerator="1" id="kapittel-1-foreslåttparagraf-14-nummer-1">(1) Endring i selskapets beskattede inntekt for det enkelte år beregnes på grunnlag av selskapets skattepliktige overskudd i inntektsåret, beregnet i samsvar med skatteloven § 10-65. Ved skattemessig underskudd i inntektsåret, settes årets skattepliktige overskudd til kroner 0,-. Overskuddet reduseres med avsatt utbytte, utbetalt utbytte som ikke er kommet til fradrag tidligere år og betalt selskapsskatt i utlandet.</article><article class="numberedLegalP" data-numerator="2" id="kapittel-1-foreslåttparagraf-14-nummer-2">(2) Endring i det norsk-kontrollerte utenlandske selskapets tilbakeholdte beskattede kapital fordeles på aksjene i selskapet etter pålydende.</article></article><article class="futureLegalArticle" data-name="§10-68-4" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 10-68-4</span>. <span class="legalArticleTitle">Individuelle korreksjoner på deltakeren</span></span><article class="numberedLegalP" data-numerator="1" id="kapittel-1-foreslåttparagraf-15-nummer-1">(1) Deltakerens andel av selskapets tilbakeholdte skattlagte inntekt etter § 10-68-3, tillegges følgende poster:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-15-nummer-1-punkt-1"><article class="legalP" id="kapittel-1-foreslåttparagraf-15-nummer-1-punkt-1-ledd-1">deltakers inntektstillegg for uttak av driftsmidler fra selskapet etter skatteloven § 14-60,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-15-nummer-1-punkt-2"><article class="legalP" id="kapittel-1-foreslåttparagraf-15-nummer-1-punkt-2-ledd-1">utbetalt utbytte som ikke er mottatt av deltakeren, men som har redusert selskapets tilbakeholdte beskattede inntekt og</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-15-nummer-1-punkt-3"><article class="legalP" id="kapittel-1-foreslåttparagraf-15-nummer-1-punkt-3-ledd-1">deltakerens andel av økning av skattlagt kapital som følge av endring av selskapets skattepliktige inntekt for tidligere år .</article></article></li></ul><p class="leddfortsettelse">Følgende poster trekkes fra:</p><ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-15-nummer-1-punkt-4"><article class="legalP" id="kapittel-1-foreslåttparagraf-15-nummer-1-punkt-4-ledd-1">deltakerens andel av fremførbart underskudd fra selskapet oppstått fra og med inntektsåret 2003, i den grad underskuddet er kommet til fradrag i årets skattepliktige inntekt fra selskapet,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-15-nummer-1-punkt-5"><article class="legalP" id="kapittel-1-foreslåttparagraf-15-nummer-1-punkt-5-ledd-1">utbetalt utbytte som ikke er tatt hensyn til ved beregningen av tilbakeholdt skattlagt inntekt for selskapet,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-15-nummer-1-punkt-6"><article class="legalP" id="kapittel-1-foreslåttparagraf-15-nummer-1-punkt-6-ledd-1">deltakerens kredittfradrag for skatt som deltakeren eller selskapet har betalt i utlandet,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-15-nummer-1-punkt-7"><article class="legalP" id="kapittel-1-foreslåttparagraf-15-nummer-1-punkt-7-ledd-1">deltakerens andel av fremførbart underskudd fra selskapet for 2002 eller tidligere inntektsår som ikke har kommet til fradrag i årets skattepliktige inntekt fra selskapet og</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-15-nummer-1-punkt-8"><article class="legalP" id="kapittel-1-foreslåttparagraf-15-nummer-1-punkt-8-ledd-1">deltakers andel av reduksjon av skattlagt kapital som følge av endring av selskapets inntekt for tidligere år.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-15-nummer-2">(2) For deltakere som ikke omfattes av skatteloven § 2-38 første ledd, skal det korrigeres for utbytte, kapitalgevinster og -tap som ikke inngår i tilbakeholdt skattlagt kapital etter § 10-68-3.</article></article><article class="futureLegalArticle" data-name="§10-68-5" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 10-68-5</span>. <span class="legalArticleTitle">Indirekte eie</span></span><article class="numberedLegalP" data-numerator="1" id="kapittel-1-foreslåttparagraf-16-nummer-1">(1) Hvor indirekte eie eller kontroll skjer gjennom norsk-kontrollert utenlandsk selskap eller innretning som ikke beskattes løpende i Norge, skal aksjene i dette selskapet opp- eller nedreguleres med tilbakeholdt skattlagt inntekt i det underliggende selskap, i samsvar med bestemmelsene foran. Det skal ikke foretas korreksjon for avsatt eller utdelt utbytte etter § 10-68-3 første ledd tredje punktum. Korreksjoner etter § 10-68-4 skal bare foretas i den grad de enkelte poster tilkommer deltakeren direkte.</article><article class="numberedLegalP" data-numerator="2" id="kapittel-1-foreslåttparagraf-16-nummer-2">(2) Hvor indirekte eie eller kontroll skjer gjennom norsk-kontrollert utenlandsk selskap eller innretning som beskattes løpende i Norge, skal det for hvert av selskapene beregnes endring i beskattet inntekt i samsvar med bestemmelsene foran. Den beregnede endringen i beskattet inntekt for det underliggende selskapet skal medtas ved beregningen av endring i beskattet inntekt for det selskapet som er høyere i eierkjeden.</article></article> <article class="defaultP" margin-top="true">§ 12-9 oppheves.</article> <article class="defaultP" margin-top="true">§ 12-10 oppheves.</article> <article class="defaultP" margin-top="true">§ 12-11 oppheves.</article> <article class="defaultP" margin-top="true">Ny § 12-12 skal lyde:</article><span class="futuretitle" id="kapittel-1-foreslåttittel-6">§ 12-12. Særlig om skjermingsfradraget (gitt med hjemmel i skatteloven § 12-20)</span><span class="futuretitle" id="kapittel-1-foreslåttittel-7">I. Eiendeler i skjermingsgrunnlaget</span><article class="futureLegalArticle" data-name="§12-12-1" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 12-12-1</span>. <span class="legalArticleTitle">Krav til eiendeler i skjermingsgrunnlaget, jf. skatteloven § 12-12 annet ledd a</span></span><article class="legalP" id="kapittel-1-foreslåttparagraf-17-ledd-1">Eiendeler som inngår i skjermingsgrunnlaget må ha virket i virksomhet som er skattepliktig til Norge.</article></article><article class="futureLegalArticle" data-name="§12-12-2" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 12-12-2</span>. <span class="legalArticleTitle">Særlig om leiet eiendom mot innskudd</span></span><article class="numberedLegalP" data-numerator="1" id="kapittel-1-foreslåttparagraf-18-nummer-1">(1) Eier skattyter aksje eller andel i boligselskap som lignes etter skatteloven § 7-3 med tilknyttet leierett til lokaler som skattyteren selv benytter i sin næring, kan et fastsatt reduksjonsbeløp regnes som kapitalinntekt i forhold til skatteloven § 12-11 tredje ledd a og trekkes fra ved beregningen av personinntekt. Det samme gjelder hvor skattyteren eier obligasjon med tilhørende bruksrett til slike lokaler, og leien som følge av obligasjonen utgjør maksimalt 50 prosent av markedsleien. Reduksjonen anses ikke å være en følge av obligasjonen hvis lokalene eies av personer innenfor den krets som er nevnt i skatteloven § 10-11 annet ledd siste punktum eller selskaper eller innretninger som direkte eller indirekte eies av personer innenfor denne krets.</article><article class="numberedLegalP" data-numerator="2" id="kapittel-1-foreslåttparagraf-18-nummer-2">(2) Reduksjonsbeløpet fastsettes som differansen mellom beregnet brutto avkastning av innskuddet og faktisk leie mv. Som faktisk leie regnes også kostnadsført andel av tidligere betalt engangsleie o.l.</article><article class="numberedLegalP" data-numerator="3" id="kapittel-1-foreslåttparagraf-18-nummer-3">(3) Beregnet brutto avkastning etter annet ledd fremkommer ved at verdien av den faste eiendommen, så langt den omfattes av bruksretten, multipliseres med skjermingsrenten etter skatteloven § 12-12 tredje ledd, jf. § 12-12-10 nedenfor. Verdien fastsettes som om de leide lokalene var eiet av leietaker. Bestemmelsene i denne forskrift § 12-12 del II gjelder tilsvarende så langt de passer for slik leiet eiendom. Utgjør denne en del av en større eiendom, kan en forholdsmessig del av eiers verdi av hele eiendommen tilregnes den leide delen.</article></article><article class="futureLegalArticle" data-name="§12-12-3" id="kapittel-1-foreslåttparagraf-19"><span class="futureLegalArticleHeader"><span class="legalArticleValue">§ 12-12-3</span>. <span class="legalArticleTitle">Særlig om leverandørkreditter og forskuddsbetaling fra kunder, jf. skatteloven § 12-12 annet ledd d</span></span><article class="numberedLegalP" data-numerator="1" id="kapittel-1-foreslåttparagraf-19-nummer-1">(1) Med kreditt fra leverandører og forskuddsbetaling fra kunder menes enhver kreditt og forskuddsbetaling vedrørende omløpsmidler, driftsmidler som inngår i skjermingsgrunnlaget og tjenester.</article><article class="numberedLegalP" data-numerator="2" id="kapittel-1-foreslåttparagraf-19-nummer-2">(2) Kreditt og forskudd i utenlandsk valuta omregnes etter kursen på de aktuelle tidspunktene.</article></article><span class="futuretitle" id="kapittel-1-foreslåttittel-8">II. Verdsettelse av skjermingsgrunnlaget</span><article class="futureLegalArticle" data-name="§12-12-4" id="kapittel-1-foreslåttparagraf-20"><span class="futureLegalArticleHeader"><span class="legalArticleValue">§ 12-12-4</span>. <span class="legalArticleTitle">Forholdet mellom utgående og inngående verdi</span></span><article class="numberedLegalP" data-numerator="1" id="kapittel-1-foreslåttparagraf-20-nummer-1">(1) Inngående verdi for et inntektsår settes lik utgående verdi for foregående inntektsår.</article><article class="numberedLegalP" data-numerator="2" id="kapittel-1-foreslåttparagraf-20-nummer-2">(2) Første gangs verdsettelse av eiendel ervervet i inntektsåret gjelder utgående verdi dette året. Ved inntreden av plikt til beregning av personinntekt fra et bestemt inntektsår, gjelder første gangs verdsettelse inngående verdi for eiendel som skattyteren hadde ved inngangen til dette inntektsåret.</article></article><article class="futureLegalArticle" data-name="§12-12-5" id="kapittel-1-foreslåttparagraf-21"><span class="futureLegalArticleHeader"><span class="legalArticleValue">§ 12-12-5</span>. <span class="legalArticleTitle">Valgadgang med hensyn til verdsettelsesmetode</span></span><article class="numberedLegalP" data-numerator="1" id="kapittel-1-foreslåttparagraf-21-nummer-1">(1) Det kan velges forskjellig verdsettelsesmetode for forskjellige eiendeler som inngår i skjermingsgrunnlaget.</article><article class="numberedLegalP" data-numerator="2" id="kapittel-1-foreslåttparagraf-21-nummer-2">(2) Eiendeler ført på samlesaldo, jf. skatteloven § 14-41 fjerde ledd første punktum, må med unntak som nevnt i § 12-12-9 annet ledd, likevel verdsettes på samme måte. Verdsettelsen skal også gjelde eiendeler som tilkommer senere på samlesaldoen.</article></article><article class="futureLegalArticle" data-name="§12-12-6" id="kapittel-1-foreslåttparagraf-22"><span class="futureLegalArticleHeader"><span class="legalArticleValue">§ 12-12-6</span>. <span class="legalArticleTitle">Middelverdiberegningen</span></span><article class="numberedLegalP" data-numerator="1" id="kapittel-1-foreslåttparagraf-22-nummer-1">(1) Eiendelenes verdi skal fastsettes til gjennomsnittet av verdien ved inntektsårets begynnelse (inngående verdi) og verdien ved inntektsårets avslutning (utgående verdi). Dette gjelder også når skattyteren er gitt anledning til å benytte avvikende regnskapsår.</article><article class="numberedLegalP" data-numerator="2" id="kapittel-1-foreslåttparagraf-22-nummer-2">(2) Inngående verdi i virksomhet som har startet i inntektsåret skal fastsettes etter åpningsstatus.</article><article class="numberedLegalP" data-numerator="3" id="kapittel-1-foreslåttparagraf-22-nummer-3">(3) Utgående verdi i virksomhet som har opphørt i inntektsåret skal fastsettes etter avslutningsstatus.</article><article class="numberedLegalP" data-numerator="4" id="kapittel-1-foreslåttparagraf-22-nummer-4">(4) Er virksomheten drevet en del av inntektsåret, skal skjermingsgrunnlaget reduseres tilsvarende, regnet etter antall hele måneder virksomheten har vært drevet.</article></article><article class="futureLegalArticle" data-name="§12-12-7" id="kapittel-1-foreslåttparagraf-23"><span class="futureLegalArticleHeader"><span class="legalArticleValue">§ 12-12-7</span>. <span class="legalArticleTitle">Middelverdiberegningen etter verdien på andre tidspunkter enn ved inntektsårets begynnelse og slutt</span></span><article class="numberedLegalP" data-numerator="1" id="kapittel-1-foreslåttparagraf-23-nummer-1">(1) Dersom virksomheten kan dokumentere verdien av varene, beregnet som gjennomsnittet av verdien ved inngangen og utgangen av inntektsåret samt utgangen av februar, april, juni, august og oktober, betydelig overstiger middelverdiberegningen etter § 12-12-6, kan denne gjennomsnittsverdien kreves lagt til grunn som inngående og utgående verdi av varene det aktuelle inntektsår. For skattytere som er gitt anledning til å benytte avvikende regnskapsår, skal i tillegg verdiene ved utgangen av desember nyttes. Dersom utgangen av avvikende regnskapsår faller sammen med noen av de tidspunktene som er angitt ovenfor, skal verdiene på dette tidspunktet hensyntas bare en gang.</article><article class="numberedLegalP" data-numerator="2" id="kapittel-1-foreslåttparagraf-23-nummer-2">(2) Med betydelig avvik forstås tilfeller hvor verdien etter første ledd overstiger middelverdiberegningen etter § 12-12-6 med minst 40 prosent. Dersom middelverdiberegningen av varene etter § 12-12-6 er 0, regnes avviket alltid som betydelig.</article><article class="numberedLegalP" data-numerator="3" id="kapittel-1-foreslåttparagraf-23-nummer-3">(3) Dersom verdien av varene beregnes etter første ledd, skal samme beregning legges til grunn også for kundefordringer og de forskuddsbetalinger fra kunder som er angitt i § 12-12-3.</article><article class="numberedLegalP" data-numerator="4" id="kapittel-1-foreslåttparagraf-23-nummer-4">(4) Beregninger som viser at vilkårene for middelverdiberegning etter denne paragraf er oppfylt må vedlegges skjema for beregning av personinntekt <strong>.</strong></article></article><article class="futureLegalArticle" data-name="§12-12-8" id="kapittel-1-foreslåttparagraf-24"><span class="futureLegalArticleHeader"><span class="legalArticleValue">§ 12-12-8</span>. <span class="legalArticleTitle">Verdsettelse etter skattemessig verdi og ligningsverdi</span></span><article class="numberedLegalP" data-numerator="1" id="kapittel-1-foreslåttparagraf-24-nummer-1">(1) Verdsettelse etter skattemessig verdi eller ligningsverdi omfatter eiendeler som ikke går inn under § 12-12-9.</article><article class="numberedLegalP" data-numerator="2" id="kapittel-1-foreslåttparagraf-24-nummer-2">(2) Med skattemessig verdi i skatteloven § 12-12 annet ledd e menes skattemessige saldoverdier. Med ligningsverdi menes verdier lagt til grunn ved formuesligningen.</article><article class="numberedLegalP" data-numerator="3" id="kapittel-1-foreslåttparagraf-24-nummer-3">(3) Er ligningsverdien for flere eiendeler fastsatt under ett, skal verdien av de eiendeler som ikke inngår i skjermingsgrunnlaget trekkes ut med det beløp som utgjør eiendelens forholdsmessige andel av ligningsverdien. Tilsvarende gjelder dersom noen av eiendelene som inngår i en samlet ligningsverdi skal verdsettes etter en annen verdsettelsesmetode.</article></article><article class="futureLegalArticle" data-name="§12-12-9" id="kapittel-1-foreslåttparagraf-25"><span class="futureLegalArticleHeader"><span class="legalArticleValue">§ 12-12-9</span>. <span class="legalArticleTitle">Verdsettelse etter regnskapsmessig verdi</span></span><article class="numberedLegalP" data-numerator="1" id="kapittel-1-foreslåttparagraf-25-nummer-1">(1) Eiendeler kan verdsettes til regnskapsmessig verdi dersom slik verdsettelse er lagt til grunn som utgående verdi for eiendelen ved fastsettelsen av kapitalavkastningsgrunnlaget i inntektsåret 1999.</article><article class="numberedLegalP" data-numerator="2" id="kapittel-1-foreslåttparagraf-25-nummer-2">(2) Er det på saldo som i inntektsåret 1999, ved fastsettelsen av kapitalavkastningsgrunnlaget, ble verdsatt til regnskapsmessig verdi ført driftsmidler ervervet 1. januar 2000 eller senere, skal de nyervervede driftsmidlene skilles ut og verdsettes som om de hadde inngått i egen saldo.</article><article class="numberedLegalP" data-numerator="3" id="kapittel-1-foreslåttparagraf-25-nummer-3">(3) Varer kan verdsettes til regnskapsmessig verdi dersom skattyter kan dokumentere at regnskapsmessig verdi er lagt til grunn som utgående verdi for disse varene ved fastsettelsen av kapitalavkastningsgrunnlaget i inntektsåret 1999.</article><article class="numberedLegalP" data-numerator="4" id="kapittel-1-foreslåttparagraf-25-nummer-4">(4) Varelager kan maksimalt oppføres til kostpris for varene. For bearbeidete varer kan kostprisen tillegges direkte og indirekte tilvirkningskostnader. Det skal gjennomføres nedskrivninger som følger av regnskapsreglene.</article><article class="numberedLegalP" data-numerator="5" id="kapittel-1-foreslåttparagraf-25-nummer-5">(5) Frafall av fortsatt verdsettelse til regnskapsmessig verdi kan gjøres med virkning for inngående og utgående verdi i frafallsåret, eller med virkning kun for utgående verdi i frafallsåret.</article></article><span class="futuretitle" id="kapittel-1-foreslåttittel-9">III. Skjermingsrenten</span><article class="futureLegalArticle" data-name="§12-12-10" id="kapittel-1-foreslåttparagraf-26"><span class="futureLegalArticleHeader"><span class="legalArticleValue">§ 12-12-10</span>. <span class="legalArticleTitle">Skjermingsrenten</span></span><article class="numberedLegalP" data-numerator="1" id="kapittel-1-foreslåttparagraf-26-nummer-1">(1) Den maksimale skjermingsrenten for enkeltpersonforetak fastsettes av Finansdepartementet som nevnt i § 10-12-1 første ledd første punktum og annet ledd. Renten avrundes til nærmeste tiendedels prosentpoeng.</article><article class="numberedLegalP" data-numerator="2" id="kapittel-1-foreslåttparagraf-26-nummer-2">(2) Valg av skjermingsrente for det enkelte inntektsår må gjøres senest ved innsending av selvangivelse innen fristen. Valg av skjermingsrente under den maksimale skjermingsrenten må gjelde hele prosentenheter. Dersom det ikke er gjort et klart valg innen fristens utløp, legges den maksimale skjermingsrenten til grunn.</article></article> <article class="defaultP" margin-top="true">§ 12-13 skal lyde:</article><span class="futuretitle" id="kapittel-1-foreslåttittel-10">§ 12-13. Lønnsfradrag (gitt med hjemmel i skatteloven § 12-20)</span><article class="futureLegalArticle" data-name="§12-13-1" id="kapittel-1-foreslåttparagraf-27"><span class="futureLegalArticleHeader"><span class="legalArticleValue">§ 12-13-1</span>. <span class="legalArticleTitle">Utfyllende bestemmelser om lønnsfradrag</span></span><article class="numberedLegalP" data-numerator="1" id="kapittel-1-foreslåttparagraf-27-nummer-1">(1) Med virksomhetens lønnsutbetaling og andre trygdeavgifter for ansatte, jf. skatteloven § 12-13 første ledd, menes beløp som etter sin art er omfattet av folketrygdloven § 23-2 om beregningsgrunnlaget for arbeidsgiveravgift og som for vedkommende inntektsår er utbetalt til ansatte lønnstakere, eller hvor det er oppstått adgang for lønnstaker til å få beløpet utbetalt. Det gjøres tillegg for lønnsutbetalinger som etter nevnte lovbestemmelse niende ledd første punktum eller med hjemmel i sosialkonvensjon, er fritatt for arbeidsgiveravgift. Arbeidsgivers utgifter til pliktig yrkesskadeforsikring anses som en trygdeavgift.</article><article class="numberedLegalP" data-numerator="2" id="kapittel-1-foreslåttparagraf-27-nummer-2">(2) Lott som er vederlag for arbeid i fiskerinæringen, skal regnes på lik linje med lønn ved fastsettelse av lønnsfradraget etter skatteloven § 12-13. Dette gjelder likevel ikke lott som utbetales til eier.</article><article class="numberedLegalP" data-numerator="3" id="kapittel-1-foreslåttparagraf-27-nummer-3">(3) Fremførbar negativ personinntekt kommer til fradrag etter at det er gitt fradrag for det særskilte lønnsfradraget.</article><article class="numberedLegalP" data-numerator="4" id="kapittel-1-foreslåttparagraf-27-nummer-4">(4) Den nedre grensen for hva lønnsfradraget kan redusere personinntekten til etter skatteloven § 12-13 beregnes separat for ektefeller som er aktive i samme foretak.</article></article><article class="futureLegalArticle" data-name="§12-13-2" id="kapittel-1-foreslåttparagraf-28"><span class="futureLegalArticleHeader"><span class="legalArticleValue">§ 12-13-2</span>. <span class="legalArticleTitle">Folketrygdens grunnbeløp</span></span><article class="legalP" id="kapittel-1-foreslåttparagraf-28-ledd-1">Er folketrygdens grunnbeløp (G) endret i løpet av året, legges det gjennomsnittlige grunnbeløpet til grunn.</article></article> <article class="defaultP" margin-top="true">§ 12-14 oppheves.</article> <article class="defaultP" margin-top="true">§ 12-15 oppheves.</article> <article class="defaultP" margin-top="true">§ 12-16 oppheves.</article> <article class="defaultP" margin-top="true">§ 12-17 oppheves.</article> <article class="defaultP" margin-top="true">§ 12-20 skal lyde:</article><span class="futuretitle" id="kapittel-1-foreslåttittel-11">§ 12-20. Forskjellige bestemmelser</span><article class="legalP" id="kapittel-1-ledd-2">Bestemmelser med hjemmel i skatteloven § 12-20 er også gitt i denne forskrift § 12-2, § 12-9, § 12-12 og § 12-13.</article><article class="futureLegalArticle" data-name="§12-20-1" id="kapittel-1-foreslåttparagraf-29"><span class="futureLegalArticleHeader"><span class="legalArticleValue">§ 12-20-1</span>. <span class="legalArticleTitle">Felles beregning av personinntekt og samordning av beregnet personinntekt</span></span><article class="legalP" id="kapittel-1-foreslåttparagraf-29-ledd-1">For felles beregning av personinntekt og samordning av beregnet personinntekt i enkeltpersonforetak, gjelder reglene i denne forskrift § 10-42-3 tilsvarende så langt de passer.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2005-09-09-1042/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks med virkning fra og med inntektsåret 2006.</article></section></main></body></html>