<!DOCTYPE html><html lang="no"><head><title>Forskrift om endring i forskriftsverket vedrørende den sivile rettspleien på grunnplanet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-16-1522</dd><dt class="dokid">DokumentID</dt><dd class="dokid">LTI/forskrift/2005-12-16-1522</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 16 s 2458</dd><dt class="dateInForce">I kraft fra</dt><dd class="dateInForce">2006-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1989-07-14-562</li><li>forskrift/1992-12-04-892</li><li>forskrift/1992-12-04-893</li><li>forskrift/1993-07-23-768</li><li>forskrift/1996-05-03-407</li><li>forskrift/1996-05-03-408</li><li>forskrift/1999-12-17-1391</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1915-08-13-6/§176</li><li>lov/1988-05-13-26/§20</li><li>lov/1992-06-26-86/§2-2</li><li>lov/1992-06-26-86/§2-9</li><li>lov/1995-08-04-53/§16</li></ul></dd><dt class="dateOfPublication">Kunngjort</dt><dd class="dateOfPublication">2005-12-20</dd><dt class="journalNumber">Journalnummer</dt><dd class="journalNumber">2005-1249</dd><dt class="titleShort">Korttittel</dt><dd class="titleShort">Endr. i forskrifter om sivil rettspleie</dd><dt class="title">Tittel</dt><dd class="title">Forskrift om endring i forskriftsverket vedrørende den sivile rettspleien på grunnplanet.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 16. desember 2005 med hjemmel i lov 13. august 1915 nr. 6 om rettergangsmåten i tvistemål (tvistemålsloven) § 176 tredje ledd, lov 13. mai 1988 nr. 26 om inkassovirksomhet og annen inndriving av forfalte pengekrav (inkassoloven) § 20, lov 26. juni 1992 nr. 86 om tvangsfullbyrdelse og midlertidig sikring (tvangsfullbyrdelsesloven) § 2-2 og § 2-9 og lov 4. august 1995 nr. 53 om politiet (politiloven) § 16. Fremmet av Justis- og politidepartementet.</dd><dt class="refid">RefID</dt><dd class="refid">forskrift/2005-12-16-1522</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskriftsverket vedrørende den sivile rettspleien på grunnplanet.<ul class="tocSubUl"><li>I</li><li>II</li><li>III<ul class="tocSubUl"><li>§ 3. Begrensninger</li></ul></li><li>IV</li><li>V</li><li>VI</li><li>VII</li><li>VIII. Ikrafttredelses- og overgangsbestemmelser</li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-16-1522" id="dokument"><h1>Forskrift om endring i forskriftsverket vedrørende den sivile rettspleien på grunnplanet.</h1><section class="section" data-name="kapI" id="kapittel-1" data-lovdata-URL="LTI/forskrift/2005-12-16-1522/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 14. juli 1989 nr. 562 til inkassoloven m.m. (inkassoforskriften) gjøres følgende endring:</article> <article class="defaultP" margin-top="true">§ 1-4 første ledd skal lyde:</article><article class="legalP" id="kapittel-1-ledd-2">Maksimalsatsene etter § 2-2 og § 2-3 forhøyes med 1,5 ganger inkassosatsen når det avtales en avdragsordning med mer enn fire avdrag. Dette gjelder likevel ikke dersom fordringshaveren bringer saken inn for forliksråd, tingrett eller namsmyndighet, eller dersom avdragsordningen avtales etter at en av disse instansene har behandlet saken.</article></section><section class="section" data-name="kapII" id="kapittel-2" data-lovdata-URL="LTI/forskrift/2005-12-16-1522/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskrift 4. desember 1992 nr. 892 om organiseringen av namsmannsmyndigheten oppheves.</article></section><section class="section" data-name="kapIII" id="kapittel-3" data-lovdata-URL="LTI/forskrift/2005-12-16-1522/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I forskrift 4. desember 1992 nr. 893 om bemyndigelse av funksjonærer etter tvangsfullbyrdelsesloven gjøres følgende endringer:</article> <article class="defaultP" margin-top="true">§ 1 første ledd skal lyde:</article><article class="legalP" id="kapittel-3-ledd-2">Tingrettene kan overlate utførelsen av sine gjøremål etter tvangsfullbyrdelsesloven til sine funksjonærer. Som funksjonærer regnes alle ansatte unntatt dommere og dommerfullmektiger.</article> <article class="defaultP" margin-top="true">§ 2 oppheves.</article> <article class="defaultP" margin-top="true">§ 3 overskriften skal lyde:</article><article class="futureLegalArticle" data-name="§3" id="kapittel-3-foreslåttparagraf-1"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Begrensninger</span></span></article> <article class="defaultP" margin-top="true">§ 4 første ledd skal lyde:</article><article class="legalP" id="kapittel-3-ledd-3">Tingretten må ikke overlate myndighet til en funksjonær uten først å forvisse seg om at vedkommende funksjonær har den nødvendige kunnskap og erfaring.</article></section><section class="section" data-name="kapIV" id="kapittel-4" data-lovdata-URL="LTI/forskrift/2005-12-16-1522/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I forskrift 23. juli 1993 nr. 768 om maksimalsatser for utmåling av sakskostnader i forliksrådet gjøres følgende endringer:</article> <article class="defaultP" margin-top="true">§ 1 skal lyde:</article><article class="legalP" id="kapittel-4-ledd-2">Når en klager skal tilkjennes erstatning for nødvendige sakskostnader ved forliksrådet, kan klageren ikke tilkjennes mer enn:<ul class="defaultList"><li data-li-identifier="1." data-name="1."><article class="listArticle" id="kapittel-4-ledd-2-punkt-1"><article class="legalP" id="kapittel-4-ledd-2-punkt-1-ledd-1">gebyret for forliksrådsbehandling, jf. rettsgebyrloven § 7, og</article></article></li><li data-li-identifier="2." data-name="2."><article class="listArticle" id="kapittel-4-ledd-2-punkt-2"><article class="legalP" id="kapittel-4-ledd-2-punkt-2-ledd-1">et beløp lik rettsgebyret for skriving av klage og andre alminnelige sakskostnader. Dersom rettsforholdet i saken, helt eller hovedsakelig, ikke skriver seg fra virksomhet hos klageren som er merverdiavgiftspliktig, forhøyes satsen etter nr. 2 første punktum med et beløp tilsvarende den generelle satsen for merverdiavgift. Nr. 2 første og annet punktum gjelder ikke når en sak behandles i forliksrådet etter tvangsfullbyrdelsesloven § 7-7, jf. forskrift 4. desember 1992 nr. 898 om saksøktes sakskostnadsansvar ved tvangsfullbyrdelse § 2 første ledd nr. 2.</article></article></li></ul></article><article class="legalP" id="kapittel-4-ledd-3">For fremmøte etter innkalling til mekling eller domsforhandling kan klageren dessuten tilkjennes et beløp inntil en tredels rettsgebyr for nødvendige kostnader ved fremmøtet. Dersom rettsforholdet i saken, helt eller hovedsakelig, ikke skriver seg fra virksomhet hos klageren som er merverdiavgiftspliktig, forhøyes satsen med et beløp tilsvarende den generelle satsen for merverdiavgift. Beløpene i første og annet punktum kan eventuelt forhøyes til nærmeste beløp delelig med 10.</article><article class="legalP" id="kapittel-4-ledd-4">Med rettsgebyret menes rettsgebyret slik det til enhver tid er fastsatt i rettsgebyrloven § 1. Ved beregningen av maksimalsatsene anvendes rettsgebyret på det tidspunkt forliksklagen inngis. Domstolloven § 146 annet ledd gjelder tilsvarende.</article> <article class="defaultP" margin-top="true">§ 2 første ledd første punktum skal lyde:</article><article class="legalP" id="kapittel-4-ledd-5">Når innklagede skal tilkjennes erstatning for nødvendige sakskostnader ved forliksrådet, kan innklagede for kostnader ved fremmøte ved mekling eller domsforhandling ikke tilkjennes mer enn et beløp lik en tredels rettsgebyr.</article></section><section class="section" data-name="kapV" id="kapittel-5" data-lovdata-URL="LTI/forskrift/2005-12-16-1522/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">Forskrift 3. mai 1996 nr. 407 om namsmannsfunksjonen, hovedstevnevitnefunksjonen og registrerings- og forseglingsoppgaver etter skifteloven § 2 for Sarpsborg by oppheves.</article></section><section class="section" data-name="kapVI" id="kapittel-6" data-lovdata-URL="LTI/forskrift/2005-12-16-1522/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">Forskrift 3. mai 1996 nr. 408 om namsmannsfunksjonen for Narvik oppheves.</article></section><section class="section" data-name="kapVII" id="kapittel-7" data-lovdata-URL="LTI/forskrift/2005-12-16-1522/KAPITTEL_7"><h2 data-text-align="center">VII</h2><article class="legalP" id="kapittel-7-ledd-1">I forskrift 17. desember 1999 nr. 1391 om politidistrikt, namsmannsdistrikt, lagdømme og domssogn for utøvelse av politimyndighet, namsmannsmyndighet og domsmyndighet på kontinentalsokkelen og i norsk økonomisk sone, samt politimyndighet i havområdet utenfor Svalbards territorialfarvann gjøres følgende endring:</article> <article class="defaultP" margin-top="true">§ 1 skal lyde:</article><article class="legalP" id="kapittel-7-ledd-2">Følgende gjelder med hensyn til utøvelse av politimyndighet, namsmyndighet og domsmyndighet på innretninger og anlegg for undersøkelse etter eller utnytting, lagring eller transport av undersjøiske naturforekomster på den norske del av kontinentalsokkelen og i norsk økonomisk sone:<ul class="defaultList"><li data-li-identifier="a)" data-name="a)"><article class="listArticle" id="kapittel-7-ledd-2-punkt-1"><article class="legalP" id="kapittel-7-ledd-2-punkt-1-ledd-1">Politimyndighet sør for 62. breddegrad tilligger Rogaland politidistrikt. Domsmyndighet i samme område tilligger Gulating lagdømme og Stavanger domssogn. Namsmyndighet i samme område tilligger namsfogden i Stavanger.</article></article></li><li data-li-identifier="b)" data-name="b)"><article class="listArticle" id="kapittel-7-ledd-2-punkt-2"><article class="legalP" id="kapittel-7-ledd-2-punkt-2-ledd-1">Politimyndighet i området mellom 62. breddegrad og 65. breddegrad 30 min. tilligger Nordmøre og Romsdal politidistrikt. Domsmyndighet i samme område tilligger Frostating lagdømme og Nordmøre domssogn. Namsmyndighet i samme område tilligger Kristiansund og Frei politistasjon.</article></article></li><li data-li-identifier="c)" data-name="c)"><article class="listArticle" id="kapittel-7-ledd-2-punkt-3"><article class="legalP" id="kapittel-7-ledd-2-punkt-3-ledd-1">Politimyndighet i området mellom 65. breddegrad 30 min. og 68. breddegrad 30 min. tilligger Helgeland politidistrikt. Domsmyndighet i samme område tilligger Hålogaland lagdømme og Alstahaug domssogn. Namsmyndighet i samme område tilligger lensmannen i Alstahaug og Leirfjord.</article></article></li><li data-li-identifier="d)" data-name="d)"><article class="listArticle" id="kapittel-7-ledd-2-punkt-4"><article class="legalP" id="kapittel-7-ledd-2-punkt-4-ledd-1">Politimyndighet nord for 68. breddegrad 30 min. tilligger Troms politidistrikt. Domsmyndighet i samme område tilligger Hålogaland lagdømme og Nord-Troms domssogn/Davvi-Romssa diggegoddi. Namsmyndighet i samme område tilligger namsfogden i Tromsø og Karlsøy.</article></article></li></ul></article></section><section class="section" data-name="kapVIII" id="kapittel-8" data-lovdata-URL="LTI/forskrift/2005-12-16-1522/KAPITTEL_8"><h2 data-text-align="center">VIII. Ikrafttredelses- og overgangsbestemmelser</h2><ul class="defaultList"><li data-li-identifier="1." data-name="1."><article class="listArticle" id="kapittel-8-punkt-1"><article class="legalP" id="kapittel-8-punkt-1-ledd-1">Forskriften her trer i kraft 1. januar 2006.</article></article></li><li data-li-identifier="2." data-name="2."><article class="listArticle" id="kapittel-8-punkt-2"><article class="legalP" id="kapittel-8-punkt-2-ledd-1">Endringen i forskrift 14. juli 1989 nr. 562 til inkassoloven m.m. (inkassoforskriften) gjelder ikke for eksigible gjeldsbrev utstedt før 1. januar 2006.</article></article></li><li data-li-identifier="3." data-name="3."><article class="listArticle" id="kapittel-8-punkt-3"><article class="legalP" id="kapittel-8-punkt-3-ledd-1">Endringene i forskrift 23. juli 1993 nr. 768 om maksimalsatser for utmåling av sakskostnader i forliksrådet § 1 annet ledd og § 2 gjelder ikke i tilfeller der forliksklage er inngitt før 1. januar 2006. Domstolloven § 146 annet ledd gjelder tilsvarende.</article></article></li><li data-li-identifier="4." data-name="4."><article class="listArticle" id="kapittel-8-punkt-4"><article class="legalP" id="kapittel-8-punkt-4-ledd-1">Endringen i forskrift 17. desember 1999 nr. 1391 om politidistrikt, namsmannsdistrikt, lagdømme og domssogn for utøvelse av politimyndighet, namsmannsmyndighet og domsmyndighet på kontinentalsokkelen og i norsk økonomisk sone, samt politimyndighet i havområdet utenfor Svalbards territorialfarvann § 1 bokstav b tredje punktum gjelder ikke for saker som er tatt til behandling før 1. januar 2006.</article></article></li></ul></section></main></body></html>