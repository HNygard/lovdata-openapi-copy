<!DOCTYPE html><html lang="no"><head><title>Forskrift om gjennomføring av prospektkontrollen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-09-1423</dd><dt class="dokid">DokumentID</dt><dd class="dokid">LTI/forskrift/2005-12-09-1423</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 15 s 2286</dd><dt class="dateInForce">I kraft fra</dt><dd class="dateInForce">2006-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-06-19-79/§5-8</li><li>lov/1997-06-19-79/§5-11</li><li>lov/1997-06-19-79/§12-1</li><li>lov/1997-06-19-79/§12-2</li><li>lov/1997-06-19-79/§14-1</li><li>forskrift/2005-12-09-1428</li></ul></dd><dt class="dateOfPublication">Kunngjort</dt><dd class="dateOfPublication">2005-12-13</dd><dt class="journalNumber">Journalnummer</dt><dd class="journalNumber">2005-1131</dd><dt class="titleShort">Korttittel</dt><dd class="titleShort">Forskrift om gjennomføring av prospektkontroll</dd><dt class="title">Tittel</dt><dd class="title">Forskrift om gjennomføring av prospektkontrollen.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 9. desember 2005 med hjemmel i lov 19. juni 1997 nr. 79 om verdipapirhandel § 5-8 femte og sjette ledd, § 5-11 første ledd, § 12-1 tredje ledd, § 12-2 sjette ledd og § 14-1 fjerde ledd, jf. ikrafttredelsesvedtak 9. desember 2005 nr. 1428. Jf. EØS-avtalen vedlegg IX nr. 29b (direktiv 2003/71/EF) og nr. 29ba (forordning (EF) nr. 809/2004).</dd><dt class="refid">RefID</dt><dd class="refid">forskrift/2005-12-09-1423</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gjennomføring av prospektkontrollen.<ul class="tocSubUl"><li>Kapittel 1. Utøvelse av prospektkontroll mv.<ul class="tocSubUl"><li>§ 1. Prospektkontrollen mv.</li></ul></li><li>Kapittel 2. Saksbehandling mv.<ul class="tocSubUl"><li>§ 2. Forvaltningslovens anvendelse</li><li>§ 3. Gebyr til dekning av utgifter ved kontrollen</li><li>§ 4. Pålegg mv.</li><li>§ 5. Overtredelsesgebyr</li><li>§ 6. Klagebehandling</li></ul></li><li>Kapittel 3. Forholdet mellom Oslo Børs og Kredittilsynet<ul class="tocSubUl"><li>§ 7. Interne retningslinjer</li><li>§ 8. Rapportering til Kredittilsynet</li><li>§ 9. Oppbevaring av saksdokumenter mv.</li><li>§ 10. Kontroll og oppfølging</li></ul></li><li>Kapittel 4. Ikrafttredelse<ul class="tocSubUl"><li>§ 11. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-09-1423" id="dokument"><h1>Forskrift om gjennomføring av prospektkontrollen.</h1><section class="section" data-name="kap1" id="kapittel-1" data-lovdata-URL="LTI/forskrift/2005-12-09-1423/KAPITTEL_1"><h2>Kapittel 1. Utøvelse av prospektkontroll mv.</h2><article class="legalArticle" data-lovdata-URL="LTI/forskrift/2005-12-09-1423/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Prospektkontrollen mv.</span></h3><article class="legalP" id="kapittel-1-paragraf-1-ledd-1">Kontrollen med prospekt etter verdipapirhandelloven § 5-8 skal utøves av Oslo Børs etter bestemmelsene i denne forskrift.</article><article class="legalP" id="kapittel-1-paragraf-1-ledd-2">Følgende myndighet etter verdipapirhandelloven kapittel 5 skal utøves av Oslo Børs, som del av prospektkontrollen, etter bestemmelsene i denne forskrift:<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-1-ledd-2-punkt-1"><article class="legalP" id="kapittel-1-paragraf-1-ledd-2-punkt-1-ledd-1">adgangen til i enkeltvedtak å gjøre unntak fra reglene i kapittel 5 for enkelte tilbud og opptak til notering, jf. verdipapirhandelloven § 5-6,</article></article></li><li data-li-identifier="2." data-name="2."><article class="listArticle" id="kapittel-1-paragraf-1-ledd-2-punkt-2"><article class="legalP" id="kapittel-1-paragraf-1-ledd-2-punkt-2-ledd-1">adgangen til å godkjenne prospekt, jf. verdipapirhandelloven § 5-7 tredje og fjerde ledd,</article></article></li><li data-li-identifier="3." data-name="3."><article class="listArticle" id="kapittel-1-paragraf-1-ledd-2-punkt-3"><article class="legalP" id="kapittel-1-paragraf-1-ledd-2-punkt-3-ledd-1">adgangen til å godkjenne prospekt utarbeidet av utstedere med registrert hovedkontor i land utenfor EØS etter de regler som gjelder i dette landet, forutsatt at prospektet er utarbeidet etter internasjonale standarder og opplysningene i prospektet tilsvarer de opplysningene som skal gis i EØS-prospekt, jf. verdipapirhandelloven § 5-7 femte ledd,</article></article></li><li data-li-identifier="4." data-name="4."><article class="listArticle" id="kapittel-1-paragraf-1-ledd-2-punkt-4"><article class="legalP" id="kapittel-1-paragraf-1-ledd-2-punkt-4-ledd-1">adgangen til å nedlegge forbud mot at et tilbud gjennomføres, jf. verdipapirhandelloven § 5-8 fjerde ledd,</article></article></li><li data-li-identifier="5." data-name="5."><article class="listArticle" id="kapittel-1-paragraf-1-ledd-2-punkt-5"><article class="legalP" id="kapittel-1-paragraf-1-ledd-2-punkt-5-ledd-1">plikten til på tilbyders anmodning å gi melding til annen EØS-stat om at prospekt er godkjent, jf. verdipapirhandelloven § 5-9 annet ledd,</article></article></li><li data-li-identifier="6." data-name="6."><article class="listArticle" id="kapittel-1-paragraf-1-ledd-2-punkt-6"><article class="legalP" id="kapittel-1-paragraf-1-ledd-2-punkt-6-ledd-1">adgangen til å kreve gebyr til dekning av utgifter ved prospektkontrollen, jf. verdipapirhandelloven § 5-11 første ledd,</article></article></li><li data-li-identifier="7." data-name="7."><article class="listArticle" id="kapittel-1-paragraf-1-ledd-2-punkt-7"><article class="legalP" id="kapittel-1-paragraf-1-ledd-2-punkt-7-ledd-1">adgangen til å tillate at enkelte opplysninger utelates i prospekt, jf. verdipapirhandelloven § 5-16,</article></article></li><li data-li-identifier="8." data-name="8."><article class="listArticle" id="kapittel-1-paragraf-1-ledd-2-punkt-8"><article class="legalP" id="kapittel-1-paragraf-1-ledd-2-punkt-8-ledd-1">adgangen til å kreve at et sammendrag av prospektet oversettes til norsk, jf. verdipapirhandelloven § 5-17,</article></article></li><li data-li-identifier="9." data-name="9."><article class="listArticle" id="kapittel-1-paragraf-1-ledd-2-punkt-9"><article class="legalP" id="kapittel-1-paragraf-1-ledd-2-punkt-9-ledd-1">adgangen til å pålegge overtredelsesgebyr eller daglig mulkt ved overtredelse av plikter etter kapittel 5, jf. verdipapirhandelloven § 14-1, og</article></article></li><li data-li-identifier="10." data-name="10."><article class="listArticle" id="kapittel-1-paragraf-1-ledd-2-punkt-10"><article class="legalP" id="kapittel-1-paragraf-1-ledd-2-punkt-10-ledd-1">registrering av profesjonelle investorer, jf. verdipapirhandelloven § 5-4 nr. 8 og forskrift fastsatt i medhold av denne.</article></article></li></ul></article><article class="legalP" id="kapittel-1-paragraf-1-ledd-3">Oslo Børs skal være rette vedkommende til å motta melding fra myndighetene i annen EØS-stat, jf. verdipapirhandelloven § 5-9 første ledd.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2005-12-09-1423/KAPITTEL_2"><h2>Kapittel 2. Saksbehandling mv.</h2><article class="legalArticle" data-lovdata-URL="LTI/forskrift/2005-12-09-1423/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Forvaltningslovens anvendelse</span></h3><article class="legalP" id="kapittel-2-paragraf-1-ledd-1">Oslo Børs skal utføre myndighetsoppgavene på forsvarlig måte innen de rammer som følger av alminnelige forvaltningsrettslige regler og god forvaltningsskikk, jf. også børsloven § 5-14.</article><article class="legalP" id="kapittel-2-paragraf-1-ledd-2">Dersom Oslo Børs kan anses inhabil etter prinsippene i forvaltningsloven kapittel II, skal myndighetsoppgavene ivaretas av Kredittilsynet.</article></article><article class="legalArticle" data-lovdata-URL="LTI/forskrift/2005-12-09-1423/§3" data-name="§3" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Gebyr til dekning av utgifter ved kontrollen</span></h3><article class="legalP" id="kapittel-2-paragraf-2-ledd-1">Oslo Børs kan kreve gebyr til dekning av utgifter ved prospektkontrollen fra den som utarbeider prospekt. Gebyret skal godkjennes av Kredittilsynet.</article></article><article class="legalArticle" data-lovdata-URL="LTI/forskrift/2005-12-09-1423/§4" data-name="§4" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Pålegg mv.</span></h3><article class="legalP" id="kapittel-2-paragraf-3-ledd-1">Som ledd i prospektkontrollen kan Oslo Børs<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">pålegge opplysningsplikt for utsteder, tilbyder eller personer som søker opptak til notering, og personer som har bestemmende innflytelse hos disse eller er under bestemmende innflytelse,</article></article></li><li data-li-identifier="2." data-name="2."><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">pålegge opplysningsplikt for revisor og ledelse hos utsteder, tilbyder eller personer som søker opptak til notering, samt finansielle mellommenn,</article></article></li><li data-li-identifier="3." data-name="3."><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">pålegge utsteder midlertidig forbud mot gjennomføring av et tilbud i inntil 10 arbeidsdager dersom det er rimelig grunn til å tro at prospektreglene er overtrådt, eller</article></article></li><li data-li-identifier="4." data-name="4."><article class="listArticle" id="kapittel-2-paragraf-3-ledd-1-punkt-4"><article class="legalP" id="kapittel-2-paragraf-3-ledd-1-punkt-4-ledd-1">forby annonsering i inntil 10 arbeidsdager dersom det er rimelig grunn til å anta at prospektreglene er overtrådt.</article></article></li></ul></article></article><article class="legalArticle" data-lovdata-URL="LTI/forskrift/2005-12-09-1423/§5" data-name="§5" id="kapittel-2-paragraf-4"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Overtredelsesgebyr</span></h3><article class="legalP" id="kapittel-2-paragraf-4-ledd-1">Ved overtredelse av plikter etter verdipapirhandelloven kapittel 5 eller forskrifter fastsatt i medhold av kapittel 5, kan børsstyret vedta å ilegge overtrederen et overtredelsesgebyr som skal tilfalle statskassen.</article><article class="legalP" id="kapittel-2-paragraf-4-ledd-2">Overtredelsesgebyr skal fastsettes etter følgende regler:<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-4-ledd-2-punkt-1"><article class="legalP" id="kapittel-2-paragraf-4-ledd-2-punkt-1-ledd-1">overtredelsesgebyr for utstedere av børsnoterte verdipapirer kan maksimalt utgjøre 10 ganger årlig kursnoteringsavgift for hver overtredelse som kan sanksjoneres med overtredelsesgebyr, beregnet ut fra den senest fakturerte totale årlige kursnoteringsavgift for det verdipapiret overtredelsen refererer seg til,</article></article></li><li data-li-identifier="2." data-name="2."><article class="listArticle" id="kapittel-2-paragraf-4-ledd-2-punkt-2"><article class="legalP" id="kapittel-2-paragraf-4-ledd-2-punkt-2-ledd-1">overtredelsesgebyr for andre skal fastsettes på bakgrunn av overtredelsens art i samsvar med de vurderinger som benyttes ved fastsettelsen av overtredelsesgebyr for utstedere av børsnoterte verdipapirer,</article></article></li><li data-li-identifier="3." data-name="3."><article class="listArticle" id="kapittel-2-paragraf-4-ledd-2-punkt-3"><article class="legalP" id="kapittel-2-paragraf-4-ledd-2-punkt-3-ledd-1">overtrederen skal gjøres kjent med at det vurderes å ilegge overtredelsesgebyr og de forhold vurderingene bygger på, og</article></article></li><li data-li-identifier="4." data-name="4."><article class="listArticle" id="kapittel-2-paragraf-4-ledd-2-punkt-4"><article class="legalP" id="kapittel-2-paragraf-4-ledd-2-punkt-4-ledd-1">overtreder skal ha minst en uke til å uttale seg på før vedtak fattes av børsen.</article></article></li></ul></article><article class="legalP" id="kapittel-2-paragraf-4-ledd-3">Den som ilegges overtredelsesgebyr skal ha skriftlig underretning om vedtaket og begrunnelsen for vedtaket.</article><article class="legalP" id="kapittel-2-paragraf-4-ledd-4">Vedtaket og begrunnelsen for vedtaket skal offentliggjøres, med mindre særlige grunner taler mot dette.</article><article class="legalP" id="kapittel-2-paragraf-4-ledd-5">Oslo Børs skal sende faktura på ilagt overtredelsesgebyr, som forfaller til betaling tretti dager etter fakturadato.</article></article><article class="legalArticle" data-lovdata-URL="LTI/forskrift/2005-12-09-1423/§6" data-name="§6" id="kapittel-2-paragraf-5"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Klagebehandling</span></h3><article class="legalP" id="kapittel-2-paragraf-5-ledd-1">Børsklagenemnden skal behandle klager på vedtak Oslo Børs treffer i medhold av § 1.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2005-12-09-1423/KAPITTEL_3"><h2>Kapittel 3. Forholdet mellom Oslo Børs og Kredittilsynet</h2><article class="legalArticle" data-lovdata-URL="LTI/forskrift/2005-12-09-1423/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Interne retningslinjer</span></h3><article class="legalP" id="kapittel-3-paragraf-1-ledd-1">Oslo Børs skal fastsette interne retningslinjer og instrukser som beskriver hvordan oppgavene etter denne forskrift skal utføres. Retningslinjer/instrukser skal oppdateres løpende slik at de til enhver tid gir et dekkende bilde av utføringen av hver enkelt oppgave. Retningslinjene/instruksene og endringer i disse skal forelegges Kredittilsynet til orientering.</article></article><article class="legalArticle" data-lovdata-URL="LTI/forskrift/2005-12-09-1423/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Rapportering til Kredittilsynet</span></h3><article class="legalP" id="kapittel-3-paragraf-2-ledd-1">Dersom Oslo Børs har grunn til å tro at den finansielle rapporteringen i et prospekt ikke gir et rettvisende bilde, skal Oslo Børs informere Kredittilsynet om det og gi en vurdering av saken.</article><article class="legalP" id="kapittel-3-paragraf-2-ledd-2">Dersom Oslo Børs har grunn til å tro at det foreligger straffbar overtredelse av bestemmelser det føres kontroll med etter denne forskrift, skal dette meddeles Kredittilsynet.</article></article><article class="legalArticle" data-lovdata-URL="LTI/forskrift/2005-12-09-1423/§9" data-name="§9" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Oppbevaring av saksdokumenter mv.</span></h3><article class="legalP" id="kapittel-3-paragraf-3-ledd-1">Oslo Børs skal oppbevare dokumentasjon knyttet til utøvelsen av offentlig myndighet etter denne forskriften, i samsvar med god forvaltningsskikk. Dokumentasjonen skal oppbevares i minst 10 år.</article><article class="legalP" id="kapittel-3-paragraf-3-ledd-2">En liste over prospekter som er godkjent de siste 12 måneder skal fremgå av Oslo Børs webside. Listen skal inneholde opplysninger om hvordan prospektet er gjort tilgjengelig for offentligheten og hvor det kan innhentes.</article></article><article class="legalArticle" data-lovdata-URL="LTI/forskrift/2005-12-09-1423/§10" data-name="§10" id="kapittel-3-paragraf-4"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Kontroll og oppfølging</span></h3><article class="legalP" id="kapittel-3-paragraf-4-ledd-1">Oslo Børs skal innen utløpet av januar gi Kredittilsynet en skriftlig redegjørelse for gjennomføringen av oppgaver nevnt i § 1 og § 2, herunder en bekreftelse på at oppgavene er gjennomført i samsvar med lov, forskrifter og børsens interne retningslinjer og instrukser.</article><article class="legalP" id="kapittel-3-paragraf-4-ledd-2">Oslo Børs skal gi løpende melding til Kredittilsynet om saker som påklages til børsklagenemnden. Meldingen skal vedlegges kopi av børsens vedtak og klagen.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2005-12-09-1423/KAPITTEL_4"><h2>Kapittel 4. Ikrafttredelse</h2><article class="legalArticle" data-lovdata-URL="LTI/forskrift/2005-12-09-1423/§11" data-name="§11" id="kapittel-4-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-1-ledd-1">Forskriften trer i kraft fra 1. januar 2006.</article></article></section></main></body></html>