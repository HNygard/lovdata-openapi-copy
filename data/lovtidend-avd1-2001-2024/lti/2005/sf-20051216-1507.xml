<!DOCTYPE html><html lang="no"><head><title>Forskrift om pedagogisk bemanning.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-16-1507</dd><dt class="dokid">DokumentID</dt><dd class="dokid">LTI/forskrift/2005-12-16-1507</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 16 s 2448</dd><dt class="dateInForce">I kraft fra</dt><dd class="dateInForce">2006-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-12-01-945</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-17-64/§18</li></ul></dd><dt class="dateOfPublication">Kunngjort</dt><dd class="dateOfPublication">2005-12-20</dd><dt class="journalNumber">Journalnummer</dt><dd class="journalNumber">2005-1211</dd><dt class="titleShort">Korttittel</dt><dd class="titleShort">Forskrift om pedagogisk bemanning</dd><dt class="title">Tittel</dt><dd class="title">Forskrift om pedagogisk bemanning.</dd><dt class="miscInformation">Annet om dokumentet</dt><dd class="miscInformation">Fastsatt av Barne- og familiedepartementet 16. desember 2005 med hjemmel i lov 17. juni 2005 nr. 64 § 18 sjette ledd.</dd><dt class="refid">RefID</dt><dd class="refid">forskrift/2005-12-16-1507</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om pedagogisk bemanning.<ul class="tocSubUl"><li>§ 1. Norm for pedagogisk bemanning</li><li>§ 2. Styrers tid til administrasjon og ledelse</li><li>§ 3. Midlertidig dispensasjon</li><li>§ 4. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-16-1507" id="dokument"><h1>Forskrift om pedagogisk bemanning.</h1><article class="legalArticle" data-lovdata-URL="LTI/forskrift/2005-12-16-1507/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Norm for pedagogisk bemanning</span></h2><article class="legalP" id="paragraf-1-ledd-1">Det skal være minimum én pedagogisk leder per 14-18 barn når barna er over tre år og én pedagogisk leder per 7-9 barn når barna er under tre år og barnas daglige oppholdstid er over seks timer. I barnehager der barna har kortere oppholdstid per dag, kan barnetallet økes noe per pedagogisk leder.</article></article><article class="legalArticle" data-lovdata-URL="LTI/forskrift/2005-12-16-1507/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Styrers tid til administrasjon og ledelse</span></h2><article class="legalP" id="paragraf-2-ledd-1">Styrerens tid til administrasjon og ledelse kommer i tillegg til normen for pedagogisk bemanning.</article></article><article class="legalArticle" data-lovdata-URL="LTI/forskrift/2005-12-16-1507/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Midlertidig dispensasjon</span></h2><article class="legalP" id="paragraf-3-ledd-1">Eier kan søke kommunen om midlertidig dispensasjon fra denne forskrift § 1. Uttalelse fra barnehagens samarbeidsutvalg skal legges ved søknaden.</article><article class="legalP" id="paragraf-3-ledd-2">Kommunen kan innvilge midlertidig dispensasjon fra denne forskrift § 1 for inntil ett år av gangen når særlige hensyn tilsier det.</article><article class="legalP" id="paragraf-3-ledd-3">Kommunens vedtak kan påklages til fylkesmannen.</article></article><article class="legalArticle" data-lovdata-URL="LTI/forskrift/2005-12-16-1507/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Forskriften trer i kraft 1. januar 2006. Fra samme tidspunkt oppheves forskrift 1. desember 1995 nr. 945 om pedagogisk bemanning gitt med hjemmel i lov 5. mai 1995 nr. 19 om barnehager (barnehageloven) § 17 tredje ledd.</article></article></main></body></html>