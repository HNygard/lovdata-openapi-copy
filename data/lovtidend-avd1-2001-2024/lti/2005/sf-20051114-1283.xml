<!DOCTYPE html><html lang="no"><head><title>Forskrift om endring i forskrift om merking mv av næringsmidler.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-11-14-1283</dd><dt class="dokid">DokumentID</dt><dd class="dokid">LTI/forskrift/2005-11-14-1283</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 13 s 2048</dd><dt class="dateInForce">I kraft fra</dt><dd class="dateInForce">2005-11-14</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-12-21-1385</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§10</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2005-11-18</dd><dt class="journalNumber">Journalnummer</dt><dd class="journalNumber">2005-1008</dd><dt class="titleShort">Korttittel</dt><dd class="titleShort">Endr. i merkeforskriften</dd><dt class="title">Tittel</dt><dd class="title">Forskrift om endring i forskrift om merking mv av næringsmidler.</dd><dt class="miscInformation">Annet om dokumentet</dt><dd class="miscInformation">Fastsatt av Helse- og omsorgsdepartementet 14. november 2005 med hjemmel i lov 19. desember 2003 nr. 124 om matproduksjon og mattrygghet mv. (matloven) § 10 annet ledd, jf. delegeringsvedtak 19. desember 2003 nr. 1790.</dd><dt class="refid">RefID</dt><dd class="refid">forskrift/2005-11-14-1283</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om merking mv av næringsmidler.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-11-14-1283" id="dokument"><h1>Forskrift om endring i forskrift om merking mv av næringsmidler.</h1><section class="section" data-name="kapI" id="kapittel-1" data-lovdata-URL="LTI/forskrift/2005-11-14-1283/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. desember 1993 nr. 1385 om merking mv av næringsmidler gjøres følgende endringer:</article> <article class="defaultP" margin-top="true">§ 8 skal lyde:</article><article class="legalP" id="kapittel-1-ledd-2">For emballasje med største enkeltflate mindre enn 10 cm<sup>2</sup>, og for glassflasker som er ment til gjenbruk og har en uutslettelig merking og som verken har etikett, halsetikett eller lignende, er det tilstrekkelig å merke med varebetegnelse, nettoinnhold og holdbarhetsdato. Produkter som inneholder ingredienser omfattet av vedlegg IV, skal i tillegg ha en angivelse av disse ingrediensene. For glassflasker er det ikke nødvendig at disse opplysningene gis samlet.</article> <article class="defaultP" margin-top="true">Vedlegg IV skal lyde: <table><thead><tr><th data-text-align="left" data-vertical-align="top"><i>Ingredienser som refereres til i § 11 nr. 9 og 10, § 12 nr. 1 og § 14</i></th><th data-text-align="left" data-vertical-align="top"><i>Produkter fremstilt av ingredienser i listen i venstre kolonne som er midlertidig unntatt</i></th></tr></thead><tbody><tr><td data-text-align="left" data-vertical-align="top">Glutenholdig korn (hvete, rug, bygg, havre, spelt, kamut/egyptisk hvete eller hybrider av disse) og produkter fremstilt av glutenholdige korn.</td><td data-text-align="left" data-vertical-align="top">– Hvetebasert glukosesirup, inkludert glukose.<sup class="footnotereference" data-footnotereferencevalue="i" data-unique-footnote-counter="1">i</sup><br />– Hvetebaserte maltodextriner.<sup class="footnotereference" data-footnotereferencevalue="i" data-unique-footnote-counter="1">i</sup><br />– Glukosesirup basert på bygg.<br />– Korn benyttet i destillater til alkoholsterke drikker.</td></tr><tr><td data-text-align="left" data-vertical-align="top">Skalldyr og produkter fremstilt av skalldyr.</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Egg og produkter fremstilt av egg.</td><td data-text-align="left" data-vertical-align="top">– Lysozym som brukes i vin.<br />– Albumin brukt som klaringsmiddel i vin og cider.</td></tr><tr><td data-text-align="left" data-vertical-align="top">Fisk og produkter fremstilt av fisk.</td><td data-text-align="left" data-vertical-align="top">– Fiskegelatin brukt som bærestoff for vitaminer og aromaer.<br />– Fiskegelatin eller husblas brukt som klaringsmiddel i øl, cider og vin.</td></tr><tr><td data-text-align="left" data-vertical-align="top">Peanøtter og produkter fremstilt av peanøtter.</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Soya og produkter fremstilt av soya.</td><td data-text-align="left" data-vertical-align="top">– Helraffinert soyaolje og soyafett.<sup class="footnotereference" data-footnotereferencevalue="i" data-unique-footnote-counter="1">i</sup><br />– Tokoferolrikt ekstrakt (E306), D-alfa-tokoferol, D-alfa-tokoferolacetat, D-alfa-tokoferolsuksinat fra soya.<br />– Fytosteroler og fytosterolestere fremstilt fra soyaolje.<br />– Fytostanolestere fremstilt av steroler fra soyaolje.</td></tr><tr><td data-text-align="left" data-vertical-align="top">Melk og produkter fremstilt av melk (herunder laktose).</td><td data-text-align="left" data-vertical-align="top">– Myse brukt i destillater til alkoholsterke drikker.<br />– Laktitol.<br />– Kasein brukt som klaringsmiddel i cider og vin.</td></tr><tr><td data-text-align="left" data-vertical-align="top">Nøtter (mandel, hasselnøtt, valnøtt, cashewnøtt, pekannøtt, paranøtt, pistasienøtt, macadamianøtt/australianøtt) og produkter fremstilt av nøtter.</td><td data-text-align="left" data-vertical-align="top">– Nøtter brukt i destillater til alkoholsterke drikker.<br />– Mandler og valnøtter brukt som aroma i alkoholsterke drikker.</td></tr><tr><td data-text-align="left" data-vertical-align="top">Selleri og produkter fremstilt av selleri.</td><td data-text-align="left" data-vertical-align="top">– Olje av selleriblad og sellerifrø.<br />– Oleoresin av sellerifrø.</td></tr><tr><td data-text-align="left" data-vertical-align="top">Sennep og produkter fremstilt av sennep.</td><td data-text-align="left" data-vertical-align="top">– Sennepsolje.<br />– Sennepsfrøolje.<br />– Oleoresin av sennepsfrø.</td></tr><tr><td data-text-align="left" data-vertical-align="top">Sesamfrø og produkter fremstilt av sesamfrø.</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Svoveldioksid og sulfitt i konsentrasjoner på 10 mg/kg eller mer eller 10 mg/l, uttrykt som SO<sup>2</sup> .</td><td data-text-align="left" data-vertical-align="top" /></tr></tbody></table></article><footer class="footnotes"><article class="footnote" data-name="i" data-unique-footnote-counter="1"><span class="footnoteLabel">i</span> og produkter fremstilt av disse dersom deres evne til å framkalle allergisk reaksjon, i forhold til vurderingen som ligger til grunn for unntakslisten, ikke har økt under fremstillingen.</article></footer></section><section class="section" data-name="kapII" id="kapittel-2" data-lovdata-URL="LTI/forskrift/2005-11-14-1283/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>