<!DOCTYPE html><html lang="no"><head><title>Forskrift om løselig seksverdig krom i sement.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-01-25-47</dd><dt class="dokid">DokumentID</dt><dd class="dokid">LTI/forskrift/2005-01-25-47</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 2 s 165</dd><dt class="dateInForce">I kraft fra</dt><dd class="dateInForce">2005-01-25</dd><dt class="changesToDocuments">Endrer</dt><dd class="changesToDocuments"><ul><li>forskrift/1987-10-23-1149</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1977-02-04-4/§18</li><li>forskrift/1977-10-07-8619</li></ul></dd><dt class="dateOfPublication">Kunngjort</dt><dd class="dateOfPublication">2005-01-28</dd><dt class="journalNumber">Journalnummer</dt><dd class="journalNumber">2005-0054</dd><dt class="titleShort">Korttittel</dt><dd class="titleShort">Forskrift om løselig seksverdig krom i sement</dd><dt class="title">Tittel</dt><dd class="title">Forskrift om løselig seksverdig krom i sement.</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for arbeidstilsynet 25. januar 2005 med hjemmel i lov 4. februar 1977 nr. 4 om arbeidervern og arbeidsmiljø m.v. § 18 nr. 3, jf. delegeringsvedtak 7. oktober 1977 nr. 8619. Jf. EØS-avtalen vedlegg II kap. XV (direktiv 2003/53/EF).</dd><dt class="refid">RefID</dt><dd class="refid">forskrift/2005-01-25-47</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om løselig seksverdig krom i sement.<ul class="tocSubUl"><li>§ 1. Virkeområde</li><li>§ 2. Hvem forskriften retter seg mot</li><li>§ 3. Krav til sement og sementholdige stoffblandinger</li><li>§ 4. Merking</li><li>§ 5. Straffebestemmelser</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2005-01-25-47" id="dokument"><h1>Forskrift om løselig seksverdig krom i sement.</h1><article class="legalArticle" data-lovdata-URL="LTI/forskrift/2005-01-25-47/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften gjelder for produksjon, import og omsetning av sement og sementholdige stoffblandinger som inneholder løselig seksverdig krom.</article></article><article class="legalArticle" data-lovdata-URL="LTI/forskrift/2005-01-25-47/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Hvem forskriften retter seg mot</span></h2><article class="legalP" id="paragraf-2-ledd-1">Forskriften retter seg mot produsenter, importører og forhandlere av sement og sementholdige stoffblandinger som inneholder løselig seksverdig krom.</article></article><article class="legalArticle" data-lovdata-URL="LTI/forskrift/2005-01-25-47/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til sement og sementholdige stoffblandinger</span></h2><article class="legalP" id="paragraf-3-ledd-1">Det skal ikke omsettes sement og sementholdige stoffblandinger som i hydrert form inneholder mer enn 2 mg løselig seksverdig krom pr. kg tørr sement.</article><article class="legalP" id="paragraf-3-ledd-2">Kravet i første ledd gjelder ikke for omsetning til bruk i forbindelse med kontrollerte, lukkede og helautomatiserte prosesser, hvor sement og sementholdige stoffblandinger utelukkende behandles maskinelt, og det ikke er mulighet for kontakt med huden.</article></article><article class="legalArticle" data-lovdata-URL="LTI/forskrift/2005-01-25-47/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Merking</span></h2><article class="legalP" id="paragraf-4-ledd-1">Sement og sementholdige stoffblandinger som omfattes av unntaksbestemmelsen i § 3 andre ledd, skal merkes i henhold til forskrift 16. juli 2002 nr. 1139 om klassifisering, merking mv. av farlige kjemikalier vedlegg IV punkt 1.4.2 bokstav i.</article><article class="legalP" id="paragraf-4-ledd-2">Dersom det anvendes reduksjonsmidler, skal emballasjen til sement og sementholdige stoffblandinger merkes med klart leselige og uutslettelige opplysninger om emballeringsdato og de lagerbetingelser og den lagringsperiode som er nødvendig for å sikre at reduksjonsmiddelet er aktivt og grenseverdien i § 3 overholdes.</article><article class="legalP" id="paragraf-4-ledd-3">Andre ledd gjelder ikke for omsetning til bruk i forbindelse med kontrollerte, lukkede og helautomatiserte prosesser, hvor sement og sementholdige stoffblandinger utelukkende behandles maskinelt og det ikke er mulighet for kontakt med huden.</article></article><article class="legalArticle" data-lovdata-URL="LTI/forskrift/2005-01-25-47/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Straffebestemmelser</span></h2><article class="legalP" id="paragraf-5-ledd-1">Overtredelse av denne forskriften straffes etter arbeidsmiljøloven kapittel XIV og straffeloven § 48a og § 48b.</article></article><article class="legalArticle" data-lovdata-URL="LTI/forskrift/2005-01-25-47/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Forskriften trer i kraft straks. Samtidig oppheves forskrift 23. oktober 1987 nr. 1149 om vannløselige kromater i sement.</article></article></main></body></html>