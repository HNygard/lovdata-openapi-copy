<!DOCTYPE html><html lang="no"><head><title>Forskrift om endring i forskrift om svangerskapsavbrudd (abortforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-05-31-521</dd><dt class="dokid">DokumentID</dt><dd class="dokid">LTI/forskrift/2005-05-31-521</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 7 s 1097</dd><dt class="dateInForce">I kraft fra</dt><dd class="dateInForce">2006-01-01, 2006-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-06-15-635</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2001-06-15-635/§23</li><li>lov/1975-06-13-50/§12</li></ul></dd><dt class="dateOfPublication">Kunngjort</dt><dd class="dateOfPublication">2005-06-10</dd><dt class="journalNumber">Journalnummer</dt><dd class="journalNumber">2005-0462</dd><dt class="titleShort">Korttittel</dt><dd class="titleShort">Endr. i abortforskriften</dd><dt class="title">Tittel</dt><dd class="title">Forskrift om endring i forskrift om svangerskapsavbrudd (abortforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Helse- og omsorgsdepartementet 31. mai 2005 med hjemmel i forskrift 15. juni 2001 nr. 635 om svangerskapsavbrudd (abortforskriften) § 23.</dd><dt class="refid">RefID</dt><dd class="refid">forskrift/2005-05-31-521</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om svangerskapsavbrudd (abortforskriften).<ul class="tocSubUl"><li>I<ul class="tocSubUl"><li>§ 19. Journal og protokoll</li><li>§ 20. Meldinger</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-05-31-521" id="dokument"><h1>Forskrift om endring i forskrift om svangerskapsavbrudd (abortforskriften).</h1><section class="section" data-name="kapI" id="kapittel-1" data-lovdata-URL="LTI/forskrift/2005-05-31-521/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. juni 2001 nr. 635 om svangerskapsavbrudd (abortforskriften) gjøres følgende endringer:</article> <article class="defaultP" margin-top="true">§ 19 og § 20 skal lyde:</article><article class="futureLegalArticle" data-name="§19" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Journal og protokoll</span></span><article class="legalP" id="kapittel-1-foreslåttparagraf-1-ledd-1">Sykehus eller institusjoner hvor svangerskapsavbrudd foretas, skal føre særskilt protokoll over svangerskapsavbrudd i tillegg til pasientjournal. Protokollen føres på elektronisk skjema utarbeidet av Nasjonalt folkehelseinstitutt og skal inneholde nærmere angitte data om kvinnen, svangerskapet, tidligere svangerskap og fødsler, begjæringen om svangerskapsavbrudd, inngrepet og prevensjon.</article><article class="legalP" id="kapittel-1-foreslåttparagraf-1-ledd-2">Ved nemndbehandling skal vedtaket med begrunnelse innføres i journalen og protokollen med datoangivelse og nemndsmedlemmenes underskrift.</article><article class="legalP" id="kapittel-1-foreslåttparagraf-1-ledd-3">Kopi av journalopplysningene skal sendes den lege som har henvist kvinnen.</article><article class="legalP" id="kapittel-1-foreslåttparagraf-1-ledd-4">Protokollen og dokumentene i saken skal oppbevares nedlåst i vedkommende sykehus/institusjon i minst 10 år.</article></article><article class="futureLegalArticle" data-name="§20" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">Meldinger</span></span><article class="legalP" id="kapittel-1-foreslåttparagraf-2-ledd-1">Alle sykehus, sykehusavdelinger og godkjente institusjoner hvor det kan foretas svangerskapsavbrudd skal løpende sende den databehandler som Nasjonal folkehelseinstitutt bestemmer elektronisk avidentifisert gjenpart av protokollen som nevnt i § 19. Gjenparten som sendes databehandler skal inneholde nærmere bestemte data fra protokollene og om utførelsen av det enkelte inngrep.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2005-05-31-521/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene gjelder fra 1. januar 2006, dog slik at plikten til å melde i elektronisk form ikke trer i kraft før 1. juli 2006.</article></section></main></body></html>