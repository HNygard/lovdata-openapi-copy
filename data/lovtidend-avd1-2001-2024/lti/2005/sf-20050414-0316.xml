<!DOCTYPE html><html lang="no"><head><title>Forskrift om gjennomføring av JAR 21 Amendment 6 om prosedyrer for sertifisering av flymateriell.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-04-14-316</dd><dt class="dokid">DokumentID</dt><dd class="dokid">LTI/forskrift/2005-04-14-316</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 4 s 586</dd><dt class="dateInForce">I kraft fra</dt><dd class="dateInForce">2005-06-15 – oppheves senest 2006-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-01-23-414</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§4-1</li><li>lov/1993-06-11-101/§4-10</li><li>lov/1993-06-11-101/§15-4</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2005-04-15</dd><dt class="journalNumber">Journalnummer</dt><dd class="journalNumber">2005-0299</dd><dt class="titleShort">Korttittel</dt><dd class="titleShort">Forskrift om sertifisering av flymateriell</dd><dt class="title">Tittel</dt><dd class="title">Forskrift om gjennomføring av JAR 21 Amendment 6 om prosedyrer for sertifisering av flymateriell.</dd><dt class="miscInformation">Annet om dokumentet</dt><dd class="miscInformation">Fastsatt av Luftfartstilsynet 14. april 2005 med hjemmel i lov 11. juni 1993 nr. 101 om luftfart (luftfartsloven) § 4-1, jf. § 4-10 og § 15-4, jf. delegeringsvedtak 10. desember 1999 nr. 1273.</dd><dt class="refid">RefID</dt><dd class="refid">forskrift/2005-04-14-316</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gjennomføring av JAR 21 Amendment 6 om prosedyrer for sertifisering av flymateriell.<ul class="tocSubUl"><li>§ 1. Virkeområde</li><li>§ 2. Formål</li><li>§ 3. Gjennomføring i norsk rett</li><li>§ 4. Definisjoner</li><li>§ 5. Utstedelse av godkjennelse</li><li>§ 6. Fornyelse og utvidelse av godkjennelse</li><li>§ 7. Tilbakekall og begrensning av godkjennelse</li><li>§ 8. Midlertidig tilbakekall av godkjennelse</li><li>§ 9. Innlevering av dokument</li><li>§ 10. Dispensasjon</li><li>§ 11. Ikrafttredelse og opphevelse</li><li>Vedlegg: JAR 21 Certification Procedures for Aircraft and Related Products and Parts, Amendment 6, utgave 1. november 2004</li></ul></li></ul></dd></dl></header><main class="documentBody" data-lovdata-URL="LTI/forskrift/2005-04-14-316" id="dokument"><h1>Forskrift om gjennomføring av JAR 21 Amendment 6 om prosedyrer for sertifisering av flymateriell.</h1><article class="legalArticle" data-lovdata-URL="LTI/forskrift/2005-04-14-316/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="numberedLegalP" data-numerator="1" id="paragraf-1-nummer-1">(1) Denne forskriften gjelder Luftfartstilsynets krav i forbindelse med prosedyrer for godkjennelse av JAR-sertifisert flymateriell, med krav til konstruksjon og produksjon av flymateriell, krav til dem som utfører endringer og reparasjoner på flymateriell, samt krav til det ferdigstilte produktet. Forskriften gjelder bare JAR-sertifisert flymateriell.</article><article class="numberedLegalP" data-numerator="2" id="paragraf-1-nummer-2">(2) JAR 21 Subpart F («Production without Production Organisation Approval») og Subpart G («Production Organisation Approval for Products, Parts and Appliances») skal benyttes for produksjon av alt flymateriell i Norge.</article></article><article class="legalArticle" data-lovdata-URL="LTI/forskrift/2005-04-14-316/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Formål</span></h2><article class="legalP" id="paragraf-2-ledd-1">Formålet med denne forskriften er å gjennomføre JAR 21 Certification Procedures for Aircraft and Related Products and Parts, Amendment 6 i norsk rett, slik at sertifisering av flymateriell foretatt av norske luftfartsmyndigheter sikres anerkjennelse av andre lands myndigheter og internasjonale organisasjoner.</article></article><article class="legalArticle" data-lovdata-URL="LTI/forskrift/2005-04-14-316/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Gjennomføring i norsk rett</span></h2><article class="legalP" id="paragraf-3-ledd-1">JAR 21 Certification Procedures for Aircraft and Related Products and Parts, Amendment 6, utgave 1. november 2004, gjelder som norsk forskrift.</article></article><article class="legalArticle" data-lovdata-URL="LTI/forskrift/2005-04-14-316/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Definisjoner</span></h2><article class="numberedLegalP" data-numerator="1" id="paragraf-4-nummer-1">(1) I denne forskriften menes med:<ul class="defaultList"><li data-li-identifier="a)" data-name="a)"><article class="listArticle" id="paragraf-4-nummer-1-punkt-1"><article class="legalP" id="paragraf-4-nummer-1-punkt-1-ledd-1"><i>JAA:</i> Joint Aviation Authority;</article></article></li><li data-li-identifier="b)" data-name="b)"><article class="listArticle" id="paragraf-4-nummer-1-punkt-2"><article class="legalP" id="paragraf-4-nummer-1-punkt-2-ledd-1"><i>JAR:</i> Joint Aviation Requirement;</article></article></li><li data-li-identifier="c)" data-name="c)"><article class="listArticle" id="paragraf-4-nummer-1-punkt-3"><article class="legalP" id="paragraf-4-nummer-1-punkt-3-ledd-1"><i>JAR 21:</i> JAR 21 Certification Procedures for Aircraft and Related Products and Parts, Amendment 6, utgave 1. november 2004;</article></article></li><li data-li-identifier="d)" data-name="d)"><article class="listArticle" id="paragraf-4-nummer-1-punkt-4"><article class="legalP" id="paragraf-4-nummer-1-punkt-4-ledd-1"><i>JAR-sertifisert flymateriell:</i> Flymateriell som er godkjent etter regler/prosedyrer utarbeidet av JAA. Luftfartøy, motorer, propeller og hjelpeaggregat (APU – Auxilliary Power Unit) skal ha gjennomgått en sertifiseringsprosess i JAA. Hvert enkelt medlemsland har medvirket i prosessen og utstedt eget typesertifikat/godkjennelse for luftfartøy, motorer, propeller og APU.</article></article></li><li data-li-identifier="e)" data-name="e)"><article class="listArticle" id="paragraf-4-nummer-1-punkt-5"><article class="legalP" id="paragraf-4-nummer-1-punkt-5-ledd-1"><i>Myndigheten (The Authority):</i> Luftfartstilsynet.</article></article></li></ul></article><article class="numberedLegalP" data-numerator="2" id="paragraf-4-nummer-2">(2) I forskriften her gjelder definisjoner i vedlegg 1 til dokumentasjonsforskriften såfremt disse ikke er i strid med definisjonene i JAR 21.</article></article><article class="legalArticle" data-lovdata-URL="LTI/forskrift/2005-04-14-316/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utstedelse av godkjennelse</span></h2><article class="numberedLegalP" data-numerator="1" id="paragraf-5-nummer-1">(1) Luftfartstilsynet kan utstede godkjennelser i henhold til JAR 21 når kravene i JAR 21 er oppfylt.</article><article class="numberedLegalP" data-numerator="2" id="paragraf-5-nummer-2">(2) Luftfartstilsynet kan gjøre en godkjennelse gitt med hjemmel i JAR 21 gyldig for en bestemt periode.</article></article><article class="legalArticle" data-lovdata-URL="LTI/forskrift/2005-04-14-316/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Fornyelse og utvidelse av godkjennelse</span></h2><article class="numberedLegalP" data-numerator="1" id="paragraf-6-nummer-1">(1) Søknad med opplysninger som er nødvendige for å kunne treffe vedtak om fornyelse eller utvidelse av godkjennelse i henhold til JAR 21 skal sendes Luftfartstilsynet senest to måneder før gyldighetsperiodens utløp.</article><article class="numberedLegalP" data-numerator="2" id="paragraf-6-nummer-2">(2) Luftfartstilsynet kan ved fornyelse og utvidelse kreve adgangskontroll for å fornye eller utvide godkjennelsen.</article></article><article class="legalArticle" data-lovdata-URL="LTI/forskrift/2005-04-14-316/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tilbakekall og begrensning av godkjennelse</span></h2><article class="legalP" id="paragraf-7-ledd-1">Dersom innehaveren av godkjennelse gitt i henhold til JAR 21 ikke overholder bestemmelsene som gjelder for godkjennelsen, kan Luftfartstilsynet tilbakekalle og/eller begrense godkjennelsen.</article></article><article class="legalArticle" data-lovdata-URL="LTI/forskrift/2005-04-14-316/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Midlertidig tilbakekall av godkjennelse</span></h2><article class="legalP" id="paragraf-8-ledd-1">Luftfartstilsynet kan med øyeblikkelig virkning midlertidig tilbakekalle en godkjennelse gitt i henhold til JAR 21 dersom det antas å foreligge forhold som tilsier at videre virksomhet bør stanses umiddelbart av hensyn til krav om sikkerhet.</article></article><article class="legalArticle" data-lovdata-URL="LTI/forskrift/2005-04-14-316/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Innlevering av dokument</span></h2><article class="legalP" id="paragraf-9-ledd-1">Dersom en godkjennelse gitt i henhold til JAR 21 er tilbakekalt med hjemmel i § 7 eller § 8 kan Luftfartstilsynet treffe vedtak om tilbakesending av dokumentet til Luftfartstilsynet.</article></article><article class="legalArticle" data-lovdata-URL="LTI/forskrift/2005-04-14-316/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Dispensasjon</span></h2><article class="legalP" id="paragraf-10-ledd-1">Luftfartstilsynet kan, når særlige grunner tilsier det, dispensere fra bestemmelsene i denne forskrift.</article></article><article class="legalArticle" data-lovdata-URL="LTI/forskrift/2005-04-14-316/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse og opphevelse</span></h2><article class="numberedLegalP" data-numerator="1" id="paragraf-11-nummer-1">(1) Denne forskriften trer i kraft 15. juni 2005. Samtidig oppheves forskrift 23. januar 2003 nr. 414 om gjennomføring av BSL JAR-21 om prosedyrer for sertifisering av flymateriell.</article><article class="numberedLegalP" data-numerator="2" id="paragraf-11-nummer-2">(2) Forskriften oppheves når Norge blir medlem av Det Europeiske flysikkerhetsbyrået (EASA) gjennom EØS-avtalen, likevel senest 1. januar 2006.</article></article><section class="section" id="kapittel-1" data-lovdata-URL="LTI/forskrift/2005-04-14-316/KAPITTEL_1"><h2>Vedlegg: JAR 21 Certification Procedures for Aircraft and Related Products and Parts, Amendment 6, utgave 1. november 2004</h2><article class="defaultP">(pdf)</article></section></main></body></html>