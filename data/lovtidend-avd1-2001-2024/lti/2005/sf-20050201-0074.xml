<!DOCTYPE html><html lang="no"><head><title>Forskrift om endring i forskrift om særskilte beskyttelsestiltak ved innførsel av levende fjørfe og strutsefugler samt egg, kjøtt og kjøttprodukter av disse artene, fra Bulgaria i forbindelse med utbrudd av Newcastle disease.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-02-01-74</dd><dt class="dokid">DokumentID</dt><dd class="dokid">LTI/forskrift/2005-02-01-74</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 2 s 198</dd><dt class="dateInForce">I kraft fra</dt><dd class="dateInForce">2005-02-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-12-28-1815</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§23</li><li>lov/2003-12-19-124/§19</li></ul></dd><dt class="dateOfPublication">Kunngjort</dt><dd class="dateOfPublication">2005-02-04</dd><dt class="journalNumber">Journalnummer</dt><dd class="journalNumber">2005-0075</dd><dt class="titleShort">Korttittel</dt><dd class="titleShort">Endr. i forskrift om fjørfe fra Bulgaria</dd><dt class="title">Tittel</dt><dd class="title">Forskrift om endring i forskrift om særskilte beskyttelsestiltak ved innførsel av levende fjørfe og strutsefugler samt egg, kjøtt og kjøttprodukter av disse artene, fra Bulgaria i forbindelse med utbrudd av Newcastle disease.</dd><dt class="miscInformation">Annet om dokumentet</dt><dd class="miscInformation">Fastsatt av Det sentrale Mattilsynet ved hovedkontoret 1. februar 2005 med hjemmel i lov 19. desember 2003 nr. 124 om matproduksjon og mattrygghet mv. (matloven) § 23 tredje ledd jf. § 19. Jf. EØS-avtalen vedlegg I (vedtak 2005/61/EF).</dd><dt class="refid">RefID</dt><dd class="refid">forskrift/2005-02-01-74</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om særskilte beskyttelsestiltak ved innførsel av levende fjørfe og strutsefugler samt egg, kjøtt og kjøttprodukter av disse artene, fra Bulgaria i forbindelse med utbrudd av Newcastle disease.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-02-01-74" id="dokument"><h1>Forskrift om endring i forskrift om særskilte beskyttelsestiltak ved innførsel av levende fjørfe og strutsefugler samt egg, kjøtt og kjøttprodukter av disse artene, fra Bulgaria i forbindelse med utbrudd av Newcastle disease.</h1><section class="section" data-name="kapI" id="kapittel-1" data-lovdata-URL="LTI/forskrift/2005-02-01-74/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 28. desember 2004 nr. 1815 om særskilte beskyttelsestiltak ved innførsel av levende fjørfe og strutsefugler samt egg, kjøtt og kjøttprodukter av disse artene, fra Bulgaria i forbindelse med utbrudd av Newcastle disease gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om særskilte beskyttelsestiltak ved innførsel fra Bulgaria i forbindelse med utbrudd av Newcastle disease.</i></article> <article class="defaultP" margin-top="true">EØS-henvisningen i hjemmelsfeltet skal lyde:</article><article class="legalP" id="kapittel-1-ledd-2">Jf. EØS-avtalen vedlegg I (vedtak 2004/908/EF) og (vedtak 2005/61/EF).</article> <article class="defaultP" margin-top="true">§ 2 skal lyde:</article><article class="legalP" id="kapittel-1-ledd-3">Fra distriktet Kardzhali i Bulgaria er det forbudt å innføre levende fjørfe, herunder oppdrettsfugl og fuglevilt, struts og rugeegg fra disse. Likeledes er det forbudt å innføre ferskt kjøtt, kjøttprodukter og blandingsprodukter som inneholder kjøtt fra ovennevnte arter.</article> <article class="defaultP" margin-top="true">§ 3 første ledd skal lyde:</article><article class="legalP" id="kapittel-1-ledd-4">Unntatt fra forbudet i § 2 er ferskt kjøtt og produkter inneholdende fugl og struts slaktet før 16. november 2004.</article> <article class="defaultP" margin-top="true">§ 4 skal lyde:</article><article class="legalP" id="kapittel-1-ledd-5">Forsendelser av produkter som omfattes av § 3 skal følges av et helsesertifikat som bekrefter at kravene i denne forskrift er oppfylte, jf. vedtak 2005/61/EF.</article></section><section class="section" data-name="kapII" id="kapittel-2" data-lovdata-URL="LTI/forskrift/2005-02-01-74/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>