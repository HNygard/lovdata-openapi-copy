<!DOCTYPE html><html lang="no"><head><title>Forskrift om engrossalg og tilvirkning av alkoholholdig drikk mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-06-08-539</dd><dt class="dokid">DokumentID</dt><dd class="dokid">LTI/forskrift/2005-06-08-539</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 8 s 1336</dd><dt class="dateInForce">I kraft fra</dt><dd class="dateInForce">2005-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-11-30-937</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1989-06-02-27/§1-4c</li><li>lov/1989-06-02-27/§1-14</li><li>lov/1989-06-02-27/§6-2</li><li>lov/1989-06-02-27/§6-3</li><li>lov/1989-06-02-27/§6-6</li><li>lov/1989-06-02-27/§6-9</li></ul></dd><dt class="dateOfPublication">Kunngjort</dt><dd class="dateOfPublication">2005-06-14</dd><dt class="lastupdated">Rettet</dt><dd class="lastupdated">2005-06-20 (manglende §-tegn)</dd><dt class="journalNumber">Journalnummer</dt><dd class="journalNumber">2005-0490</dd><dt class="titleShort">Korttittel</dt><dd class="titleShort">Forskrift om engrossalg mv. alkoholholdig drikk</dd><dt class="title">Tittel</dt><dd class="title">Forskrift om engrossalg og tilvirkning av alkoholholdig drikk mv.</dd><dt class="miscInformation">Annet om dokumentet</dt><dd class="miscInformation">Fastsatt av Arbeids- og sosialdepartementet 8. juni 2005 med hjemmel i lov 2. juni 1989 nr. 27 om omsetning av alkoholholdig drikk m.v. § 1-4c, § 1-14, § 6-2, § 6-3, § 6-6 og § 6-9.</dd><dt class="refid">RefID</dt><dd class="refid">forskrift/2005-06-08-539</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om engrossalg og tilvirkning av alkoholholdig drikk mv.<ul class="tocSubUl"><li>Del I. Tilvirkning av alkoholholdig drikk<ul class="tocSubUl"><li>Kapittel 1. Sikkerhet for alkoholavgift<ul class="tocSubUl"><li>§ 1-1.</li></ul></li><li>Kapittel 2. Sikring av varelager<ul class="tocSubUl"><li>§ 2-1.</li><li>§ 2-2.</li><li>§ 2-3.</li><li>§ 2-4.</li><li>§ 2-5.</li></ul></li><li>Kapittel 3. Søknadsgebyr<ul class="tocSubUl"><li>§ 3-1.</li><li>§ 3-2.</li><li>§ 3-3.</li></ul></li><li>Kapittel 4. Bevillingsgebyr<ul class="tocSubUl"><li>§ 4-1. Gebyrpliktens omfang</li><li>§ 4-2. Løpende gebyr</li><li>§ 4-3. Minstegebyr</li><li>§ 4-4. Oppgavefrist</li><li>§ 4-5. Betalingsfrist</li><li>§ 4-6. Utfyllende bestemmelser</li></ul></li></ul></li><li>Del II. Engrossalg med varer som det er betalt særavgift for<ul class="tocSubUl"><li>Kapittel 5. Engrossalg med varer som det er betalt særavgift for<ul class="tocSubUl"><li>§ 5-1.</li><li>§ 5-2.</li></ul></li></ul></li><li>Del III. Utøvelse av tilvirkningsbevilling og rett til engrossalg<ul class="tocSubUl"><li>Kapittel 6. Opplysninger til statistiske formål<ul class="tocSubUl"><li>§ 6-1. Plikt til å avgi opplysninger til statistiske formål</li><li>§ 6-2. Innhenting og bearbeiding av opplysninger</li></ul></li><li>Kapittel 7. Register for behandling av saker om tilvirkningsbevilling<ul class="tocSubUl"><li>§ 7-1. Registerets omfang og formål</li><li>§ 7-2. Behandlingsansvarlig</li><li>§ 7-3. Føring av registeret</li><li>§ 7-4. Registerets innhold</li><li>§ 7-5. Utlevering av opplysninger fra registeret</li><li>§ 7-6. Retting og sletting av opplysninger</li><li>§ 7-7. Sikkerhet</li><li>§ 7-8. Taushetsplikt/innsynsrett</li></ul></li><li>Kapittel 8. Register med opplysninger om innehavere av tilvirkningsbevilling og den som driver engrossalg<ul class="tocSubUl"><li>§ 8-1. Registerets omfang og formål</li><li>§ 8-2. Behandlingsansvarlig</li><li>§ 8-3. Føring av registeret</li><li>§ 8-4. Registerets innhold</li><li>§ 8-5. Utlevering av opplysninger fra registeret</li><li>§ 8-6. Forholdet til personopplysningsloven</li></ul></li><li>Kapittel 9. Adgang til å benytte alkoholholdig drikk som gave, lønn eller utbytte, samt å selge alkohol til ansatte til eget bruk<ul class="tocSubUl"><li>§ 9-1.</li><li>§ 9-2.</li><li>§ 9-3.</li></ul></li></ul></li><li>Del IV. Ikrafttredelse og overgangsbestemmelser<ul class="tocSubUl"><li>Kapittel 10. Ikrafttredelse og overgangsbestemmelser<ul class="tocSubUl"><li>§ 10-1.</li></ul></li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2005-06-08-539" id="dokument"><h1>Forskrift om engrossalg og tilvirkning av alkoholholdig drikk mv.</h1><section class="section" data-name="delI" id="kapittel-1" data-lovdata-URL="LTI/forskrift/2005-06-08-539/KAPITTEL_1"><h2>Del I. Tilvirkning av alkoholholdig drikk</h2><section class="section" data-name="kap1" id="kapittel-1-kapittel-1" data-lovdata-URL="LTI/forskrift/2005-06-08-539/KAPITTEL_1-1"><h3>Kapittel 1. Sikkerhet for alkoholavgift</h3><article class="legalArticle" data-lovdata-URL="LTI/forskrift/2005-06-08-539/§1-1" data-name="§1-1" id="kapittel-1-kapittel-1-paragraf-1"><h4 class="legalArticleHeader"><span class="legalArticleValue">§ 1-1</span>.</h4><article class="legalP" id="kapittel-1-kapittel-1-paragraf-1-ledd-1">Bevillingshaver har ikke adgang til å innføre, oppbevare eller ta inn på lager alkoholholdig drikk som det ikke er betalt alkoholavgift for, med mindre det er stilt tilfredsstillende sikkerhet for avgiftsbetalingen.</article></article></section><section class="section" data-name="kap2" id="kapittel-1-kapittel-2" data-lovdata-URL="LTI/forskrift/2005-06-08-539/KAPITTEL_1-2"><h3>Kapittel 2. Sikring av varelager</h3><article class="legalArticle" data-lovdata-URL="LTI/forskrift/2005-06-08-539/§2-1" data-name="§2-1" id="kapittel-1-kapittel-2-paragraf-1"><h4 class="legalArticleHeader"><span class="legalArticleValue">§ 2-1</span>.</h4><article class="legalP" id="kapittel-1-kapittel-2-paragraf-1-ledd-1">Lagring av alkoholholdig drikk skal skje i sikret varelager.</article></article><article class="legalArticle" data-lovdata-URL="LTI/forskrift/2005-06-08-539/§2-2" data-name="§2-2" id="kapittel-1-kapittel-2-paragraf-2"><h4 class="legalArticleHeader"><span class="legalArticleValue">§ 2-2</span>.</h4><article class="legalP" id="kapittel-1-kapittel-2-paragraf-2-ledd-1">Med varelager menes lokaler hvor det lagres alkoholholdig drikk, samt sats og gjærende væske til framstilling av slike drikkevarer.</article></article><article class="legalArticle" data-lovdata-URL="LTI/forskrift/2005-06-08-539/§2-3" data-name="§2-3" id="kapittel-1-kapittel-2-paragraf-3"><h4 class="legalArticleHeader"><span class="legalArticleValue">§ 2-3</span>.</h4><article class="legalP" id="kapittel-1-kapittel-2-paragraf-3-ledd-1">Varelageret skal til enhver tid være<ul class="defaultList"><li data-li-identifier="1." data-name="1."><article class="listArticle" id="kapittel-1-kapittel-2-paragraf-3-ledd-1-punkt-1"><article class="legalP" id="kapittel-1-kapittel-2-paragraf-3-ledd-1-punkt-1-ledd-1">forsvarlig låst og sikret mot innbrudd,</article></article></li><li data-li-identifier="2." data-name="2."><article class="listArticle" id="kapittel-1-kapittel-2-paragraf-3-ledd-1-punkt-2"><article class="legalP" id="kapittel-1-kapittel-2-paragraf-3-ledd-1-punkt-2-ledd-1">i god orden, og</article></article></li><li data-li-identifier="3." data-name="3."><article class="listArticle" id="kapittel-1-kapittel-2-paragraf-3-ledd-1-punkt-3"><article class="legalP" id="kapittel-1-kapittel-2-paragraf-3-ledd-1-punkt-3-ledd-1">utilgjengelig for uvedkommende.</article></article></li></ul></article></article><article class="legalArticle" data-lovdata-URL="LTI/forskrift/2005-06-08-539/§2-4" data-name="§2-4" id="kapittel-1-kapittel-2-paragraf-4"><h4 class="legalArticleHeader"><span class="legalArticleValue">§ 2-4</span>.</h4><article class="legalP" id="kapittel-1-kapittel-2-paragraf-4-ledd-1">Det må til enhver tid foreligge forsvarlige rutiner for<ul class="defaultList"><li data-li-identifier="1." data-name="1."><article class="listArticle" id="kapittel-1-kapittel-2-paragraf-4-ledd-1-punkt-1"><article class="legalP" id="kapittel-1-kapittel-2-paragraf-4-ledd-1-punkt-1-ledd-1">å holde oversikt over hvilke varer som befinner seg på varelageret. Rutinene skal sikre oversikt over beholdningen og inn- og uttak av varer.</article></article></li><li data-li-identifier="2." data-name="2."><article class="listArticle" id="kapittel-1-kapittel-2-paragraf-4-ledd-1-punkt-2"><article class="legalP" id="kapittel-1-kapittel-2-paragraf-4-ledd-1-punkt-2-ledd-1">oppfølging når det avdekkes manko i beholdningen.</article></article></li><li data-li-identifier="3." data-name="3."><article class="listArticle" id="kapittel-1-kapittel-2-paragraf-4-ledd-1-punkt-3"><article class="legalP" id="kapittel-1-kapittel-2-paragraf-4-ledd-1-punkt-3-ledd-1">kontroll med at uvedkommende personer ikke har adgang til lageret og de alkoholholdige varene som oppbevares der.</article></article></li></ul></article></article><article class="legalArticle" data-lovdata-URL="LTI/forskrift/2005-06-08-539/§2-5" data-name="§2-5" id="kapittel-1-kapittel-2-paragraf-5"><h4 class="legalArticleHeader"><span class="legalArticleValue">§ 2-5</span>.</h4><article class="legalP" id="kapittel-1-kapittel-2-paragraf-5-ledd-1">Varelager hvor brennevin eller sats og gjærende væske til fremstilling av brennevin oppbevares skal være sikret med forsvarlig alarmsystem. Sosial- og helsedirektoratet kan i særlige tilfeller gi dispensasjon fra dette kravet dersom varelageret er forsvarlig sikret på annen måte.</article></article></section><section class="section" data-name="kap3" id="kapittel-1-kapittel-3" data-lovdata-URL="LTI/forskrift/2005-06-08-539/KAPITTEL_1-3"><h3>Kapittel 3. Søknadsgebyr</h3><article class="legalArticle" data-lovdata-URL="LTI/forskrift/2005-06-08-539/§3-1" data-name="§3-1" id="kapittel-1-kapittel-3-paragraf-1"><h4 class="legalArticleHeader"><span class="legalArticleValue">§ 3-1</span>.</h4><article class="legalP" id="kapittel-1-kapittel-3-paragraf-1-ledd-1">Ved søknad om bevilling for tilvirkning betales følgende søknadsgebyr: <table><tbody><tr><td data-text-align="left" data-vertical-align="top">– alkoholholdig drikk som ikke er brennevin:</td><td data-text-align="left" data-vertical-align="top">kr 12000</td></tr><tr><td data-text-align="left" data-vertical-align="top">– brennevin:</td><td data-text-align="left" data-vertical-align="top">kr 15000</td></tr><tr><td data-text-align="left" data-vertical-align="top">– all alkoholholdig drikk:</td><td data-text-align="left" data-vertical-align="top">kr 15000</td></tr></tbody></table></article></article><article class="legalArticle" data-lovdata-URL="LTI/forskrift/2005-06-08-539/§3-2" data-name="§3-2" id="kapittel-1-kapittel-3-paragraf-2"><h4 class="legalArticleHeader"><span class="legalArticleValue">§ 3-2</span>.</h4><article class="legalP" id="kapittel-1-kapittel-3-paragraf-2-ledd-1">Ved søknad om utvidelse av tidligere gitt bevilling for alkoholholdig drikk som ikke er brennevin til å omfatte all alkoholholdig drikk, betales et søknadsgebyr på kr 3600.</article><article class="legalP" id="kapittel-1-kapittel-3-paragraf-2-ledd-2">Ved søknad om utvidelse av tidligere gitt bevilling for brennevin til å omfatte all alkoholholdig drikk, betales et søknadsgebyr på kr 1000.</article></article><article class="legalArticle" data-lovdata-URL="LTI/forskrift/2005-06-08-539/§3-3" data-name="§3-3" id="kapittel-1-kapittel-3-paragraf-3"><h4 class="legalArticleHeader"><span class="legalArticleValue">§ 3-3</span>.</h4><article class="legalP" id="kapittel-1-kapittel-3-paragraf-3-ledd-1">Søknadsgebyret må være betalt når søknaden leveres bevillingsmyndigheten. Søknaden må vedlegges tilfredsstillende dokumentasjon på at søknadsgebyret er betalt.</article></article></section><section class="section" data-name="kap4" id="kapittel-1-kapittel-4" data-lovdata-URL="LTI/forskrift/2005-06-08-539/KAPITTEL_1-4"><h3>Kapittel 4. Bevillingsgebyr</h3><article class="legalArticle" data-lovdata-URL="LTI/forskrift/2005-06-08-539/§4-1" data-name="§4-1" id="kapittel-1-kapittel-4-paragraf-1"><h4 class="legalArticleHeader"><span class="legalArticleValue">§ 4-1</span>. <span class="legalArticleTitle">Gebyrpliktens omfang</span></h4><article class="legalP" id="kapittel-1-kapittel-4-paragraf-1-ledd-1">Gebyrplikten omfatter bevilling for tilvirkning av alkoholholdig drikk.</article></article><article class="legalArticle" data-lovdata-URL="LTI/forskrift/2005-06-08-539/§4-2" data-name="§4-2" id="kapittel-1-kapittel-4-paragraf-2"><h4 class="legalArticleHeader"><span class="legalArticleValue">§ 4-2</span>. <span class="legalArticleTitle">Løpende gebyr</span></h4><article class="legalP" id="kapittel-1-kapittel-4-paragraf-2-ledd-1">Bevillingsgebyret beregnes på grunnlag av omsatt mengde tilvirket alkoholholdig drikk. Gebyret differensieres etter alkoholinnhold og alkoholtype.</article><article class="legalP" id="kapittel-1-kapittel-4-paragraf-2-ledd-2">Med omsatt mengde menes<ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-4-paragraf-2-ledd-2-punkt-1"><article class="legalP" id="kapittel-1-kapittel-4-paragraf-2-ledd-2-punkt-1-ledd-1">uttak fra lager, herunder tyveri, brann mv., med mindre varen overføres til et annet av bevillingshaverens godkjente lagre</article></article></li><li data-li-identifier="-" data-name="-"><article class="listArticle" id="kapittel-1-kapittel-4-paragraf-2-ledd-2-punkt-2"><article class="legalP" id="kapittel-1-kapittel-4-paragraf-2-ledd-2-punkt-2-ledd-1">salg uten at varen er innom lager</article></article></li><li data-li-identifier="-" data-name="-"><article class="listArticle" id="kapittel-1-kapittel-4-paragraf-2-ledd-2-punkt-3"><article class="legalP" id="kapittel-1-kapittel-4-paragraf-2-ledd-2-punkt-3-ledd-1">svinn/manko, unntatt driftsmessig svinn.</article></article></li></ul></article><article class="legalP" id="kapittel-1-kapittel-4-paragraf-2-ledd-3">Omsetningen er gebyrpliktig også om varen tidligere har gitt grunnlag for gebyrplikt.</article><article class="legalP" id="kapittel-1-kapittel-4-paragraf-2-ledd-4">Gebyret skal betales etter en sats som fastsettes av Arbeids- og sosialdepartementet i forbindelse med det årlige statsbudsjett.</article></article><article class="legalArticle" data-lovdata-URL="LTI/forskrift/2005-06-08-539/§4-3" data-name="§4-3" id="kapittel-1-kapittel-4-paragraf-3"><h4 class="legalArticleHeader"><span class="legalArticleValue">§ 4-3</span>. <span class="legalArticleTitle">Minstegebyr</span></h4><article class="legalP" id="kapittel-1-kapittel-4-paragraf-3-ledd-1">Bevillingsgebyret utgjør minimum kr 5000 pr. år.</article><article class="legalP" id="kapittel-1-kapittel-4-paragraf-3-ledd-2">Dersom bevilling gis etter 1. juli, betales halvt minstegebyr.</article><article class="legalP" id="kapittel-1-kapittel-4-paragraf-3-ledd-3">Løpende gebyr avregnes mot minstegebyret ved kalenderårets utløp.</article></article><article class="legalArticle" data-lovdata-URL="LTI/forskrift/2005-06-08-539/§4-4" data-name="§4-4" id="kapittel-1-kapittel-4-paragraf-4"><h4 class="legalArticleHeader"><span class="legalArticleValue">§ 4-4</span>. <span class="legalArticleTitle">Oppgavefrist</span></h4><article class="legalP" id="kapittel-1-kapittel-4-paragraf-4-ledd-1">Bevillingshaverne skal for hver måned sende oppgave til Sosial- og helsedirektoratet over månedens gebyrpliktige omsetning fordelt på kategoriene for alkoholinnhold og alkoholtype innen den 18. i påfølgende måned.</article><article class="legalP" id="kapittel-1-kapittel-4-paragraf-4-ledd-2">Oppgaven gis på skjema fastsatt av direktoratet.</article><article class="legalP" id="kapittel-1-kapittel-4-paragraf-4-ledd-3">Det skal sendes oppgave selv om det ikke har vært gebyrpliktig omsetning (0-oppgave).</article></article><article class="legalArticle" data-lovdata-URL="LTI/forskrift/2005-06-08-539/§4-5" data-name="§4-5" id="kapittel-1-kapittel-4-paragraf-5"><h4 class="legalArticleHeader"><span class="legalArticleValue">§ 4-5</span>. <span class="legalArticleTitle">Betalingsfrist</span></h4><article class="legalP" id="kapittel-1-kapittel-4-paragraf-5-ledd-1">Løpende gebyr betales til Sosial- og helsedirektoratet innen utløpet av oppgavefristen, jf. § 4-4. Alternativt kan bevillingshaver betale gebyret forskuddsvis til Sosial- og helsedirektoratet for ett år av gangen på grunnlag av forventet omsatt mengde tilvirket alkoholholdig drikk. Dersom gebyret betales forskuddsvis skal Sosial- og helsedirektoratet ved årets slutt beregne avvik mellom forventet og faktisk omsetning og det skal foretas etteroppgjør.</article><article class="legalP" id="kapittel-1-kapittel-4-paragraf-5-ledd-2">Sosial- og helsedirektoratet kan sette kortere gebyrperiode ved forsinkelse av oppgave eller betaling, eller dersom det er opplysninger om virksomhetens forhold som gjør det overveiende sannsynlig at innbetalingen ikke vil skje rettidig.</article><article class="legalP" id="kapittel-1-kapittel-4-paragraf-5-ledd-3">Minstegebyret betales forskuddsvis til Sosial- og helsedirektoratet når bevillingen tas i bruk, og deretter innen 1. februar de påfølgende år.</article></article><article class="legalArticle" data-lovdata-URL="LTI/forskrift/2005-06-08-539/§4-6" data-name="§4-6" id="kapittel-1-kapittel-4-paragraf-6"><h4 class="legalArticleHeader"><span class="legalArticleValue">§ 4-6</span>. <span class="legalArticleTitle">Utfyllende bestemmelser</span></h4><article class="legalP" id="kapittel-1-kapittel-4-paragraf-6-ledd-1">Sosial- og helsedirektoratet kan gi nærmere bestemmelser til presisering, utfylling og gjennomføring av forskriften.</article></article></section></section><section class="section" data-name="delII" id="kapittel-2" data-lovdata-URL="LTI/forskrift/2005-06-08-539/KAPITTEL_2"><h2>Del II. Engrossalg med varer som det er betalt særavgift for</h2><section class="section" data-name="kap5" id="kapittel-2-kapittel-1" data-lovdata-URL="LTI/forskrift/2005-06-08-539/KAPITTEL_2-1"><h3>Kapittel 5. Engrossalg med varer som det er betalt særavgift for</h3><article class="legalArticle" data-lovdata-URL="LTI/forskrift/2005-06-08-539/§5-1" data-name="§5-1" id="kapittel-2-kapittel-1-paragraf-1"><h4 class="legalArticleHeader"><span class="legalArticleValue">§ 5-1</span>.</h4><article class="legalP" id="kapittel-2-kapittel-1-paragraf-1-ledd-1">Engrossalg med varer som det er betalt særavgift for kan bare skje på grunnlag av registrering hos toll- og avgiftsetaten.</article><article class="legalP" id="kapittel-2-kapittel-1-paragraf-1-ledd-2">Reglene i forskrift 11. desember 2001 nr. 1451 om særavgifter § 5-3 tredje til femte ledd, § 5-4, § 5-5 så langt den passer, § 5-6 annet ledd, § 5-7 så langt den passer og § 5-9 gjelder tilsvarende for engrossalg med varer som det er betalt særavgift for.</article></article><article class="legalArticle" data-lovdata-URL="LTI/forskrift/2005-06-08-539/§5-2" data-name="§5-2" id="kapittel-2-kapittel-1-paragraf-2"><h4 class="legalArticleHeader"><span class="legalArticleValue">§ 5-2</span>.</h4><article class="legalP" id="kapittel-2-kapittel-1-paragraf-2-ledd-1">Innehaver av tilvirkningsbevilling har rett til å drive engrossalg med den type alkoholholdig drikk bevillingen gjelder for på grunnlag av registrering hos toll- og avgiftsetaten etter forskrift 11. desember 2001 nr. 1451 om særavgifter § 5-1 bokstav a.</article><article class="legalP" id="kapittel-2-kapittel-1-paragraf-2-ledd-2">Reglene i forskrift 11. desember 2001 nr. 1451 om særavgifter § 5-9 gjelder tilsvarende for kontroll med tilvirkeres utøvelse av engrossalg med den type alkoholholdig drikk bevillingen gjelder for.</article></article></section></section><section class="section" data-name="delIII" id="kapittel-3" data-lovdata-URL="LTI/forskrift/2005-06-08-539/KAPITTEL_3"><h2>Del III. Utøvelse av tilvirkningsbevilling og rett til engrossalg</h2><section class="section" data-name="kap6" id="kapittel-3-kapittel-1" data-lovdata-URL="LTI/forskrift/2005-06-08-539/KAPITTEL_3-1"><h3>Kapittel 6. Opplysninger til statistiske formål</h3><article class="legalArticle" data-lovdata-URL="LTI/forskrift/2005-06-08-539/§6-1" data-name="§6-1" id="kapittel-3-kapittel-1-paragraf-1"><h4 class="legalArticleHeader"><span class="legalArticleValue">§ 6-1</span>. <span class="legalArticleTitle">Plikt til å avgi opplysninger til statistiske formål</span></h4><article class="legalP" id="kapittel-3-kapittel-1-paragraf-1-ledd-1">Bevillingshaver og den som driver engrossalg plikter etter anmodning å avgi opplysninger til statistiske formål til Sosial- og helsedirektoratet.</article><article class="legalP" id="kapittel-3-kapittel-1-paragraf-1-ledd-2">Opplysninger som kan kreves avgitt gjelder<ul class="defaultList"><li data-li-identifier="-" data-name="-"><article class="listArticle" id="kapittel-3-kapittel-1-paragraf-1-ledd-2-punkt-1"><article class="legalP" id="kapittel-3-kapittel-1-paragraf-1-ledd-2-punkt-1-ledd-1">import, herunder avgiverland, bulk- eller flaskeleveranse</article></article></li><li data-li-identifier="-" data-name="-"><article class="listArticle" id="kapittel-3-kapittel-1-paragraf-1-ledd-2-punkt-2"><article class="legalP" id="kapittel-3-kapittel-1-paragraf-1-ledd-2-punkt-2-ledd-1">omsetning av alkoholholdig drikk, herunder vareliter, type alkoholholdig drikk, alkoholstyrke, selgere/kjøpere</article></article></li><li data-li-identifier="-" data-name="-"><article class="listArticle" id="kapittel-3-kapittel-1-paragraf-1-ledd-2-punkt-3"><article class="legalP" id="kapittel-3-kapittel-1-paragraf-1-ledd-2-punkt-3-ledd-1">tilvirkning av alkoholholdig drikk, herunder omfang, type alkoholholdig drikk, alkoholstyrke, kjøpere.</article></article></li></ul></article></article><article class="legalArticle" data-lovdata-URL="LTI/forskrift/2005-06-08-539/§6-2" data-name="§6-2" id="kapittel-3-kapittel-1-paragraf-2"><h4 class="legalArticleHeader"><span class="legalArticleValue">§ 6-2</span>. <span class="legalArticleTitle">Innhenting og bearbeiding av opplysninger</span></h4><article class="legalP" id="kapittel-3-kapittel-1-paragraf-2-ledd-1">Sosial- og helsedirektoratet kan bestemme hvordan opplysningene skal innhentes og hvorledes statistikken skal utarbeides, herunder<ul class="defaultList"><li data-li-identifier="-" data-name="-"><article class="listArticle" id="kapittel-3-kapittel-1-paragraf-2-ledd-1-punkt-1"><article class="legalP" id="kapittel-3-kapittel-1-paragraf-2-ledd-1-punkt-1-ledd-1">definisjon av statistiske enheter, kjennemerker, klassifikasjoner mv.,</article></article></li><li data-li-identifier="-" data-name="-"><article class="listArticle" id="kapittel-3-kapittel-1-paragraf-2-ledd-1-punkt-2"><article class="legalP" id="kapittel-3-kapittel-1-paragraf-2-ledd-1-punkt-2-ledd-1">datainnhenting, herunder registreringsskjemaets form og innhold,</article></article></li><li data-li-identifier="-" data-name="-"><article class="listArticle" id="kapittel-3-kapittel-1-paragraf-2-ledd-1-punkt-3"><article class="legalP" id="kapittel-3-kapittel-1-paragraf-2-ledd-1-punkt-3-ledd-1">databearbeidingen.</article></article></li></ul></article><article class="legalP" id="kapittel-3-kapittel-1-paragraf-2-ledd-2">Det skal legges vekt på statistikkhensyn og på hensynet til de berørte parters kostnader ved innhenting av opplysninger og utarbeidelse av statistikk.</article></article></section><section class="section" data-name="kap7" id="kapittel-3-kapittel-2" data-lovdata-URL="LTI/forskrift/2005-06-08-539/KAPITTEL_3-2"><h3>Kapittel 7. Register for behandling av saker om tilvirkningsbevilling</h3><article class="legalArticle" data-lovdata-URL="LTI/forskrift/2005-06-08-539/§7-1" data-name="§7-1" id="kapittel-3-kapittel-2-paragraf-1"><h4 class="legalArticleHeader"><span class="legalArticleValue">§ 7-1</span>. <span class="legalArticleTitle">Registerets omfang og formål</span></h4><article class="legalP" id="kapittel-3-kapittel-2-paragraf-1-ledd-1">Registeret skal omfatte opplysninger om innehavere av tilvirkningsbevillinger.</article><article class="legalP" id="kapittel-3-kapittel-2-paragraf-1-ledd-2">Registeret skal bare nyttes til å innhente opplysninger som er nødvendige for å kunne føre kontroll med og avgjøre søknader om bevilling til tilvirkning av alkoholholdig drikk, jf. alkoholloven § 6-1.</article></article><article class="legalArticle" data-lovdata-URL="LTI/forskrift/2005-06-08-539/§7-2" data-name="§7-2" id="kapittel-3-kapittel-2-paragraf-2"><h4 class="legalArticleHeader"><span class="legalArticleValue">§ 7-2</span>. <span class="legalArticleTitle">Behandlingsansvarlig</span></h4><article class="legalP" id="kapittel-3-kapittel-2-paragraf-2-ledd-1">Sosial- og helsedirektoratet er ansvarlig for registeret.</article></article><article class="legalArticle" data-lovdata-URL="LTI/forskrift/2005-06-08-539/§7-3" data-name="§7-3" id="kapittel-3-kapittel-2-paragraf-3"><h4 class="legalArticleHeader"><span class="legalArticleValue">§ 7-3</span>. <span class="legalArticleTitle">Føring av registeret</span></h4><article class="legalP" id="kapittel-3-kapittel-2-paragraf-3-ledd-1">Registeret kan føres både manuelt og ved hjelp av elektronisk databehandling (edb).</article><article class="legalP" id="kapittel-3-kapittel-2-paragraf-3-ledd-2">Det skal legges til rette for at det kan benyttes opplysninger fra Enhetsregisteret der det er praktisk mulig, jf. lov 3. juni 1994 nr. 15 om Enhetsregisteret § 1 annet ledd tredje punktum.</article></article><article class="legalArticle" data-lovdata-URL="LTI/forskrift/2005-06-08-539/§7-4" data-name="§7-4" id="kapittel-3-kapittel-2-paragraf-4"><h4 class="legalArticleHeader"><span class="legalArticleValue">§ 7-4</span>. <span class="legalArticleTitle">Registerets innhold</span></h4><article class="legalP" id="kapittel-3-kapittel-2-paragraf-4-ledd-1">Registeret kan inneholde følgende typer opplysninger:<ul class="defaultList"><li data-li-identifier="-" data-name="-"><article class="listArticle" id="kapittel-3-kapittel-2-paragraf-4-ledd-1-punkt-1"><article class="legalP" id="kapittel-3-kapittel-2-paragraf-4-ledd-1-punkt-1-ledd-1">bevillingshavers fødselsnummer og adresse</article></article></li><li data-li-identifier="-" data-name="-"><article class="listArticle" id="kapittel-3-kapittel-2-paragraf-4-ledd-1-punkt-2"><article class="legalP" id="kapittel-3-kapittel-2-paragraf-4-ledd-1-punkt-2-ledd-1">fødselsnummer og adresse for person som nevnt i alkoholloven § 6-2 nr. 1</article></article></li><li data-li-identifier="-" data-name="-"><article class="listArticle" id="kapittel-3-kapittel-2-paragraf-4-ledd-1-punkt-3"><article class="legalP" id="kapittel-3-kapittel-2-paragraf-4-ledd-1-punkt-3-ledd-1">organisasjonsnummer/foretaksnummer</article></article></li><li data-li-identifier="-" data-name="-"><article class="listArticle" id="kapittel-3-kapittel-2-paragraf-4-ledd-1-punkt-4"><article class="legalP" id="kapittel-3-kapittel-2-paragraf-4-ledd-1-punkt-4-ledd-1">opplysninger som kan innhentes av Enhetsregisteret, jf. lov 3. juni 1994 nr. 15 om Enhetsregisteret § 5 og § 6</article></article></li><li data-li-identifier="-" data-name="-"><article class="listArticle" id="kapittel-3-kapittel-2-paragraf-4-ledd-1-punkt-5"><article class="legalP" id="kapittel-3-kapittel-2-paragraf-4-ledd-1-punkt-5-ledd-1">opplysninger om overdragelse av virksomheten eller av aksjer eller andeler i et selskap som eier slik virksomhet</article></article></li><li data-li-identifier="-" data-name="-"><article class="listArticle" id="kapittel-3-kapittel-2-paragraf-4-ledd-1-punkt-6"><article class="legalP" id="kapittel-3-kapittel-2-paragraf-4-ledd-1-punkt-6-ledd-1">opplysninger avgitt fra næringsmiddeltilsynet, tollmyndighetene, politiet og skattemyndighetene, jf. alkoholloven § 6-5</article></article></li><li data-li-identifier="-" data-name="-"><article class="listArticle" id="kapittel-3-kapittel-2-paragraf-4-ledd-1-punkt-7"><article class="legalP" id="kapittel-3-kapittel-2-paragraf-4-ledd-1-punkt-7-ledd-1">virksomhetens kapital og omsetning</article></article></li><li data-li-identifier="-" data-name="-"><article class="listArticle" id="kapittel-3-kapittel-2-paragraf-4-ledd-1-punkt-8"><article class="legalP" id="kapittel-3-kapittel-2-paragraf-4-ledd-1-punkt-8-ledd-1">innbetalt og eventuelt skyldig gebyr og sikkerhetsstillelse</article></article></li><li data-li-identifier="-" data-name="-"><article class="listArticle" id="kapittel-3-kapittel-2-paragraf-4-ledd-1-punkt-9"><article class="legalP" id="kapittel-3-kapittel-2-paragraf-4-ledd-1-punkt-9-ledd-1">annen virksomhet foretaket driver</article></article></li><li data-li-identifier="-" data-name="-"><article class="listArticle" id="kapittel-3-kapittel-2-paragraf-4-ledd-1-punkt-10"><article class="legalP" id="kapittel-3-kapittel-2-paragraf-4-ledd-1-punkt-10-ledd-1">avbrudd eller nedleggelser i driften</article></article></li><li data-li-identifier="-" data-name="-"><article class="listArticle" id="kapittel-3-kapittel-2-paragraf-4-ledd-1-punkt-11"><article class="legalP" id="kapittel-3-kapittel-2-paragraf-4-ledd-1-punkt-11-ledd-1">lageradresse</article></article></li><li data-li-identifier="-" data-name="-"><article class="listArticle" id="kapittel-3-kapittel-2-paragraf-4-ledd-1-punkt-12"><article class="legalP" id="kapittel-3-kapittel-2-paragraf-4-ledd-1-punkt-12-ledd-1">sikkerhetstiltak for lager</article></article></li><li data-li-identifier="-" data-name="-"><article class="listArticle" id="kapittel-3-kapittel-2-paragraf-4-ledd-1-punkt-13"><article class="legalP" id="kapittel-3-kapittel-2-paragraf-4-ledd-1-punkt-13-ledd-1">distribusjonsnett og -organisering</article></article></li><li data-li-identifier="-" data-name="-"><article class="listArticle" id="kapittel-3-kapittel-2-paragraf-4-ledd-1-punkt-14"><article class="legalP" id="kapittel-3-kapittel-2-paragraf-4-ledd-1-punkt-14-ledd-1">omfanget av bevillingen, jf. alkoholloven § 6-1</article></article></li><li data-li-identifier="-" data-name="-"><article class="listArticle" id="kapittel-3-kapittel-2-paragraf-4-ledd-1-punkt-15"><article class="legalP" id="kapittel-3-kapittel-2-paragraf-4-ledd-1-punkt-15-ledd-1">eventuelle andre bevillinger etter alkoholloven som virksomheten innehar.</article></article></li></ul></article></article><article class="legalArticle" data-lovdata-URL="LTI/forskrift/2005-06-08-539/§7-5" data-name="§7-5" id="kapittel-3-kapittel-2-paragraf-5"><h4 class="legalArticleHeader"><span class="legalArticleValue">§ 7-5</span>. <span class="legalArticleTitle">Utlevering av opplysninger fra registeret</span></h4><article class="legalP" id="kapittel-3-kapittel-2-paragraf-5-ledd-1">Utlevering av personopplysninger er ikke tillatt uten i følgende tilfeller:<ul class="defaultList"><li data-li-identifier="1." data-name="1."><article class="listArticle" id="kapittel-3-kapittel-2-paragraf-5-ledd-1-punkt-1"><article class="legalP" id="kapittel-3-kapittel-2-paragraf-5-ledd-1-punkt-1-ledd-1">når den person eller foretak opplysningene gjelder har gitt skriftlig samtykke</article></article></li><li data-li-identifier="2." data-name="2."><article class="listArticle" id="kapittel-3-kapittel-2-paragraf-5-ledd-1-punkt-2"><article class="legalP" id="kapittel-3-kapittel-2-paragraf-5-ledd-1-punkt-2-ledd-1">til statistisk formål, jf. alkoholloven § 6-6 fjerde ledd.</article></article></li></ul></article><article class="legalP" id="kapittel-3-kapittel-2-paragraf-5-ledd-2">For øvrig kan utlevering skje når lovbestemt taushetsplikt ikke er til hinder for dette.</article></article><article class="legalArticle" data-lovdata-URL="LTI/forskrift/2005-06-08-539/§7-6" data-name="§7-6" id="kapittel-3-kapittel-2-paragraf-6"><h4 class="legalArticleHeader"><span class="legalArticleValue">§ 7-6</span>. <span class="legalArticleTitle">Retting og sletting av opplysninger</span></h4><article class="legalP" id="kapittel-3-kapittel-2-paragraf-6-ledd-1">Den behandlingsansvarlige skal slette opplysninger som ikke lenger har betydning.</article><article class="legalP" id="kapittel-3-kapittel-2-paragraf-6-ledd-2">Den behandlingsansvarlige skal av eget tiltak eller på begjæring av den registrerte rette mangelfulle personopplysninger og slette personopplysninger som ikke lenger er nødvendige for å gjennomføre formålet med behandlingen, jf. lov 14. april 2000 nr. 31 om behandling av personopplysninger § 27 og § 28.</article></article><article class="legalArticle" data-lovdata-URL="LTI/forskrift/2005-06-08-539/§7-7" data-name="§7-7" id="kapittel-3-kapittel-2-paragraf-7"><h4 class="legalArticleHeader"><span class="legalArticleValue">§ 7-7</span>. <span class="legalArticleTitle">Sikkerhet</span></h4><article class="legalP" id="kapittel-3-kapittel-2-paragraf-7-ledd-1">Den behandlingsansvarlige skal sørge for at det settes i verk sikkerhetstiltak for å hindre at uvedkommende får tilgang til registeret og at opplysninger kommer på avveie.</article><article class="legalP" id="kapittel-3-kapittel-2-paragraf-7-ledd-2">Bare spesielt utpekte personer skal ha tilgang til personopplysninger i registeret. Utpekingen skal spesifisere hvilke typer opplysninger vedkommende kan få. Adgang til registeret skal bare gis til personer som har behov for opplysninger for å utøve pålagte oppgaver.</article><article class="legalP" id="kapittel-3-kapittel-2-paragraf-7-ledd-3">Manuelle deler av registeret skal holdes nedlåst under den behandlingsansvarliges kontroll. Likeledes skal lagringsenheten for de edb-baserte opplysningene være betryggende sikret. Hvis opplysninger fra registeret skal overføres til datanettverk utenfor det område som virksomheten kontrollerer, skal opplysningene krypteres.</article><article class="legalP" id="kapittel-3-kapittel-2-paragraf-7-ledd-4">Tilgangskontrollen skal avvise forsøk på tilgang fra brukere som ikke er utpekt, og begrense tilgangen for utpekte brukere. Enhver tilgang eller forsøk på tilgang til registeret skal logges.</article><article class="legalP" id="kapittel-3-kapittel-2-paragraf-7-ledd-5">Det skal etableres rutiner for kontroll av opplysninger og relasjoner mellom opplysninger som skal sikre at data er korrekte, komplette og aktuelle i forhold til det de representerer.</article><article class="legalP" id="kapittel-3-kapittel-2-paragraf-7-ledd-6">Det skal gjennomføres tiltak som sikrer at registeret og opplysninger er tilgjengelige når det er behov for dem. Kopier av opplysninger og annet nødvendig materiale skal sikres med tanke på rekonstruksjon av registeret etter tap. Opplysninger og registeret skal være sikret slik at de heller ikke midlertidig faller bort.</article><article class="legalP" id="kapittel-3-kapittel-2-paragraf-7-ledd-7">Dersom det påvises et datainnbrudd i anlegget, skal Arbeids- og sosialdepartementet umiddelbart underrettes.</article><article class="legalP" id="kapittel-3-kapittel-2-paragraf-7-ledd-8">For øvrig gjelder reglene i lov 14. april 2000 nr. 31 om behandling av personopplysninger § 13 og forskrift 15. desember 2000 nr. 1265 om behandling av personopplysninger kapittel 2.</article></article><article class="legalArticle" data-lovdata-URL="LTI/forskrift/2005-06-08-539/§7-8" data-name="§7-8" id="kapittel-3-kapittel-2-paragraf-8"><h4 class="legalArticleHeader"><span class="legalArticleValue">§ 7-8</span>. <span class="legalArticleTitle">Taushetsplikt/innsynsrett</span></h4><article class="legalP" id="kapittel-3-kapittel-2-paragraf-8-ledd-1">Ved praktiseringen av forskriften her gjelder offentlighetsloven og forvaltningslovens regler om taushetsplikt, og reglene om innsynsrett i lov 14. april 2000 nr. 31 om behandling av personopplysninger § 18.</article></article></section><section class="section" data-name="kap8" id="kapittel-3-kapittel-3" data-lovdata-URL="LTI/forskrift/2005-06-08-539/KAPITTEL_3-3"><h3>Kapittel 8. Register med opplysninger om innehavere av tilvirkningsbevilling og den som driver engrossalg</h3><article class="legalArticle" data-lovdata-URL="LTI/forskrift/2005-06-08-539/§8-1" data-name="§8-1" id="kapittel-3-kapittel-3-paragraf-1"><h4 class="legalArticleHeader"><span class="legalArticleValue">§ 8-1</span>. <span class="legalArticleTitle">Registerets omfang og formål</span></h4><article class="legalP" id="kapittel-3-kapittel-3-paragraf-1-ledd-1">Registeret skal omfatte opplysninger om innehavere av tilvirkningsbevilling og registreringspliktige etter alkoholloven § 1-4c.</article><article class="legalP" id="kapittel-3-kapittel-3-paragraf-1-ledd-2">Registeret skal nyttes til å holde oversikt over hvem som har tilvirkningsbevilling og rett til å drive engrossalg.</article></article><article class="legalArticle" data-lovdata-URL="LTI/forskrift/2005-06-08-539/§8-2" data-name="§8-2" id="kapittel-3-kapittel-3-paragraf-2"><h4 class="legalArticleHeader"><span class="legalArticleValue">§ 8-2</span>. <span class="legalArticleTitle">Behandlingsansvarlig</span></h4><article class="legalP" id="kapittel-3-kapittel-3-paragraf-2-ledd-1">Sosial- og helsedirektoratet er ansvarlig for registeret.</article></article><article class="legalArticle" data-lovdata-URL="LTI/forskrift/2005-06-08-539/§8-3" data-name="§8-3" id="kapittel-3-kapittel-3-paragraf-3"><h4 class="legalArticleHeader"><span class="legalArticleValue">§ 8-3</span>. <span class="legalArticleTitle">Føring av registeret</span></h4><article class="legalP" id="kapittel-3-kapittel-3-paragraf-3-ledd-1">Registeret føres ved hjelp av elektronisk databehandling (edb).</article><article class="legalP" id="kapittel-3-kapittel-3-paragraf-3-ledd-2">Bevillingsmyndigheten og toll- og avgiftsetaten skal selv vedlikeholde opplysningene i registeret. Det skal legges til rette for at bevillingsmyndigheten og toll- og avgiftsetaten på enklest mulig måte kan registrere og endre opplysninger i registeret.</article><article class="legalP" id="kapittel-3-kapittel-3-paragraf-3-ledd-3">Det skal legges til rette for at det kan benyttes opplysninger fra Enhetsregisteret der det er praktisk mulig, jf. lov 3. juni 1994 nr. 15 om Enhetsregisteret § 1 annet ledd tredje punktum.</article></article><article class="legalArticle" data-lovdata-URL="LTI/forskrift/2005-06-08-539/§8-4" data-name="§8-4" id="kapittel-3-kapittel-3-paragraf-4"><h4 class="legalArticleHeader"><span class="legalArticleValue">§ 8-4</span>. <span class="legalArticleTitle">Registerets innhold</span></h4><article class="legalP" id="kapittel-3-kapittel-3-paragraf-4-ledd-1">Registeret skal inneholde følgende typer opplysninger:<ul class="defaultList"><li data-li-identifier="1." data-name="1."><article class="listArticle" id="kapittel-3-kapittel-3-paragraf-4-ledd-1-punkt-1"><article class="legalP" id="kapittel-3-kapittel-3-paragraf-4-ledd-1-punkt-1-ledd-1">om virksomheten utøves på grunnlag av tilvirkningsbevilling eller registrering etter alkoholloven § 1-4c og hvilke rettigheter som omfattes av tilvirkningsbevilling, jf. alkoholloven § 6-1 første ledd</article></article></li><li data-li-identifier="2." data-name="2."><article class="listArticle" id="kapittel-3-kapittel-3-paragraf-4-ledd-1-punkt-2"><article class="legalP" id="kapittel-3-kapittel-3-paragraf-4-ledd-1-punkt-2-ledd-1">bevillingshavers eller den som driver engrossalgs firmanavn og organisasjonsnummer/foretaksnummer</article></article></li><li data-li-identifier="3." data-name="3."><article class="listArticle" id="kapittel-3-kapittel-3-paragraf-4-ledd-1-punkt-3"><article class="legalP" id="kapittel-3-kapittel-3-paragraf-4-ledd-1-punkt-3-ledd-1">virksomhetens adresse og andre kontaktopplysninger</article></article></li><li data-li-identifier="4." data-name="4."><article class="listArticle" id="kapittel-3-kapittel-3-paragraf-4-ledd-1-punkt-4"><article class="legalP" id="kapittel-3-kapittel-3-paragraf-4-ledd-1-punkt-4-ledd-1">bevilling gitt eller registrering foretatt (dato)</article></article></li><li data-li-identifier="5." data-name="5."><article class="listArticle" id="kapittel-3-kapittel-3-paragraf-4-ledd-1-punkt-5"><article class="legalP" id="kapittel-3-kapittel-3-paragraf-4-ledd-1-punkt-5-ledd-1">bevilling inndradd eller registrering tilbakekalt (dato).</article></article></li></ul></article></article><article class="legalArticle" data-lovdata-URL="LTI/forskrift/2005-06-08-539/§8-5" data-name="§8-5" id="kapittel-3-kapittel-3-paragraf-5"><h4 class="legalArticleHeader"><span class="legalArticleValue">§ 8-5</span>. <span class="legalArticleTitle">Utlevering av opplysninger fra registeret</span></h4><article class="legalP" id="kapittel-3-kapittel-3-paragraf-5-ledd-1">Opplysningene i registeret er offentlige.</article></article><article class="legalArticle" data-lovdata-URL="LTI/forskrift/2005-06-08-539/§8-6" data-name="§8-6" id="kapittel-3-kapittel-3-paragraf-6"><h4 class="legalArticleHeader"><span class="legalArticleValue">§ 8-6</span>. <span class="legalArticleTitle">Forholdet til personopplysningsloven</span></h4><article class="legalP" id="kapittel-3-kapittel-3-paragraf-6-ledd-1">Lov 14. april 2000 nr. 31 om behandling av personopplysninger (personopplysningsloven) gjelder i den grad opplysningene i registeret er personopplysninger, jf. lovens § 2.</article></article></section><section class="section" data-name="kap9" id="kapittel-3-kapittel-4" data-lovdata-URL="LTI/forskrift/2005-06-08-539/KAPITTEL_3-4"><h3>Kapittel 9. Adgang til å benytte alkoholholdig drikk som gave, lønn eller utbytte, samt å selge alkohol til ansatte til eget bruk</h3><article class="legalArticle" data-lovdata-URL="LTI/forskrift/2005-06-08-539/§9-1" data-name="§9-1" id="kapittel-3-kapittel-4-paragraf-1"><h4 class="legalArticleHeader"><span class="legalArticleValue">§ 9-1</span>.</h4><article class="legalP" id="kapittel-3-kapittel-4-paragraf-1-ledd-1">Det er ikke tillatt for bevillingshaver og den som driver engrossalg å gi alkoholholdig drikk som gave i markedsføringsøyemed til andre enn innehavere av bevilling til omsetning av alkohol og den som driver engrossalg.</article></article><article class="legalArticle" data-lovdata-URL="LTI/forskrift/2005-06-08-539/§9-2" data-name="§9-2" id="kapittel-3-kapittel-4-paragraf-2"><h4 class="legalArticleHeader"><span class="legalArticleValue">§ 9-2</span>.</h4><article class="legalP" id="kapittel-3-kapittel-4-paragraf-2-ledd-1">Bevillingshaver og den som driver engrossalg har ikke adgang til å benytte alkoholholdig drikk som lønn eller utbytte.</article></article><article class="legalArticle" data-lovdata-URL="LTI/forskrift/2005-06-08-539/§9-3" data-name="§9-3" id="kapittel-3-kapittel-4-paragraf-3"><h4 class="legalArticleHeader"><span class="legalArticleValue">§ 9-3</span>.</h4><article class="legalP" id="kapittel-3-kapittel-4-paragraf-3-ledd-1">Bevillingshaver og den som driver engrossalg kan selge fire kvoter alkoholholdig drikk i året til ansatte og personer som eier en vesentlig del av virksomheten eller av selskap som driver virksomheten.</article><article class="legalP" id="kapittel-3-kapittel-4-paragraf-3-ledd-2">Som ansatt regnes person som har arbeidet i selskapets tjeneste sammenhengende i minst 3 måneder.</article><article class="legalP" id="kapittel-3-kapittel-4-paragraf-3-ledd-3">En kvote utgjør:<ul class="defaultList"><li data-li-identifier="-" data-name="-"><article class="listArticle" id="kapittel-3-kapittel-4-paragraf-3-ledd-3-punkt-1"><article class="legalP" id="kapittel-3-kapittel-4-paragraf-3-ledd-3-punkt-1-ledd-1">alternativ 1: 24 liter drikk med høyst 4,7 volumprosent alkohol, eller</article></article></li><li data-li-identifier="-" data-name="-"><article class="listArticle" id="kapittel-3-kapittel-4-paragraf-3-ledd-3-punkt-2"><article class="legalP" id="kapittel-3-kapittel-4-paragraf-3-ledd-3-punkt-2-ledd-1">alternativ 2: 10/1 flasker drikk med lavere alkoholinnhold enn 22 volumprosent, eller</article></article></li><li data-li-identifier="-" data-name="-"><article class="listArticle" id="kapittel-3-kapittel-4-paragraf-3-ledd-3-punkt-3"><article class="legalP" id="kapittel-3-kapittel-4-paragraf-3-ledd-3-punkt-3-ledd-1">alternativ 3: 2/1 flasker drikk med 22 volumprosent alkohol eller mer og 4/1 flasker drikk med lavere alkoholinnhold enn 22 volumprosent.</article></article></li></ul></article><article class="legalP" id="kapittel-3-kapittel-4-paragraf-3-ledd-4">De forskjellige typene alkoholholdig drikk kan kombineres. 3 flasker av alternativ 2 tilsvarer da 8 liter av alternativ 1 eller én flaske drikk med 22 volumprosent alkohol eller mer. Det er likevel ikke tillatt å selge mer enn 2 flasker drikk med 22 volumprosent alkohol eller mer per kvote. Det kan bare selges en kvote i løpet av tre måneder. Kvotene reduseres forholdsmessig for deltidsansatte.</article><article class="legalP" id="kapittel-3-kapittel-4-paragraf-3-ledd-5">Prisen på varene må ikke settes lavere enn bevillingshavers eller den som driver engrossalgs salgspris inklusiv alkoholavgift.</article></article></section></section><section class="section" data-name="delIV" id="kapittel-4" data-lovdata-URL="LTI/forskrift/2005-06-08-539/KAPITTEL_4"><h2>Del IV. Ikrafttredelse og overgangsbestemmelser</h2><section class="section" data-name="kap10" id="kapittel-4-kapittel-1" data-lovdata-URL="LTI/forskrift/2005-06-08-539/KAPITTEL_4-1"><h3>Kapittel 10. Ikrafttredelse og overgangsbestemmelser</h3><article class="legalArticle" data-lovdata-URL="LTI/forskrift/2005-06-08-539/§10-1" data-name="§10-1" id="kapittel-4-kapittel-1-paragraf-1"><h4 class="legalArticleHeader"><span class="legalArticleValue">§ 10-1</span>.</h4><article class="legalP" id="kapittel-4-kapittel-1-paragraf-1-ledd-1">Denne forskrift trer i kraft 1. juli 2005.</article><article class="legalP" id="kapittel-4-kapittel-1-paragraf-1-ledd-2">Fra samme tidspunkt oppheves forskrift 30. november 1995 nr. 937 om engrossalg og tilvirkning av alkoholholdig drikk mv.</article></article></section></section></main></body></html>