<!DOCTYPE html><html lang="no"><head><title>Forskrift om særskilte beskyttelsestiltak i forbindelse med aviær influensa ved innførsel av fugler holdt i fangenskap fra visse tredjeland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-11-21-1297</dd><dt class="dokid">DokumentID</dt><dd class="dokid">LTI/forskrift/2005-11-21-1297</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 13 s 2059</dd><dt class="dateInForce">I kraft fra</dt><dd class="dateInForce">2005-11-21</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§23</li><li>lov/2003-12-19-124/§19</li></ul></dd><dt class="dateOfPublication">Kunngjort</dt><dd class="dateOfPublication">2005-11-22</dd><dt class="journalNumber">Journalnummer</dt><dd class="journalNumber">2005-1013</dd><dt class="titleShort">Korttittel</dt><dd class="titleShort">Forskrift om tiltak mot fugleinfluensa</dd><dt class="title">Tittel</dt><dd class="title">Forskrift om særskilte beskyttelsestiltak i forbindelse med aviær influensa ved innførsel av fugler holdt i fangenskap fra visse tredjeland.</dd><dt class="miscInformation">Annet om dokumentet</dt><dd class="miscInformation">Fastsatt av Det sentrale Mattilsynet ved hovedkontoret 21. november 2005 med hjemmel i lov 19. desember 2003 nr. 124 om matproduksjon og mattrygghet mv. (matloven) § 23 tredje ledd jf. § 19. Jf. EØS-avtalen vedlegg I (vedtak 2005/760/EF).</dd><dt class="refid">RefID</dt><dd class="refid">forskrift/2005-11-21-1297</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særskilte beskyttelsestiltak i forbindelse med aviær influensa ved innførsel av fugler holdt i fangenskap fra visse tredjeland.<ul class="tocSubUl"><li>§ 1. Formål og virkeområde</li><li>§ 2. Forbud mot innførsel fra visse tredjeland</li><li>§ 3. Unntak for visse arter</li><li>§ 4. Unntak for fugler fra og til godkjente sentra</li><li>§ 5. Unntak for rugeegg</li><li>§ 6. Unntak for prøver</li><li>§ 7. Helsesertifikat</li><li>§ 8. Straff</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2005-11-21-1297" id="dokument"><h1>Forskrift om særskilte beskyttelsestiltak i forbindelse med aviær influensa ved innførsel av fugler holdt i fangenskap fra visse tredjeland.</h1><article class="legalArticle" data-lovdata-URL="LTI/forskrift/2005-11-21-1297/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Formålet med denne forskrift er å hindre spredning av aviær influensa i forbindelse med innførsel av fugler holdt i fangenskap fra visse tredjeland til Norge. Forskriften gjelder ikke innførsel av burfugl i privat eie.</article></article><article class="legalArticle" data-lovdata-URL="LTI/forskrift/2005-11-21-1297/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forbud mot innførsel fra visse tredjeland</span></h2><article class="legalP" id="paragraf-2-ledd-1">Det er forbudt å innføre levende fugler holdt i fangenskap og produkter fra disse fra alle land utenfor EØS som er medlemmer av verdens dyrehelseorganisasjon (OIE) beliggende i følgende OIEs regionale kommisjoner:<ul class="defaultList"><li data-li-identifier="-" data-name="-"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">Amerika,</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">Afrika,</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">Asia, Det fjerne østen og Oseania,</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">Europa, og</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">Midtøsten.</article></article></li></ul></article></article><article class="legalArticle" data-lovdata-URL="LTI/forskrift/2005-11-21-1297/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak for visse arter</span></h2><article class="legalP" id="paragraf-3-ledd-1">Forbudet i § 2 første ledd gjelder ikke<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">høns, kalkuner, perlehøns, ender, gjess, duer, fasaner, agerhøns og struts som oppdrettes eller holdes i fangenskap med henblikk på avl, produksjon av kjøtt eller konsumegg eller levering av vilt til utsetting,</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">produkter fremstilt av de arter som er listet opp i bokstav a).</article></article></li></ul></article></article><article class="legalArticle" data-lovdata-URL="LTI/forskrift/2005-11-21-1297/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Unntak for fugler fra og til godkjente sentra</span></h2><article class="legalP" id="paragraf-4-ledd-1">Forbudet i § 2 første ledd gjelder ikke innførsel av fugler fra institusjoner, institutter og sentra som er godkjent i henhold til direktiv 92/65/EØF til institusjoner, institutter og sentre som er godkjent av Mattilsynet jf. forskrift 20. februar 2004 nr. 453 om dyrehelsemessige vilkår for godkjenning av institusjoner, institutter og sentra og overføring av dyr, sæd, egg og embryoer.</article></article><article class="legalArticle" data-lovdata-URL="LTI/forskrift/2005-11-21-1297/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Unntak for rugeegg</span></h2><article class="legalP" id="paragraf-5-ledd-1">Forbudet i § 2 første ledd gjelder ikke forsendelser av rugeegg som enten:<ul class="defaultList"><li data-li-identifier="-" data-name="-"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">skal til godkjente institusjoner mv. jf. § 4, eller</article></article></li><li data-li-identifier="-" data-name="-"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">skal til godkjente rugerier som ikke samtidig ruger ut egg fra fjørfe, dersom eggene først plasseres i rugemaskinen etter å ha gjennomgått en desinfiserende behandling som effektivt dekontaminerer skallet.</article></article></li></ul></article></article><article class="legalArticle" data-lovdata-URL="LTI/forskrift/2005-11-21-1297/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Unntak for prøver</span></h2><article class="legalP" id="paragraf-6-ledd-1">Forbudet i § 2 første ledd gjelder ikke prøvemateriale fra fugler, som skal til diagnostisering på et godkjent laboratorium dersom prøven er forsvarlig emballert og sendes direkte til et godkjent laboratorium for diagnose under ansvaret til den kompetente myndighet i avsenderlandet.</article></article><article class="legalArticle" data-lovdata-URL="LTI/forskrift/2005-11-21-1297/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Helsesertifikat</span></h2><article class="legalP" id="paragraf-7-ledd-1">Forsendelser av fugler etter § 4 skal følges av et helsesertifikat jf. forskrift 20. februar 2004 nr. 464 om dyrehelsemessige betingelser for import og eksport av levende pattedyr, fugler, reptiler, amfibier, bier og humler.</article><article class="legalP" id="paragraf-7-ledd-2">Forsendelse av rugeegg etter § 5 skal følges av et helsesertifikat som minimum gir de opplysninger som følger av forskrift 20. februar 2004 nr. 453 om dyrehelsemessige vilkår for godkjenning av institusjoner, institutter og sentra og overføring av dyr, sæd, egg og embryoer til og fra godkjente anlegg, Vedlegg C, jf. direktiv 92/65/EØF, vedlegg E, del 3.</article><article class="legalP" id="paragraf-7-ledd-3">I helsesertifikatene som nevnt i første og andre ledd skal følgende bekreftelse fremgå: «Levende fugler eller rugeegg i overensstemmelse med artikkel 2 i Kommisjonsbeslutning 2005/760/EF».</article><article class="legalP" id="paragraf-7-ledd-4">Forsendelse av fugler som innføres i henhold til denne forskrift, skal følges av et sertifikat som bekrefter at fuglene har opprinnelse i eller er klekket ut, oppdrettet eller fanget i eksportlandet.</article></article><article class="legalArticle" data-lovdata-URL="LTI/forskrift/2005-11-21-1297/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straff</span></h2><article class="legalP" id="paragraf-8-ledd-1">Forsettlig eller uaktsom overtredelse av denne forskrift er straffbar, jf. matloven § 28.</article></article><article class="legalArticle" data-lovdata-URL="LTI/forskrift/2005-11-21-1297/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Denne forskrift trer i kraft straks.</article></article></main></body></html>