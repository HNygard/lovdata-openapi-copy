<!DOCTYPE html><html lang="no"><head><title>Forskrift om opptak av studenter ved Betanien diakonale høgskole.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-11-24-1353</dd><dt class="dokid">DokumentID</dt><dd class="dokid">LTI/forskrift/2005-11-24-1353</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 14 s 2148</dd><dt class="dateInForce">I kraft fra</dt><dd class="dateInForce">2006-01-01, gjeldende fra opptak til studieår 2006/2007</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-6</li><li>lov/2005-04-01-15/§3-7</li><li>forskrift/2005-10-10-1191</li></ul></dd><dt class="dateOfPublication">Kunngjort</dt><dd class="dateOfPublication">2005-12-06</dd><dt class="journalNumber">Journalnummer</dt><dd class="journalNumber">2005-1066</dd><dt class="titleShort">Korttittel</dt><dd class="titleShort">Forskrift om opptak ved Betanien</dd><dt class="title">Tittel</dt><dd class="title">Forskrift om opptak av studenter ved Betanien diakonale høgskole.</dd><dt class="miscInformation">Annet om dokumentet</dt><dd class="miscInformation">Fastsatt av styret for Betanien diakonale høgskole 24. november 2005 med hjemmel i lov 1. april 2005 nr. 15 om universiteter og høyskoler § 3-6 og § 3-7, forskrift 10. oktober 2005 nr. 1191 om opptak til universiteter og høyskoler.</dd><dt class="refid">RefID</dt><dd class="refid">forskrift/2005-11-24-1353</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak av studenter ved Betanien diakonale høgskole.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li></ul></dd></dl></header><main class="documentBody" data-lovdata-URL="LTI/forskrift/2005-11-24-1353" id="dokument"><h1>Forskrift om opptak av studenter ved Betanien diakonale høgskole.</h1><article class="legalArticle" data-lovdata-URL="LTI/forskrift/2005-11-24-1353/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Høgskolen følger de til en hver tid gjeldende forskrifter om opptak til høyere utdanninger ved universitet og høgskoler fastsatt av Utdannings- og forskningsdepartementet.</article></article><article class="legalArticle" data-lovdata-URL="LTI/forskrift/2005-11-24-1353/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Betanien diakonale høgskole bygger sin virksomhet på den kristne tro og praksis som er uttrykt i Bibelen og kirkens tradisjon. Studenter som får tilbud om studieplass, må sende inn skjema hvor de skriver under på at de er kjent med høgskolens kristne verdigrunnlag.</article></article><article class="legalArticle" data-lovdata-URL="LTI/forskrift/2005-11-24-1353/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Betanien diakonale høgskole er med i Samordnet opptak til bachelorstudier i sykepleie.</article></article><article class="legalArticle" data-lovdata-URL="LTI/forskrift/2005-11-24-1353/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Betanien diakonale høgskole har en intern opptakskomité for bachelorutdanning i sykepleie som vurderer og gir tilbud eller avslag til søkere:<ul class="defaultList"><li data-li-identifier="-" data-name="-"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">som ønsker spesiell vurdering</article></article></li><li data-li-identifier="-" data-name="-"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">med høyere utdannelse som eneste grunnlag</article></article></li><li data-li-identifier="-" data-name="-"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">med utdannelse fra land utenom Norden</article></article></li><li data-li-identifier="-" data-name="-"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">med Steinerskole</article></article></li><li data-li-identifier="-" data-name="-"><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">som ønsker realkompetansevurdering.</article></article></li></ul></article></article><article class="legalArticle" data-lovdata-URL="LTI/forskrift/2005-11-24-1353/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Opptak til videreutdanning er lokalt og basert på fullført utdannelse på minimum bachelornivå eller tilsvarende, samt minimum 1 års yrkeserfaring for tverrfaglig videreutdanning i aldring og eldreomsorg og minimum 2 års yrkeserfaring for videreutdanning i kreftsykepleie.</article></article><article class="legalArticle" data-lovdata-URL="LTI/forskrift/2005-11-24-1353/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Reservering av studieplass kan etter søknad innvilges for ett år. Søknad må sendes høgskolen innen tre uker etter at studenten har sagt ja til studieplassen. Begrunnelse for søknad kan være følgende: militær/siviltjeneste (kopi av tjenesteinnkalling må vedlegges), svangerskap eller langvarig sykdom/sykehusopphold (legeattest må vedlegges), ettårig studium på bibelskole/folkehøgskole (bekreftelse på studieplass må vedlegges).</article></article><article class="legalArticle" data-lovdata-URL="LTI/forskrift/2005-11-24-1353/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Klage på opptakssaker som kommer inn under § 4 og § 5 avgjøres av en komité som består av rektor, instituttleder fra vedkommende studie, kontorsjef og studentrådsleder.</article></article><article class="legalArticle" data-lovdata-URL="LTI/forskrift/2005-11-24-1353/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" id="paragraf-8-ledd-1">Klage på avgjørelse i relevante opptaksspørsmål som gjelder bachelorutdanning i sykepleie, avgjøres i en egen nasjonal klagenemnd: Klagenemnd for opptakssaker.</article><article class="legalP" id="paragraf-8-ledd-2">Klage på avgjørelse i relevante opptaksspørsmål som gjelder videreutdanning, er høgskolestyret klageinstans.</article></article><article class="legalArticle" data-lovdata-URL="LTI/forskrift/2005-11-24-1353/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" id="paragraf-9-ledd-1">Forskriftene trer i kraft fra 1. januar 2006 og gjelder fra og med opptak til studieår 2006/2007.</article></article></main></body></html>