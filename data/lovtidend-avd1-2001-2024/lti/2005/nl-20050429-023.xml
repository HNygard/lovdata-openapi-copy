<!DOCTYPE html><html lang="no"><head><title>Lov om endringer i lov 11. juni 1976 nr. 79 om kontroll med produkter og forbrukertjenester (produktkontrolloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2005-04-29-23</dd><dt class="dokid">DokumentID</dt><dd class="dokid">LTI/lov/2005-04-29-23</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 6 s 747</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1976-06-11-79</li></ul></dd><dt class="dateOfPublication">Kunngjort</dt><dd class="dateOfPublication">2005-04-29</dd><dt class="lastupdated">Rettet</dt><dd class="lastupdated">2005-05-04 (EØS-henvisning)</dd><dt class="journalNumber">Journalnummer</dt><dd class="journalNumber">2005-0327</dd><dt class="titleShort">Korttittel</dt><dd class="titleShort">Endringslov til produktkontrolloven</dd><dt class="title">Tittel</dt><dd class="title">Lov om endringer i lov 11. juni 1976 nr. 79 om kontroll med produkter og forbrukertjenester (produktkontrolloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.32 (2004–2005), Innst.O.nr.65 (2004–2005) og Besl.O.nr.61 (2004–2005). Odels- og lagtingsvedtak hhv. 11. og 26. april 2005. Fremmet av Justis- og politidepartementet. Jf. EØS-avtalen vedlegg II kap. XIX nr. 3h (direktiv 2001/95/EF).</dd><dt class="refid">RefID</dt><dd class="refid">lov/2005-04-29-23</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 11. juni 1976 nr. 79 om kontroll med produkter og forbrukertjenester (produktkontrolloven).<ul class="tocSubUl"><li>I<ul class="tocSubUl"><li>§ 1. Lovens formål</li><li>§ 2. Lovens saklige virkeområde</li><li>§ 2 a. Definisjoner</li><li>§ 3. Aktsomhetsplikt m.v.</li><li>§ 3 b. Kriterier for vurdering av sikkerheten ved forbrukerprodukter og forbrukertjenester</li><li>§ 5 a. Oppbevaring av dokumenter for sporing av forbrukerprodukter</li><li>§ 6 b. Meldeplikt</li><li>§ 10. Rett til informasjon om produkter fra produsent, importør, bearbeider, omsetter eller bruker av produkt</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2005-04-29-23" id="dokument"><h1>Lov om endringer i lov 11. juni 1976 nr. 79 om kontroll med produkter og forbrukertjenester (produktkontrolloven).</h1><section class="section" data-name="kapI" id="kapittel-1" data-lovdata-URL="LTI/lov/2005-04-29-23/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 11. juni 1976 nr. 79 om kontroll med produkter og forbrukertjenester (produktkontrolloven) gjøres følgende endringer:</article> <article class="defaultP" margin-top="true">§§ 1 til 3 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader">§ 1. <span class="legalArticleTitle">Lovens formål</span></span><article class="legalP" id="kapittel-1-foreslåttparagraf-1-ledd-1">Denne lov har til formål å:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">forebygge at produkter og forbrukertjenester medfører helseskade, herunder sørge for at forbrukerprodukter og forbrukertjenester er sikre,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">forebygge at produkter medfører miljøforstyrrelse, bl.a. i form av forstyrrelse av økosystemer, forurensning, avfall, støy og lignende,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">forebygge miljøforstyrrelse ved å fremme effektiv bruk av energi i produkter.</article></article></li></ul></article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader">§ 2. <span class="legalArticleTitle">Lovens saklige virkeområde</span></span><article class="legalP" id="kapittel-1-foreslåttparagraf-2-ledd-1">Denne lov kommer til anvendelse på produksjon, herunder utprøving, innførsel, omsetning, bruk og annen behandling av produkt og forbrukertjenester.</article><article class="legalP" id="kapittel-1-foreslåttparagraf-2-ledd-2">Kongen kan ved forskrift eller enkeltvedtak bestemme at produkt eller forbrukertjeneste helt eller delvis skal være unntatt fra lovens virkeområde.</article></article><article class="futureLegalArticle" data-name="§2a" id="kapittel-1-foreslåttparagraf-3"><span class="futureLegalArticleHeader">§ 2 a. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-3-ledd-1">Med produkt menes råvare, hjelpestoff, halvfabrikat og ferdig vare av ethvert slag.</article><article class="legalP" id="kapittel-1-foreslåttparagraf-3-ledd-2">Med forbruker menes en fysisk person som ikke hovedsakelig handler som ledd i næringsvirksomhet.</article><article class="legalP" id="kapittel-1-foreslåttparagraf-3-ledd-3">Med forbrukerprodukt menes ethvert produkt som er beregnet på forbrukere eller som med rimelighet kan forventes brukt av forbrukere.</article><article class="legalP" id="kapittel-1-foreslåttparagraf-3-ledd-4">Med sikkert forbrukerprodukt menes et forbrukerprodukt som med utgangspunkt i normale bruksvilkår eller bruksvilkår som med rimelighet kan forventes, ikke medfører en uakseptabel risiko for helseskade, som ikke er i samsvar med et høyt vernenivå for menneskers helse og sikkerhet.</article><article class="legalP" id="kapittel-1-foreslåttparagraf-3-ledd-5">Med forbrukertjenester menes tjenester som tilbys fysiske personer hovedsakelig utenfor næringsvirksomhet.</article><article class="legalP" id="kapittel-1-foreslåttparagraf-3-ledd-6">Med sikker forbrukertjeneste menes en tjeneste som med utgangspunkt i normale vilkår for gjennomføring eller vilkår for gjennomføring som med rimelighet kan forventes, ikke medfører en uakseptabel risiko for helseskade, som ikke er i samsvar med et høyt vernenivå for menneskers helse og sikkerhet.</article><article class="legalP" id="kapittel-1-foreslåttparagraf-3-ledd-7">Med harmonisert standard menes europeisk standard som er utarbeidet i overensstemmelse med mandat fra EU-kommisjonen og EFTA, og som er offentliggjort i EF-tidende og i EØS-tillegget til disse.</article></article><article class="futureLegalArticle" data-name="§3" id="kapittel-1-foreslåttparagraf-4"><span class="futureLegalArticleHeader">§ 3. <span class="legalArticleTitle">Aktsomhetsplikt m.v.</span></span><article class="legalP" id="kapittel-1-foreslåttparagraf-4-ledd-1">Den som produserer, innfører, omsetter, bruker eller på annen måte behandler produkt som kan medføre virkning som nevnt i § 1, skal vise aktsomhet og treffe rimelige tiltak for å forebygge og begrense slik virkning.</article><article class="legalP" id="kapittel-1-foreslåttparagraf-4-ledd-2">Den som eier eller leder virksomhet som tilbyr forbrukertjenester, eller utfører arbeid i slik virksomhet, skal vise aktsomhet og treffe rimelige tiltak for å forebygge at forbrukertjenesten medfører helseskade. Mottaker av forbrukertjeneste skal vise aktsomhet ved benyttelse av tjenesten.</article><article class="legalP" id="kapittel-1-foreslåttparagraf-4-ledd-3">Den som produserer eller innfører produkt plikter å skaffe seg slik kunnskap som er nødvendig for å vurdere om det kan medføre virkning som nevnt i § 1.</article><article class="legalP" id="kapittel-1-foreslåttparagraf-4-ledd-4">Den som eier eller leder virksomhet som tilbyr forbrukertjenester, plikter å skaffe seg slik kunnskap som er nødvendig for å kunne vurdere faren for helseskade.</article><article class="legalP" id="kapittel-1-foreslåttparagraf-4-ledd-5">Personer som nevnt i tredje og fjerde ledd plikter å gi bruker av forbrukerprodukt og mottaker av en forbrukertjeneste tilstrekkelig og relevant informasjon slik at disse settes i stand til å vurdere sikkerheten ved disse og eventuelt sikre seg mot fare, med mindre dette klart fremgår uten slik informasjon. Informasjonen skal være tydelig, lett tilgjengelig og tilpasset brukerens og mottakerens behov. Slike opplysninger medfører ikke fritak fra lovens øvrige krav.</article><article class="legalP" id="kapittel-1-foreslåttparagraf-4-ledd-6">Denne paragraf gjelder ikke for et produkts energieffektivitet.</article></article> <article class="defaultP" margin-top="true">Ny § 3 b skal lyde:</article><article class="futureLegalArticle" data-name="§3b" id="kapittel-1-foreslåttparagraf-5"><span class="futureLegalArticleHeader">§ 3 b. <span class="legalArticleTitle">Kriterier for vurdering av sikkerheten ved forbrukerprodukter og forbrukertjenester</span></span><article class="legalP" id="kapittel-1-foreslåttparagraf-5-ledd-1">Dersom annet ikke følger av fjerde ledd, skal forbrukerprodukter anses å være sikre, jf. § 2 a fjerde ledd, når de er i overensstemmelse med nasjonal standard som oppfyller kravene i harmonisert standard.</article><article class="legalP" id="kapittel-1-foreslåttparagraf-5-ledd-2">Dersom harmonisert standard som nevnt i første ledd ikke foreligger, eller der denne ikke er dekkende for det aktuelle produkt, skal produktets sikkerhet vurderes ved særlig å ta hensyn til:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-ledd-2-punkt-1"><article class="legalP" id="kapittel-1-foreslåttparagraf-5-ledd-2-punkt-1-ledd-1">Nasjonale standarder som ikke er nevnt i første ledd.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-ledd-2-punkt-2"><article class="legalP" id="kapittel-1-foreslåttparagraf-5-ledd-2-punkt-2-ledd-1">Kommisjonsrekommandasjoner som angir retningslinjer for produktsikkerhetsvurderingen.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-5-ledd-2-punkt-3"><article class="legalP" id="kapittel-1-foreslåttparagraf-5-ledd-2-punkt-3-ledd-1">Regler for god praksis for produktsikkerhet som gjelder på det aktuelle området.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-5-ledd-2-punkt-4"><article class="legalP" id="kapittel-1-foreslåttparagraf-5-ledd-2-punkt-4-ledd-1">Det gjeldende tekniske utviklingsnivå.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-5-ledd-2-punkt-5"><article class="legalP" id="kapittel-1-foreslåttparagraf-5-ledd-2-punkt-5-ledd-1">Det sikkerhetsnivå som med rimelighet kan forventes av brukeren.</article></article></li></ul></article><article class="legalP" id="kapittel-1-foreslåttparagraf-5-ledd-3">Første og annet ledd gjelder tilsvarende ved vurdering av om forbrukertjenester anses å være sikre, jf. § 2 a sjette ledd.</article><article class="legalP" id="kapittel-1-foreslåttparagraf-5-ledd-4">Bestemmelsene i denne paragraf er ikke til hinder for at det fattes vedtak etter §§ 4, 6 og 6 a i tilfeller der det viser seg at forbrukerproduktet eller forbrukertjenesten, til tross for overensstemmelse med kriteriene oppstilt i første og annet ledd, ikke er sikker.</article></article> <article class="defaultP" margin-top="true">§ 4 første ledd skal lyde:</article><article class="legalP" id="kapittel-1-ledd-2">Når det finnes påkrevet for å forebygge at produkt medfører virkning som nevnt i § 1, kan Kongen treffe vedtak om:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">produksjon, innførsel, omsetning, merking, bruk og annen behandling av produkt,</article></article></li><li data-li-identifier="b)" data-name="b)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">retur- og panteordninger, gjenvinning og avfallsbehandling m.v. av produkt,</article></article></li><li data-li-identifier="c)" data-name="c)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">hvordan produkt skal være innrettet eller sammensatt, og maksimalgrenser for støy og utslipp av forurensende stoffer fra produkt,</article></article></li><li data-li-identifier="d)" data-name="d)"><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">at produkt ikke kan produseres, innføres eller omsettes uten godkjenning,</article></article></li><li data-li-identifier="e)" data-name="e)"><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">forbud mot produksjon, innførsel, omsetning og bruk av produkt.</article></article></li></ul></article> <article class="defaultP" margin-top="true">§ 4 a første ledd bokstav b) skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-ledd-2-punkt-6"><article class="legalP" id="kapittel-1-ledd-2-punkt-6-ledd-1">produksjon og omsetning av produkt;</article></article></li></ul></article> <article class="defaultP" margin-top="true">§ 5 annet og tredje ledd skal lyde:</article><article class="legalP" id="kapittel-1-ledd-3">Kongen kan kreve at den som produserer eller innfører produkt fremlegger representativ prøve av produktet eller iverksetter undersøkelser som finnes nødvendig for å vurdere et produkts egenskaper og virkninger. Kostnadene ved undersøkelser som nevnt i første punktum bæres av vedkommende produsent eller importør, med mindre Kongen bestemmer at kostnadene helt eller delvis skal dekkes av det offentlige.</article><article class="legalP" id="kapittel-1-ledd-4">Kongen kan selv iverksette slike undersøkelser, og kan når det finnes rimelig pålegge produsent eller importør å bære kostnadene ved undersøkelsen. Kostnadene er tvangsgrunnlag for utlegg.</article> <article class="defaultP" margin-top="true">Ny § 5 a skal lyde:</article><article class="futureLegalArticle" data-name="§5a" id="kapittel-1-foreslåttparagraf-6"><span class="futureLegalArticleHeader">§ 5 a. <span class="legalArticleTitle">Oppbevaring av dokumenter for sporing av forbrukerprodukter</span></span><article class="legalP" id="kapittel-1-foreslåttparagraf-6-ledd-1">Enhver som distribuerer forbrukerprodukter skal ha tilgjengelig opplysninger som er nødvendig for å kunne spesifisere og spore produktenes opprinnelse. Opplysningene skal holdes tilgjengelig for kontroll i 5 år fra utgangen av det året de mottas.</article></article> <article class="defaultP" margin-top="true">§ 6 første ledd første punktum skal lyde:</article><article class="legalP" id="kapittel-1-ledd-5">Kongen kan når særlige grunner foreligger nedlegge midlertidig forbud mot produksjon, innførsel, omsetning, bruk eller annen behandling av produkt, eller mot å tilby forbrukertjeneste, inntil tilstrekkelige opplysninger er fremlagt i overensstemmelse med § 5.</article> <article class="defaultP" margin-top="true">§ 6 a annet ledd skal lyde:</article><article class="legalP" id="kapittel-1-ledd-6">Vedtak kan gå ut på at det gis pålegg til den som produserer, innfører, bearbeider, omsetter, bruker eller på annen måte behandler produkt om å treffe tiltak, alene eller i samarbeid, for å redusere risikoen ved produktet, herunder:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">Offentliggjøre advarselsinformasjon e.l. til distributør eller brukere av produktet.</article></article></li><li data-li-identifier="b)" data-name="b)"><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">Tilbakekalle produktet fra brukere eller distributører.</article></article></li><li data-li-identifier="c)" data-name="c)"><article class="listArticle" id="kapittel-1-ledd-6-punkt-3"><article class="legalP" id="kapittel-1-ledd-6-punkt-3-ledd-1">Uskadeliggjøre produktet.</article></article></li></ul></article> <article class="defaultP" margin-top="true">§ 6 a fjerde ledd første punktum skal lyde:</article><article class="legalP" id="kapittel-1-ledd-7">Det kan videre treffes vedtak om forbud mot eksport av produkter og forbrukertjenester som utgjør en uakseptabel risiko som nevnt i første ledd.</article> <article class="defaultP" margin-top="true">§ 6 b skal lyde:</article><article class="futureLegalArticle" data-name="§6b" id="kapittel-1-foreslåttparagraf-7"><span class="futureLegalArticleHeader">§ 6 b. <span class="legalArticleTitle">Meldeplikt</span></span><article class="legalP" id="kapittel-1-foreslåttparagraf-7-ledd-1">Produsent, importør eller distributør som vet eller burde vite at produkt vedkommende har gjort tilgjengelig for bruker utgjør en uakseptabel risiko for virkning som nevnt i § 1, skal straks informere tilsynsmyndighetene om dette.</article><article class="legalP" id="kapittel-1-foreslåttparagraf-7-ledd-2">Ved melding av forbrukerprodukter som ikke er sikre, skal informasjonen til tilsynsmyndighetene også inneholde opplysninger om de tiltak som er iverksatt for å forhindre at produktet medfører en uakseptabel risiko for forbruker.</article><article class="legalP" id="kapittel-1-foreslåttparagraf-7-ledd-3">Kongen kan gi nærmere regler om krav til meldeplikten og om når det kan gjøres unntak fra denne.</article><article class="legalP" id="kapittel-1-foreslåttparagraf-7-ledd-4">Meldeplikten etter første og annet ledd gjelder tilsvarende for den som eier eller leder virksomhet som tilbyr forbrukertjenester og som vet eller burde vite at denne utgjør en uakseptabel risiko for helseskade.</article></article> <article class="defaultP" margin-top="true">Tittel på § 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-8"><span class="futureLegalArticleHeader">§ 10. <span class="legalArticleTitle">Rett til informasjon om produkter fra produsent, importør, bearbeider, omsetter eller bruker av produkt</span></span></article> <article class="defaultP" margin-top="true">§ 10 første ledd bokstav e) skal lyde:<ul class="defaultList"><li data-li-identifier="e)" data-name="e)"><article class="listArticle" id="kapittel-1-foreslåttparagraf-8-punkt-1"><article class="legalP" id="kapittel-1-foreslåttparagraf-8-punkt-1-ledd-1">hvem som er produsent eller importør av produktet.</article></article></li></ul></article> <article class="defaultP" margin-top="true">§ 10 annet ledd skal lyde:</article><article class="legalP" id="kapittel-1-ledd-8">Informasjon etter første ledd kan kreves fra produsent, importør, bearbeider, omsetter eller bruker av produktet.</article> <article class="defaultP" margin-top="true">§ 10 sjuende ledd skal lyde:</article><article class="legalP" id="kapittel-1-ledd-9">Produsent, importør, bearbeider og omsetter av produkter skal gi informasjon som omfattes av denne paragrafen, til etterfølgende salgsledd.</article></section><section class="section" data-name="kapII" id="kapittel-2" data-lovdata-URL="LTI/lov/2005-04-29-23/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven trer i kraft fra det tidspunkt Kongen fastsetter.</article></section></main></body></html>