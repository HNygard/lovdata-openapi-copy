<!DOCTYPE html><html lang="no"><head><title>Forskrift om endring i forskrift om begrensning i bruk av helse- og miljøfarlige kjemikalier og andre produkter (produktforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-01-24-46</dd><dt class="dokid">DokumentID</dt><dd class="dokid">LTI/forskrift/2005-01-24-46</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 2 s 163</dd><dt class="dateInForce">I kraft fra</dt><dd class="dateInForce">2005-01-24</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-06-01-922</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§4</li><li>forskrift/1977-08-05-2</li><li>forskrift/1990-09-07-730</li></ul></dd><dt class="dateOfPublication">Kunngjort</dt><dd class="dateOfPublication">2005-01-28</dd><dt class="journalNumber">Journalnummer</dt><dd class="journalNumber">2005-0061</dd><dt class="titleShort">Korttittel</dt><dd class="titleShort">Endr. i produktforskriften</dd><dt class="title">Tittel</dt><dd class="title">Forskrift om endring i forskrift om begrensning i bruk av helse- og miljøfarlige kjemikalier og andre produkter (produktforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Miljøverndepartementet 24. januar 2005 med hjemmel i lov 11. juni 1976 nr. 79 om kontroll med produkter og forbrukertjenester (produktkontrolloven) § 4, jf. forskrift 5. august 1977 nr. 2 om gjennomføring av lov om kontroll med produkter og forbrukertjenester og delegeringsvedtak 7. september 1990 nr. 730. Jf. EØS-avtalen vedlegg II kap. XV nr. 12q (direktiv 2002/95/EF).</dd><dt class="refid">RefID</dt><dd class="refid">forskrift/2005-01-24-46</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om begrensning i bruk av helse- og miljøfarlige kjemikalier og andre produkter (produktforskriften).<ul class="tocSubUl"><li>I<ul class="tocSubUl"><li>§ 3-17. Elektriske og elektroniske produkter og utstyr (EE-produkter) – definisjoner og virkeområde</li><li>§ 3-18. Elektriske og elektroniske produkter og utstyr (EE-produkter) – krav til produktene</li><li>§ 3-19. Elektriske og elektroniske produkter og utstyr (EE-produkter) – merking og informasjon</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-01-24-46" id="dokument"><h1>Forskrift om endring i forskrift om begrensning i bruk av helse- og miljøfarlige kjemikalier og andre produkter (produktforskriften).</h1><section class="section" data-name="kapI" id="kapittel-1" data-lovdata-URL="LTI/forskrift/2005-01-24-46/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. juni 2004 nr. 922 om begrensning i bruk av helse- og miljøfarlige kjemikalier og andre produkter (produktforskriften) gjøres følgende endringer:</article> <article class="defaultP" margin-top="true">§ 3-6 annet ledd skal lyde:</article><article class="legalP" id="kapittel-1-ledd-2">Forbudet gjelder ikke trevirke som skal brukes i næringsvirksomhet til følgende bruksområder:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">som konstruksjonstre i offentlige bygninger, kontor-, industri- og landbruksbygninger</article></article></li><li data-li-identifier="b)" data-name="b)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">i broer og broverk</article></article></li><li data-li-identifier="c)" data-name="c)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">som tømmerkonstruksjoner i ferskvannsområder og brakkvann, for eksempel anløpsbrygger</article></article></li><li data-li-identifier="d)" data-name="d)"><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">som støyvoller, til beskyttelse mot snøskred og til jordavstivning</article></article></li><li data-li-identifier="e)" data-name="e)"><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">som gjerdestolper av rundt, avbarket nåletre til inngjerding av buskap</article></article></li><li data-li-identifier="f)" data-name="f)"><article class="listArticle" id="kapittel-1-ledd-2-punkt-6"><article class="legalP" id="kapittel-1-ledd-2-punkt-6-ledd-1">til sikkerhetsrekkverk og autovern på veier, som sviller til undergrunnsbaner og til stolper til elektrisk kraftoverføring og telekommunikasjon</article></article></li></ul><p class="leddfortsettelse">dersom det av hensyn til menneskers og dyrs sikkerhet er nødvendig, og hvis det er usannsynlig at allmennheten utsettes for hudkontakt med trevirket i løpet av trevirkets brukstid.</p></article> <article class="defaultP" margin-top="true">§ 3-17, § 3-18 og § 3-19 skal lyde:</article><article class="futureLegalArticle" data-name="§3-17" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-17</span>. <span class="legalArticleTitle">Elektriske og elektroniske produkter og utstyr (EE-produkter) – definisjoner og virkeområde</span></span><article class="legalP" id="kapittel-1-foreslåttparagraf-1-ledd-1">Med <i>EE-produkter</i> menes i § 3-18 og § 3-19 produkter som skal brukes ved en spenning på høyst 1000 volt vekselstrøm eller 1500 volt likestrøm som hører inn under følgende produktkategorier:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">hvitevarer og andre husholdningsapparater</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">IT- og teleutstyr</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">forbrukerutstyr (brunevarer)</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">belysningsutstyr og lyskilder</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1">elektrisk og elektronisk verktøy (unntatt stasjonært industriverktøy i stor skala)</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-1-punkt-6"><article class="legalP" id="kapittel-1-foreslåttparagraf-1-ledd-1-punkt-6-ledd-1">leketøy og fritids- og sportsutstyr</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-1-punkt-7"><article class="legalP" id="kapittel-1-foreslåttparagraf-1-ledd-1-punkt-7-ledd-1">salgs- og pengeautomater,</article></article></li></ul><p class="leddfortsettelse">og som er avhengige av elektriske strømmer eller elektromagnetiske felt for å fungere eller er utformet for generering, overføring, fordeling og måling av elektriske strømmer og elektromagnetiske felt.</p></article><article class="legalP" id="kapittel-1-foreslåttparagraf-1-ledd-2">Med <i>produsent</i> menes i § 3-18 og § 3-19 enhver som ervervsmessig importerer eller eksporterer EE-produkter, eller som under eget varemerke enten produserer og omsetter egne EE-produkter eller omsetter EE-produkter fremstilt av andre leverandører.</article></article><article class="futureLegalArticle" data-name="§3-18" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-18</span>. <span class="legalArticleTitle">Elektriske og elektroniske produkter og utstyr (EE-produkter) – krav til produktene</span></span><article class="legalP" id="kapittel-1-foreslåttparagraf-2-ledd-1">Fra 1. juli 2006 er det forbudt å produsere, importere, eksportere og omsette EE-produkter som inneholder over 0,01 vektprosent kadmium, 0,1 vektprosent bly, 0,1 vektprosent kvikksølv, 0,1 vektprosent seksverdig krom, 0,1 vektprosent polybromerte bifenyler (PBB) eller 0,1 vektprosent polybromerte difenyletere (PBDE). Bestemte bruksområder angitt i vedlegg V er unntatt fra forbudet.</article><article class="legalP" id="kapittel-1-foreslåttparagraf-2-ledd-2">Forbudet gjelder ikke utstyr produsert eller importert til EØS-området før 1. juli 2006 og reservedeler til slikt utstyr. Forbudet gjelder ikke militært utstyr. Med militært utstyr menes utstyr som er produsert spesifikt til militære formål.</article><article class="legalP" id="kapittel-1-foreslåttparagraf-2-ledd-3">Produsenter av EE-produkter plikter å arbeide for at produktene konstrueres på en måte som letter avfallsdisponering og nyttiggjøring, særlig ombruk og gjenvinning.</article></article><article class="futureLegalArticle" data-name="§3-19" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-19</span>. <span class="legalArticleTitle">Elektriske og elektroniske produkter og utstyr (EE-produkter) – merking og informasjon</span></span><article class="legalP" id="kapittel-1-foreslåttparagraf-3-ledd-1">Produsenter skal merke EE-produkter som gjøres tilgjengelig for omsetning etter den 13. august 2005. Merkingen skal være i samsvar med vedlegg V til dette kapitlet, punkt 4.</article><article class="legalP" id="kapittel-1-foreslåttparagraf-3-ledd-2">Produsenter skal sørge for at det gis opplysninger om gjenbruk og behandling/demontering for hver enkelt type nytt EE-produkt som plasseres på markedet etter 1. juli 2006. Opplysningene skal gi en beskrivelse av komponenter som skal gjenvinnes i henhold til forskrift 1. juni 2004 nr. 930 om gjenvinning og behandling av avfall (avfallsforskriften) kapittel 1 om kasserte elektriske og elektroniske produkter. Plassering av komponenter som inneholder farlige stoffer skal angis. Opplysningene skal gjøres tilgjengelig for behandlingsvirksomhetene innen ett år etter at produktet er gjort tilgjengelig for omsetning. Opplysningene skal gis i form av manualer eller elektroniske medier (f.eks. cd-rom eller online-tjenester) og ha det omfang som er nødvendig for en miljømessig forsvarlig behandling av produktet når det ender som avfall.</article><article class="legalP" id="kapittel-1-foreslåttparagraf-3-ledd-3">Bestemmelser om returordninger og avfallshåndtering av kasserte EE-produkter står i forskrift 1. juni 2004 nr. 930 om gjenvinning og behandling av avfall (avfallsforskriften), kapittel 1 om kasserte elektriske og elektroniske produkter.</article></article> <article class="defaultP" margin-top="true">Nytt vedlegg V til kapittel 3 skal lyde:</article><span class="futuretitle" id="kapittel-1-foreslåttittel-1">Vedlegg V</span> <article class="defaultP" margin-top="true"><i>1: Bruksområder som er unntatt fra forbudet</i></article> <article class="defaultP" margin-top="true"><i>Kvikksølv</i><table><tbody><tr><td data-text-align="left" data-vertical-align="top"><i>Kompakt-lysstofflamper</i></td><td data-text-align="left" data-vertical-align="top">inntil 5 mg kvikksølv pr. lampe</td></tr><tr><td data-text-align="left" data-vertical-align="top"><i>Lysstoffrør til alminnelige formål:</i></td><td data-text-align="left" data-vertical-align="top"><br /></td></tr><tr><td data-text-align="left" data-vertical-align="top">– enkeltfargelysrør (halofosfat)</td><td data-text-align="left" data-vertical-align="top">inntil 10 mg kvikksølv</td></tr><tr><td data-text-align="left" data-vertical-align="top">– fullfargelysrør, trifosfat – normal levetid</td><td data-text-align="left" data-vertical-align="top">inntil 5 mg kvikksølv</td></tr><tr><td data-text-align="left" data-vertical-align="top">– fullfargelysrør, trifosfat – lang levetid</td><td data-text-align="left" data-vertical-align="top">inntil 8 mg kvikksølv</td></tr><tr><td data-text-align="left" data-vertical-align="top"><i>Lysstoffrør til spesielle formål</i></td><td data-text-align="left" data-vertical-align="top">Ingen begrensning</td></tr><tr><td data-text-align="left" data-vertical-align="top"><i>Andre lamper som ikke er spesielt nevnt over</i></td><td data-text-align="left" data-vertical-align="top">Ingen begrensning</td></tr></tbody></table></article> <article class="defaultP" margin-top="true"><i>Bly</i><table><tbody><tr><td data-text-align="left" data-vertical-align="top">Glass i billedrør, elektroniske komponenter og lysstoffrør</td><td data-text-align="left" data-vertical-align="top">Ingen begrensning</td></tr><tr><td data-text-align="left" data-vertical-align="top"><i>Legeringer:</i></td><td data-text-align="left" data-vertical-align="top"><br /></td></tr><tr><td data-text-align="left" data-vertical-align="top">– stål</td><td data-text-align="left" data-vertical-align="top">inntil 0,35 vektprosent bly</td></tr><tr><td data-text-align="left" data-vertical-align="top">– aluminium</td><td data-text-align="left" data-vertical-align="top">inntil 0,4 vektprosent bly</td></tr><tr><td data-text-align="left" data-vertical-align="top">– kobber</td><td data-text-align="left" data-vertical-align="top">inntil 4 vektprosent bly</td></tr><tr><td data-text-align="left" data-vertical-align="top">– loddemateriale med høyt smeltepunkt (tinn-bly-loddelegeringer med over 85 vektprosent bly)</td><td data-text-align="left" data-vertical-align="top" /></tr><tr><td data-text-align="left" data-vertical-align="top">– loddemateriale til servere, lagringssystemer og array-lagringssystemer</td><td data-text-align="left" data-vertical-align="top">unntak inntil 1. januar 2010</td></tr><tr><td data-text-align="left" data-vertical-align="top">– loddemateriale til nettinfrastrukturutstyr til kobling, signalering, overføring og nettkontroll til telekommunikasjon</td><td data-text-align="left" data-vertical-align="top" /></tr><tr><td data-text-align="left" data-vertical-align="top">– elektroniske keramikkomponenter (f.eks. piezoelektriske komponenter)</td><td data-text-align="left" data-vertical-align="top" /></tr></tbody></table></article> <article class="defaultP" margin-top="true"><i>Kadmium</i></article><article class="legalP" id="kapittel-1-ledd-3">Overflatebehandling, unntatt bruksområder som er forbudt i henhold til § 2-13 i denne forskrift.</article> <article class="defaultP" margin-top="true"><i>Krom</i></article><article class="legalP" id="kapittel-1-ledd-4">Seksverdig krom til korrosjonsbeskyttelse av kjølesystem av karbonstål i absorpsjonskjøleskap.</article> <article class="defaultP" margin-top="true"><i>2: Merking av EE-produkter</i></article><article class="legalP" id="kapittel-1-ledd-5">EE-produkter skal merkes for å vise at produktet omfattes av en særskilt innsamlingsordning.</article><article class="legalP" id="kapittel-1-ledd-6">Piktogrammet som angir en særskilt innsamling av elektrisk og elektronisk utstyr, består av en overkrysset avfallsbeholder på hjul, som vist her:</article><article class="legalP" id="kapittel-1-ledd-7"><img height="156" src="static/LTI/md-20050124-0047.gif" width="375" /></article><article class="legalP" id="kapittel-1-ledd-8">Produktene skal også merkes slik at produsenten lett kan identifiseres og slik at det fremgår at produktet er markedsført etter 13. august 2005.</article><article class="legalP" id="kapittel-1-ledd-9">Merkingen skal som hovedregel fremgå på produktet. Emballasjen, bruksanvisningen eller garantibeviset kan merkes hvis dette unntaksvis er nødvendig på grunn av produktets størrelse eller funksjon.</article></section><section class="section" data-name="kapII" id="kapittel-2" data-lovdata-URL="LTI/forskrift/2005-01-24-46/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>