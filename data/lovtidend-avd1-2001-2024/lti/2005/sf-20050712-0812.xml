<!DOCTYPE html><html lang="no"><head><title>Midlertidig forskrift om tiltak for å hindre overføring av Legionella via aerosol.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-07-12-812</dd><dt class="dokid">DokumentID</dt><dd class="dokid">LTI/forskrift/2005-07-12-812</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 10 s 1638</dd><dt class="dateInForce">I kraft fra</dt><dd class="dateInForce">2005-07-12</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-05-27-474</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1994-08-05-55/§4-1</li><li>lov/1994-08-05-55/§7-10</li></ul></dd><dt class="dateOfPublication">Kunngjort</dt><dd class="dateOfPublication">2005-07-14</dd><dt class="journalNumber">Journalnummer</dt><dd class="journalNumber">2005-0733</dd><dt class="titleShort">Korttittel</dt><dd class="titleShort">Midl. forskrift om Legionella</dd><dt class="title">Tittel</dt><dd class="title">Midlertidig forskrift om tiltak for å hindre overføring av Legionella via aerosol.</dd><dt class="miscInformation">Annet om dokumentet</dt><dd class="miscInformation">Fastsatt av Sosial- og helsedirektoratet 12. juli 2005 med hjemmel i lov 5. august 1994 nr. 55 om vern mot smittsomme sykdommer § 4-1 annet og sjette ledd, jf. § 7-10 annet ledd.</dd><dt class="refid">RefID</dt><dd class="refid">forskrift/2005-07-12-812</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om tiltak for å hindre overføring av Legionella via aerosol.<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Ansvar</li><li>§ 4. Plikt til å iverksette strakstiltak ved forskriftens ikrafttredelse</li><li>§ 5. Meldeplikt ved oppstart</li><li>§ 6. Meldeplikt under drift</li><li>§ 7. Nærmere krav til innretningene</li><li>§ 8. Drift og vedlikehold</li><li>§ 9. Krav til internkontroll</li><li>§ 10. Kommunens oppgaver</li><li>§ 11. Straff</li><li>§ 12. Opphevelse av tidligere forskrift</li><li>§ 13. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2005-07-12-812" id="dokument"><h1>Midlertidig forskrift om tiltak for å hindre overføring av Legionella via aerosol.</h1><article class="legalArticle" data-lovdata-URL="LTI/forskrift/2005-07-12-812/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for virksomheter og eiendommer som har innretninger som direkte eller indirekte kan spre legionellaforurenset aerosol til omgivelsene, utendørs eller innendørs.</article><article class="legalP" id="paragraf-1-ledd-2">Innretninger i forskriften her omfatter blant annet kjøleanlegg med kjøletårn, luftskrubbere, faste og mobile vaskeanlegg, dusjanlegg, klimaanlegg med luftfukting, innendørs befuktningsanlegg og innendørs fontener.</article><article class="legalP" id="paragraf-1-ledd-3">Indirekte spredning av legionellaforurenset aerosol omfatter spredning av aerosoler fra resipientvann som har blitt tilført legionellaholdig avløpsvann fra industrianlegg.</article><article class="legalP" id="paragraf-1-ledd-4">Forskriften omfatter ikke innretninger som<ul class="defaultList"><li data-li-identifier="-" data-name="-"><article class="listArticle" id="paragraf-1-ledd-4-punkt-1"><article class="legalP" id="paragraf-1-ledd-4-punkt-1-ledd-1">finnes i private boliger eller fritidseiendommer, med mindre omgivelsene utenfor boligen eller eiendommen blir berørt,</article></article></li><li data-li-identifier="-" data-name="-"><article class="listArticle" id="paragraf-1-ledd-4-punkt-2"><article class="legalP" id="paragraf-1-ledd-4-punkt-2-ledd-1">anvender sjøvann i alle deler av innretningen som er i kontakt med luft,</article></article></li><li data-li-identifier="-" data-name="-"><article class="listArticle" id="paragraf-1-ledd-4-punkt-3"><article class="legalP" id="paragraf-1-ledd-4-punkt-3-ledd-1">arbeider med vanntemperatur utenfor området 12-55 °C,</article></article></li><li data-li-identifier="-" data-name="-"><article class="listArticle" id="paragraf-1-ledd-4-punkt-4"><article class="legalP" id="paragraf-1-ledd-4-punkt-4-ledd-1">arbeider med vann med pH-verdi under 3,0 i alle deler av innretningen som er i kontakt med luft.</article></article></li></ul></article><article class="legalP" id="paragraf-1-ledd-5">Ved tvil om en innretning faller inn under forskriften her, treffer kommunen avgjørelse.</article></article><article class="legalArticle" data-lovdata-URL="LTI/forskrift/2005-07-12-812/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I forskriften her menes med:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>aerosol:</i> vanndråper som svever i luft,</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>befuktningsanlegg:</i> innretning beregnet for å holde overflater fuktige,</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1"><i>biofilm:</i> belegg av organisk materiale som kan oppstå på fuktige flater, rørvegger og lignende,</article></article></li><li data-li-identifier="d)" data-name="d)"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1"><i>desinfeksjon:</i> kjemisk behandling eller varmebehandling som dreper mikroorganismer,</article></article></li><li data-li-identifier="e)" data-name="e)"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1"><i>indirekte spredning:</i> spredning eller risiko for spredning av <i>Legionella</i> til vann hvor resipientvannet vil kunne forsyne en aerosoldanner,</article></article></li><li data-li-identifier="f)" data-name="f)"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1"><i>kjøleanlegg med kjøletårn:</i> anlegg hvor kjøleeffekten baseres på at vanndråper fordamper,</article></article></li><li data-li-identifier="g)" data-name="g)"><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1"><i>klimaanlegg med luftfukting:</i> klimaanlegg med innretning som er beregnet til å øke luftfuktigheten,</article></article></li><li data-li-identifier="h)" data-name="h)"><article class="listArticle" id="paragraf-2-ledd-1-punkt-8"><article class="legalP" id="paragraf-2-ledd-1-punkt-8-ledd-1"><i>luftskrubbere:</i> en type renseanlegg for luft basert på våtvasking for fjerning av partikler og luktstoffer fra luft/gassblandinger,</article></article></li><li data-li-identifier="i)" data-name="i)"><article class="listArticle" id="paragraf-2-ledd-1-punkt-9"><article class="legalP" id="paragraf-2-ledd-1-punkt-9-ledd-1"><i>rengjøring:</i> omfatter mekanisk renhold, herunder fjerning av slam og biofilm i innretninger hvor dette dannes,</article></article></li><li data-li-identifier="j)" data-name="j)"><article class="listArticle" id="paragraf-2-ledd-1-punkt-10"><article class="legalP" id="paragraf-2-ledd-1-punkt-10-ledd-1"><i>resipientvann:</i> vann i mottagende vannkilde,</article></article></li><li data-li-identifier="k)" data-name="k)"><article class="listArticle" id="paragraf-2-ledd-1-punkt-11"><article class="legalP" id="paragraf-2-ledd-1-punkt-11-ledd-1"><i>virksomhetsansvarlig:</i> eier eller den som har ansvar for driften av innretningen.</article></article></li></ul></article></article><article class="legalArticle" data-lovdata-URL="LTI/forskrift/2005-07-12-812/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ansvar</span></h2><article class="legalP" id="paragraf-3-ledd-1">Virksomhetsansvarlig for innretninger som er nevnt i § 1, har ansvar for å iverksette nødvendige tiltak for å oppfylle kravene i forskriften her, med unntak av § 10. Virksomheter som nevnt i § 1 tredje ledd er også unntatt fra å følge kravene i § 8. Kommunen har ansvar for tiltak i henhold til forskriften § 10.</article></article><article class="legalArticle" data-lovdata-URL="LTI/forskrift/2005-07-12-812/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Plikt til å iverksette strakstiltak ved forskriftens ikrafttredelse</span></h2><article class="legalP" id="paragraf-4-ledd-1">Virksomhetsansvarlig for innretninger som nevnt i § 1, skal senest innen 15. august 2005 sende skriftlig melding til kommunen om når innretningen ble tatt i bruk. Meldingen skal angi tidspunktet for når mikrobiologisk prøvetaking, rengjøring og desinfeksjon av innretningen sist ble foretatt.</article><article class="legalP" id="paragraf-4-ledd-2">For virksomheter som nevnt i § 1 tredje ledd i forskriften her, kan meldingen begrenses til å omfatte opplysninger om virksomhetens art, beliggenhet og en beskrivelse av utslippsforholdenes karakter.</article><article class="legalP" id="paragraf-4-ledd-3">Virksomhetsansvarlig for innretninger som ikke er tilrettelagt og vedlikeholdt i samsvar med § 7 – § 8 i forskriften her (ved indirekte legionellaforurensning § 7), skal stanse driften av innretningen innen 15. august 2005 og sende melding til kommunen om at driften er stanset. Driften kan ikke gjenopptas før det er sendt melding til kommunen om at forholdet er rettet og at innretningen drives i tråd med forskriften.</article><article class="legalP" id="paragraf-4-ledd-4">Virksomhetsansvarlig for kjøleanlegg med kjøletårn som har sendt melding etter § 4 i midlertidig forskrift 27. mai 2005 nr. 474 om tiltak for å hindre overføring av smittestoffer fra kjøleanlegg med kjøletårn eller lignende innretning, har ikke plikt til å sende slik ny melding.</article></article><article class="legalArticle" data-lovdata-URL="LTI/forskrift/2005-07-12-812/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Meldeplikt ved oppstart</span></h2><article class="legalP" id="paragraf-5-ledd-1">Ved første gangs oppstart av innretning som nevnt i § 1 skal den virksomhetsansvarlige sende melding om dette til kommunen. Meldeplikt gjelder også for virksomheter som nevnt i § 1 tredje ledd i forskriften her.</article><article class="legalP" id="paragraf-5-ledd-2">Tilsvarende meldeplikt gjelder ved ny oppstart av eksisterende innretninger som ikke har vært meldt etter forskriften her eller etter midlertidig forskrift 27. mai 2005 nr. 474 om tiltak for å hindre overføring av smittestoffer fra kjøleanlegg med kjøletårn eller lignende innretning.</article></article><article class="legalArticle" data-lovdata-URL="LTI/forskrift/2005-07-12-812/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Meldeplikt under drift</span></h2><article class="legalP" id="paragraf-6-ledd-1">Den virksomhetsansvarlige for drift av innretning som nevnt i § 1, og den som utfører oppgaver i forbindelse med innretningen, skal av eget tiltak melde til kommunen om forhold som innebærer risiko for overføring av <i>Legionella</i>. Denne plikt kommer i tillegg til plikten til å sende melding etter § 4 og § 5.</article></article><article class="legalArticle" data-lovdata-URL="LTI/forskrift/2005-07-12-812/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Nærmere krav til innretningene</span></h2><article class="legalP" id="paragraf-7-ledd-1">Alle innretninger som nevnt i § 1 skal være tilrettelagt slik at hele innretningen, alle tilhørende prosesser, samt direkte og indirekte virkninger av disse, gir tilfredsstillende beskyttelse mot overføring av <i>Legionella</i>.</article></article><article class="legalArticle" data-lovdata-URL="LTI/forskrift/2005-07-12-812/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Drift og vedlikehold</span></h2><article class="legalP" id="paragraf-8-ledd-1">Drift av innretninger som nevnt i § 1, skal etterses regelmessig og det skal fastsettes rutiner som sikrer at drift og vedlikehold gir tilfredsstillende vern mot overføring av <i>Legionella</i> og følger gjeldende krav i lov/forskrift. Drift og vedlikehold skal foretas etter anerkjente metoder. Rutinene skal justeres i tråd med en løpende risikovurdering.</article><article class="legalP" id="paragraf-8-ledd-2">Alle innretninger som omfattes av § 1 skal rengjøres og desinfiseres:<ul class="defaultList"><li data-li-identifier="-" data-name="-"><article class="listArticle" id="paragraf-8-ledd-2-punkt-1"><article class="legalP" id="paragraf-8-ledd-2-punkt-1-ledd-1">umiddelbart før innretningen settes i drift for første gang,</article></article></li><li data-li-identifier="-" data-name="-"><article class="listArticle" id="paragraf-8-ledd-2-punkt-2"><article class="legalP" id="paragraf-8-ledd-2-punkt-2-ledd-1">minst hver 6. måned når innretningen er i bruk,</article></article></li><li data-li-identifier="-" data-name="-"><article class="listArticle" id="paragraf-8-ledd-2-punkt-3"><article class="legalP" id="paragraf-8-ledd-2-punkt-3-ledd-1">dersom innretningen har vært ute av bruk i mer enn en måned.</article></article></li><li data-li-identifier="-" data-name="-"><article class="listArticle" id="paragraf-8-ledd-2-punkt-4"><article class="legalP" id="paragraf-8-ledd-2-punkt-4-ledd-1">dersom rutinemessig internt ettersyn viser at det er nødvendig,</article></article></li><li data-li-identifier="-" data-name="-"><article class="listArticle" id="paragraf-8-ledd-2-punkt-5"><article class="legalP" id="paragraf-8-ledd-2-punkt-5-ledd-1">dersom innretningen eller deler av den har vært vesentlig endret eller er åpnet for vedlikeholdsformål på en slik måte at risiko for smitte har forekommet eller kan inntreffe,</article></article></li><li data-li-identifier="-" data-name="-"><article class="listArticle" id="paragraf-8-ledd-2-punkt-6"><article class="legalP" id="paragraf-8-ledd-2-punkt-6-ledd-1">under eller etter utbrudd eller mistanke om utbrudd av legionellose i innretningens mulige spredningsområde.</article></article></li></ul></article><article class="legalP" id="paragraf-8-ledd-3">For kjøleanlegg med kjøletårn, luftskrubbere, befuktningsanlegg og innendørs fontener, skal det minst hver måned utføres mikrobiologisk prøvetaking som minimum skal omfatte kimtallsanalyse eller tilsvarende.</article><article class="legalP" id="paragraf-8-ledd-4">Ved mistanke om utbrudd og ved utbrudd av legionellose skal det tas mikrobiologiske prøver av alle innretninger som faller inn under § 1. Slike prøver skal alltid tas forut for rengjøring og desinfeksjon.</article><article class="legalP" id="paragraf-8-ledd-5">Virksomhetsansvarlig er ansvarlig for at prøvene tas og analyseres.</article></article><article class="legalArticle" data-lovdata-URL="LTI/forskrift/2005-07-12-812/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Krav til internkontroll</span></h2><article class="legalP" id="paragraf-9-ledd-1">Internkontroll, jf. forskrift om miljørettet helsevern § 12, skal inneholde rutiner for drift og vedlikehold, (herunder hyppighet av overhaling og rengjøring) og løpende dokumentasjon av tiltak og prosesser knyttet til drift og vedlikehold. Internkontrollsystemet skal inneholde oversikt over prøveresultater og system for avvikshåndtering.</article></article><article class="legalArticle" data-lovdata-URL="LTI/forskrift/2005-07-12-812/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Kommunens oppgaver</span></h2><article class="legalP" id="paragraf-10-ledd-1">Kommunen skal<ul class="defaultList"><li data-li-identifier="-" data-name="-"><article class="listArticle" id="paragraf-10-ledd-1-punkt-1"><article class="legalP" id="paragraf-10-ledd-1-punkt-1-ledd-1">motta meldinger og holde oversikt over innretninger som nevnt i § 1 i forskriften her</article></article></li><li data-li-identifier="-" data-name="-"><article class="listArticle" id="paragraf-10-ledd-1-punkt-2"><article class="legalP" id="paragraf-10-ledd-1-punkt-2-ledd-1">iverksette nødvendige tiltak, overvåkning og kontroll av slike innretninger</article></article></li><li data-li-identifier="-" data-name="-"><article class="listArticle" id="paragraf-10-ledd-1-punkt-3"><article class="legalP" id="paragraf-10-ledd-1-punkt-3-ledd-1">gi råd og veiledning til eiere, de som har ansvar for drift av innretninger, planmyndigheter og forurensningsmyndigheter om helsemessige forhold knyttet til risiko for direkte og indirekte overføring av <i>Legionella</i>.</article></article></li></ul></article><article class="legalP" id="paragraf-10-ledd-2">Kommunen kan gi pålegg etter kommunehelsetjenesteloven og smittevernloven.</article></article><article class="legalArticle" data-lovdata-URL="LTI/forskrift/2005-07-12-812/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Straff</span></h2><article class="legalP" id="paragraf-11-ledd-1">Overtredelse av forskriften straffes etter straffeloven § 156 eller § 357.</article></article><article class="legalArticle" data-lovdata-URL="LTI/forskrift/2005-07-12-812/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Opphevelse av tidligere forskrift</span></h2><article class="legalP" id="paragraf-12-ledd-1">Når forskriften her trer i kraft, oppheves midlertidig forskrift 27. mai 2005 nr. 474 om tiltak for å hindre overføring av smittestoffer fra kjøleanlegg med kjøletårn eller lignende innretning.</article></article><article class="legalArticle" data-lovdata-URL="LTI/forskrift/2005-07-12-812/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h2><article class="legalP" id="paragraf-13-ledd-1">Denne forskrift trer i kraft straks.</article></article></main></body></html>