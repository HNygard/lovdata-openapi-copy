<!DOCTYPE html><html lang="no"><head><title>Delegering av myndighet til det enkelte fagdepartement etter lov om statens embets- og tjenestemenn.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-06-17-586</dd><dt class="dokid">DokumentID</dt><dd class="dokid">LTI/forskrift/2005-06-17-586</dd><dt class="ministry">Departement</dt><dd class="ministry"><ul><li>Moderniseringsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 8 s 1359</dd><dt class="dateInForce">I kraft fra</dt><dd class="dateInForce">2005-06-17</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-17-103/§3</li><li>lov/2005-06-17-103/§6</li><li>lov/2005-06-17-103/§15</li></ul></dd><dt class="dateOfPublication">Kunngjort</dt><dd class="dateOfPublication">2005-06-17</dd><dt class="journalNumber">Journalnummer</dt><dd class="journalNumber">2005-0562</dd><dt class="titleShort">Korttittel</dt><dd class="titleShort">Deleg. av myndighet etter lov om statens embets- og tjenestemenn</dd><dt class="title">Tittel</dt><dd class="title">Delegering av myndighet til det enkelte fagdepartement etter lov om statens embets- og tjenestemenn.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 17. juni 2005 med hjemmel i lov 17. juni 2005 nr. 103 om statens embets- og tjenestemenn § 3 første ledd tredje punktum, § 6 første ledd første og annet punktum og annet ledd første og annet punktum og § 15 annet ledd første og annet punktum. Fremmet av Moderniseringsdepartementet.</dd><dt class="refid">RefID</dt><dd class="refid">forskrift/2005-06-17-586</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Delegering av myndighet til det enkelte fagdepartement etter lov om statens embets- og tjenestemenn.</li></ul></dd></dl></header><main class="documentBody" data-lovdata-URL="LTI/forskrift/2005-06-17-586" id="dokument"><h1>Delegering av myndighet til det enkelte fagdepartement etter lov om statens embets- og tjenestemenn.</h1><article class="legalP" id="ledd-1">Kongens myndighet etter lov 17. juni 2005 nr. 103 om statens embets- og tjenestemenn delegeres til det enkelte fagdepartement for følgende bestemmelsers vedkommende:<ul class="defaultList"><li data-li-identifier="-" data-name="-"><article class="listArticle" id="ledd-1-punkt-1"><article class="legalP" id="ledd-1-punkt-1-ledd-1"><i>§ 3 første ledd tredje punktum:</i> Kongens myndighet til å fastsette endelig reglement eller reglementsbestemmelse dersom de tjenestemannsorganisasjoner som har forhandlingsrett etter lov 18. juli 1958 nr. 2 om offentlige tjenestetvister ikke godtar virksomhetens forslag.</article></article></li><li data-li-identifier="-" data-name="-"><article class="listArticle" id="ledd-1-punkt-2"><article class="legalP" id="ledd-1-punkt-2-ledd-1"><i>§ 6 første ledd første og annet punktum:</i> Kongens myndighet til å fastsette regler om hvem som skal utarbeide forslag til ansettelse, hvem som skal ha rett til uttalelse når embetsmann skal utnevnes eller konstitueres og når tjenestemann skal beskikkes fast eller midlertidig av Kongen.</article></article></li><li data-li-identifier="-" data-name="-"><article class="listArticle" id="ledd-1-punkt-3"><article class="legalP" id="ledd-1-punkt-3-ledd-1"><i>§ 6 annet ledd første og annet punktum:</i> Kongens myndighet til å bestemme at et departement eller et kollegialt styre for en virksomhet eller gruppe av virksomheter skal ansette øverste leder av en virksomhet. Kongens myndighet til å fastsette regler om hvem som skal utarbeide forslag til ansettelse og hvem som skal ha rett til uttalelse, når et departement eller kollegialt styre skal ansette slik tjenestemann.</article></article></li><li data-li-identifier="-" data-name="-"><article class="listArticle" id="ledd-1-punkt-4"><article class="legalP" id="ledd-1-punkt-4-ledd-1"><i>§ 15 annet ledd første og annet punktum:</i> Kongens myndighet til å gi embetsmann avskjed etter søknad eller ved oppnådd aldersgrense og vedta opphør av suspensjon eller konstitusjon. Kongens myndighet til å vedta opphør av suspensjon for tjenestemann som beskikkes fast eller midlertidig av Kongen.</article></article></li></ul></article></main></body></html>