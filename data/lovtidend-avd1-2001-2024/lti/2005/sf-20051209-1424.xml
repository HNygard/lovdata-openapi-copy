<!DOCTYPE html><html lang="no"><head><title>Forskrift om unntak fra prospektplikt.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-09-1424</dd><dt class="dokid">DokumentID</dt><dd class="dokid">LTI/forskrift/2005-12-09-1424</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 15 s 2288</dd><dt class="dateInForce">I kraft fra</dt><dd class="dateInForce">2006-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-06-19-79/§5-4</li><li>lov/1997-06-19-79/§5-5</li><li>forskrift/2005-12-09-1428</li></ul></dd><dt class="dateOfPublication">Kunngjort</dt><dd class="dateOfPublication">2005-12-13</dd><dt class="journalNumber">Journalnummer</dt><dd class="journalNumber">2005-1132</dd><dt class="titleShort">Korttittel</dt><dd class="titleShort">Forskrift om unntak fra prospektplikt</dd><dt class="title">Tittel</dt><dd class="title">Forskrift om unntak fra prospektplikt.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 9. desember 2005 med hjemmel i lov 19. juni 1997 nr. 79 om verdipapirhandel § 5-4 nr. 8 og § 5-5 nr. 11, jf. ikrafttredelsesvedtak 9. desember 2005 nr. 1428. Jf. EØS-avtalen vedlegg IX nr. 29b (direktiv 2003/71/EF) og nr. 29ba (forordning (EF) nr. 809/2004).</dd><dt class="refid">RefID</dt><dd class="refid">forskrift/2005-12-09-1424</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om unntak fra prospektplikt.<ul class="tocSubUl"><li>§ 1. Profesjonelle investorer</li><li>§ 2. Verdipapirer notert på et annet regulert marked</li><li>§ 3. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-09-1424" id="dokument"><h1>Forskrift om unntak fra prospektplikt.</h1><article class="legalArticle" data-lovdata-URL="LTI/forskrift/2005-12-09-1424/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Profesjonelle investorer</span></h2><article class="legalP" id="paragraf-1-ledd-1">Unntaket fra prospektplikt ved tilbud som rettes til profesjonelle investorer, jf. verdipapirhandelloven § 5-4 nr. 8, gjelder tilbud som rettes mot følgende:<ul class="defaultList"><li data-li-identifier="1." data-name="1."><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">finansinstitusjoner, verdipapirforetak, forsikringsselskaper, fondsforvaltningsselskaper, pensjonskasser- og fond og andre juridiske enheter som er godkjent eller regulert med sikte på virksomhet i finansmarkedene,</article></article></li><li data-li-identifier="2." data-name="2."><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">EØS-stat, EØS-sentralbank, Den europeiske sentralbanken, lokale myndigheter i EØS-stat og internasjonale institusjoner som eksempelvis IMF,</article></article></li><li data-li-identifier="3." data-name="3."><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">andre juridiske enheter som har som eneste forretningsformål å investere i verdipapirer.</article></article></li></ul></article><article class="legalP" id="paragraf-1-ledd-2">Andre juridiske enheter kan kreve å bli registrert som profesjonelle investorer hos prospektmyndigheten dersom vedkommende etter siste årsregnskap oppfyller to av følgende krav:<ul class="defaultList"><li data-li-identifier="1." data-name="1."><article class="listArticle" id="paragraf-1-ledd-2-punkt-1"><article class="legalP" id="paragraf-1-ledd-2-punkt-1-ledd-1">gjennomsnittlig antall ansatte minst 250,</article></article></li><li data-li-identifier="2." data-name="2."><article class="listArticle" id="paragraf-1-ledd-2-punkt-2"><article class="legalP" id="paragraf-1-ledd-2-punkt-2-ledd-1">regnskapsmessig balanse på minst 43.000.000 euro,</article></article></li><li data-li-identifier="3." data-name="3."><article class="listArticle" id="paragraf-1-ledd-2-punkt-3"><article class="legalP" id="paragraf-1-ledd-2-punkt-3-ledd-1">årlig netto omsetning på minst 50.000.000 euro.</article></article></li></ul></article><article class="legalP" id="paragraf-1-ledd-3">Fysiske personer kan kreve å bli registrert som profesjonell investor hos prospektmyndigheten dersom vedkommende oppfyller to av følgende krav:<ul class="defaultList"><li data-li-identifier="1." data-name="1."><article class="listArticle" id="paragraf-1-ledd-3-punkt-1"><article class="legalP" id="paragraf-1-ledd-3-punkt-1-ledd-1">har utført gjennomsnittlig minst 10 verdipapirtransaksjoner av betydelig størrelse pr. kvartal de siste fire kvartaler,</article></article></li><li data-li-identifier="2." data-name="2."><article class="listArticle" id="paragraf-1-ledd-3-punkt-2"><article class="legalP" id="paragraf-1-ledd-3-punkt-2-ledd-1">har en verdipapirportefølje med markedsverdi på minst 500.000 euro,</article></article></li><li data-li-identifier="3." data-name="3."><article class="listArticle" id="paragraf-1-ledd-3-punkt-3"><article class="legalP" id="paragraf-1-ledd-3-punkt-3-ledd-1">arbeider eller har arbeidet innen finansiell sektor i minst ett år i stilling som forutsetter kjennskap til investering i verdipapirer.</article></article></li></ul></article></article><article class="legalArticle" data-lovdata-URL="LTI/forskrift/2005-12-09-1424/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Verdipapirer notert på et annet regulert marked</span></h2><article class="legalP" id="paragraf-2-ledd-1">Bestemmelsene i verdipapirhandelloven § 5-3 kommer ikke til anvendelse ved opptak til notering av verdipapirer som allerede er tatt opp til notering på et annet regulert marked dersom følgende vilkår er oppfylt:<ul class="defaultList"><li data-li-identifier="1." data-name="1."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">verdipapirene, eller verdipapirer i samme klasse, har vært notert i mer enn 18 måneder,</article></article></li><li data-li-identifier="2." data-name="2."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">for verdipapirer som første gang ble tatt opp til notering på et regulert marked etter ikrafttredelse av direktiv 2003/71/EF, skal det i tilknytning til opptak til notering på det andre markedet være utarbeidet et godkjent prospekt som ble stillet til rådighet for offentligheten i samsvar med direktiv 2003/71/EF artikkel 14,</article></article></li><li data-li-identifier="3." data-name="3."><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">for verdipapirer som ikke er underlagt bestemmelsen i punkt 2 og som første gang ble tatt opp til notering etter 30. juni 1983, skal det være utarbeidet et prospekt som ble godkjent i overensstemmelse med kravene i direktiv 80/390/EØF eller direktiv 2001/34/EF,</article></article></li><li data-li-identifier="4." data-name="4."><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">de løpende forpliktelser i forbindelse med notering på det andre regulerte markedet skal være oppfylt,</article></article></li><li data-li-identifier="5." data-name="5."><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">den person som anmoder om opptak av verdipapirer til notering på et regulert marked under henvisning til denne unntaksbestemmelsen, skal utarbeide et sammendrag som stilles til rådighet for offentligheten på et språk som nevnt i verdipapirhandelloven § 5-17,</article></article></li><li data-li-identifier="6." data-name="6."><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">sammendraget som nevnt i punkt 5 skal stilles til rådighet for offentligheten i Norge etter reglene i verdipapirhandelloven § 5-19, og</article></article></li><li data-li-identifier="7." data-name="7."><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1">sammendraget som nevnt i punkt 5 har et innhold som er i samsvar med direktivets artikkel 5 nr. 2. I sammendraget skal det opplyses hvor det nyeste prospekt er tilgjengelig, og hvor finansiell informasjon utstederen offentliggjør i henhold til bestemmelser om løpende forpliktelser er tilgjengelig.</article></article></li></ul></article></article><article class="legalArticle" data-lovdata-URL="LTI/forskrift/2005-12-09-1424/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ikrafttredelse</span></h2><article class="legalP" id="paragraf-3-ledd-1">Forskriften trer i kraft 1. januar 2006.</article></article></main></body></html>