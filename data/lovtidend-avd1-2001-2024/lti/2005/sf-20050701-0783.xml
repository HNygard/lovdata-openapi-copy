<!DOCTYPE html><html lang="no"><head><title>Forskrift om utarbeidelse og formidling av investeringsanbefalinger mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-07-01-783</dd><dt class="dokid">DokumentID</dt><dd class="dokid">LTI/forskrift/2005-07-01-783</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 10 s 1560</dd><dt class="dateInForce">I kraft fra</dt><dd class="dateInForce">2005-09-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-06-19-79/§2-10</li></ul></dd><dt class="dateOfPublication">Kunngjort</dt><dd class="dateOfPublication">2005-07-07</dd><dt class="journalNumber">Journalnummer</dt><dd class="journalNumber">2005-0703</dd><dt class="titleShort">Korttittel</dt><dd class="titleShort">Forskrift om investeringsanbefalinger</dd><dt class="title">Tittel</dt><dd class="title">Forskrift om utarbeidelse og formidling av investeringsanbefalinger mv.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 1. juli 2005 med hjemmel i lov 19. juni 1997 nr. 79 om verdipapirhandel § 2-10 annet ledd. Jf. EØS-avtalen vedlegg IX nr. 29a (direktiv 2003/6/EF) og nr. 29ac (direktiv 2003/125/EF).</dd><dt class="refid">RefID</dt><dd class="refid">forskrift/2005-07-01-783</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om utarbeidelse og formidling av investeringsanbefalinger mv.<ul class="tocSubUl"><li>Kapittel 1. Alminnelige bestemmelser<ul class="tocSubUl"><li>§ 1-1. Virkeområde</li><li>§ 1-2. Definisjoner</li></ul></li><li>Kapittel 2. Utarbeidelse og fremleggelse av investeringsanbefalinger<ul class="tocSubUl"><li>§ 2-1. Opplysninger om den som utarbeider en investeringsanbefaling</li><li>§ 2-2. Generelle krav til investeringsanbefalinger</li><li>§ 2-3. Ytterligere krav til investeringsanbefalinger</li><li>§ 2-4. Generelle krav til opplysninger om interessekonflikter</li><li>§ 2-5. Ytterligere krav til opplysninger om interessekonflikter</li><li>§ 2-6. Investeringsanbefalinger av begrenset omfang</li><li>§ 2-7. Investeringsanbefalinger som gis muntlig</li></ul></li><li>Kapittel 3. Formidling av investeringsanbefalinger<ul class="tocSubUl"><li>§ 3-1. Generelle krav til formidling av investeringsanbefalinger</li><li>§ 3-2. Ytterligere krav til formidling av investeringsanbefalinger</li></ul></li><li>Kapittel 4. Ikrafttredelse<ul class="tocSubUl"><li>§ 4-1. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2005-07-01-783" id="dokument"><h1>Forskrift om utarbeidelse og formidling av investeringsanbefalinger mv.</h1><section class="section" data-name="kap1" id="kapittel-1" data-lovdata-URL="LTI/forskrift/2005-07-01-783/KAPITTEL_1"><h2>Kapittel 1. Alminnelige bestemmelser</h2><article class="legalArticle" data-lovdata-URL="LTI/forskrift/2005-07-01-783/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Forskriften gjelder enhver person som på forretningsmessig basis utarbeider eller formidler investeringsanbefalinger vedrørende finansielle instrumenter eller utstederne av slike, og som er ment for en distribusjonskanal eller allmennheten.</article><article class="numberedLegalP" data-numerator="2" id="kapittel-1-paragraf-1-nummer-2">(2) Reglene i § 2-3 første og annet ledd og § 2-5 første og annet ledd gjelder bare investeringsanbefalinger som utarbeides av personer som har som sin hovedvirksomhet å utarbeide slike anbefalinger.</article><article class="numberedLegalP" data-numerator="3" id="kapittel-1-paragraf-1-nummer-3">(3) Reglene i § 2-3 tredje ledd, § 2-5 tredje og fjerde ledd gjelder bare investeringsanbefalinger som utarbeides av et verdipapirforetak eller en kredittinstitusjon.</article><article class="numberedLegalP" data-numerator="4" id="kapittel-1-paragraf-1-nummer-4">(4) Forskriften gjelder ikke investeringsråd som gis i form av personlige anbefalinger til en kunde med hensyn til en eller flere transaksjoner vedrørende verdipapirer, såfremt det ikke er sannsynlig at anbefalingen vil bli distribuert eller offentliggjort og derved bli vurdert som en investeringsanbefaling etter første ledd.</article><article class="numberedLegalP" data-numerator="5" id="kapittel-1-paragraf-1-nummer-5">(5) Forskriften gjelder ikke for presse som er underlagt tilfredsstillende selvregulering.</article></article><article class="legalArticle" data-lovdata-URL="LTI/forskrift/2005-07-01-783/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Definisjoner</span></h3><article class="numberedLegalP" data-numerator="1" id="kapittel-1-paragraf-2-nummer-1">(1) Med person menes en fysisk eller juridisk person.</article><article class="numberedLegalP" data-numerator="2" id="kapittel-1-paragraf-2-nummer-2">(2) Med investeringsanbefaling menes en analyse, rapport, artikkel eller annen form for skriftlig eller muntlig informasjon som anbefaler eller foreslår en investering eller investeringsstrategi.</article><article class="numberedLegalP" data-numerator="3" id="kapittel-1-paragraf-2-nummer-3">(3) Med informasjon som anbefaler eller foreslår en investering eller investeringsstrategi menes:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-nummer-3-punkt-1"><article class="legalP" id="kapittel-1-paragraf-2-nummer-3-punkt-1-ledd-1">dersom informasjonen er utarbeidet av person som har som sin hovedvirksomhet å utarbeide investeringsanbefalinger: informasjon som direkte eller indirekte uttrykker en bestemt investeringsanbefaling vedrørende ett eller flere finansielle instrumenter eller utstedere av et slike, for eksempel informasjon som gir anvisning på det finansielle instrumentets nåværende eller fremtidige verdi eller kurs,</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-nummer-3-punkt-2"><article class="legalP" id="kapittel-1-paragraf-2-nummer-3-punkt-2-ledd-1">dersom informasjonen er utarbeidet av andre personer enn de som omfattes av bokstav a: informasjon som direkte uttrykker en bestemt investeringsanbefaling vedrørende ett eller flere finansielle instrumenter, for eksempel en anbefaling om å kjøpe, selge eller beholde et finansielt instrument.</article></article></li></ul></article><article class="numberedLegalP" data-numerator="4" id="kapittel-1-paragraf-2-nummer-4">(4) Med person som har som sin hovedvirksomhet å utarbeide investeringsanbefalinger menes:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-nummer-4-punkt-1"><article class="legalP" id="kapittel-1-paragraf-2-nummer-4-punkt-1-ledd-1">uavhengig analytiker,</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-nummer-4-punkt-2"><article class="legalP" id="kapittel-1-paragraf-2-nummer-4-punkt-2-ledd-1">verdipapirforetak,</article></article></li><li data-li-identifier="c)" data-name="c)"><article class="listArticle" id="kapittel-1-paragraf-2-nummer-4-punkt-3"><article class="legalP" id="kapittel-1-paragraf-2-nummer-4-punkt-3-ledd-1">kredittinstitusjon,</article></article></li><li data-li-identifier="d)" data-name="d)"><article class="listArticle" id="kapittel-1-paragraf-2-nummer-4-punkt-4"><article class="legalP" id="kapittel-1-paragraf-2-nummer-4-punkt-4-ledd-1">enhver annen person som har som sin hovedvirksomhet å utarbeide investeringsanbefalinger, og</article></article></li><li data-li-identifier="e)" data-name="e)"><article class="listArticle" id="kapittel-1-paragraf-2-nummer-4-punkt-5"><article class="legalP" id="kapittel-1-paragraf-2-nummer-4-punkt-5-ledd-1">fysisk person som arbeider for person som nevnt i bokstav a til d i ansettelsesforhold eller på annen måte.</article></article></li></ul></article><article class="numberedLegalP" data-numerator="5" id="kapittel-1-paragraf-2-nummer-5">(5) Med utsteder menes utsteder av finansielle instrumenter som en investeringsanbefaling direkte eller indirekte gjelder.</article><article class="numberedLegalP" data-numerator="6" id="kapittel-1-paragraf-2-nummer-6">(6) Med finansielle instrumenter menes instrumenter som omfattes av verdipapirhandelloven § 1-2 annet ledd.</article><article class="numberedLegalP" data-numerator="7" id="kapittel-1-paragraf-2-nummer-7">(7) Med distribusjonskanal menes en kanal hvor informasjonen blir eller er egnet for å bli kjent eller tilgjengelig for et stort antall personer.</article><article class="numberedLegalP" data-numerator="8" id="kapittel-1-paragraf-2-nummer-8">(8) Med nærstående juridisk person menes juridisk person som omfattes av verdipapirhandelloven § 1-4 første ledd nr. 3-5.</article><article class="numberedLegalP" data-numerator="9" id="kapittel-1-paragraf-2-nummer-9">(9) Med investeringsbanktjenester menes investeringstjenester som nevnt i verdipapirhandelloven § 1-2 første ledd nr. 4 og 5 og tilknyttede tjenester som nevnt i verdipapirhandelloven § 8-1 første ledd nr. 2 til 4.</article><article class="numberedLegalP" data-numerator="10" id="kapittel-1-paragraf-2-nummer-10">(10) Med den som utarbeider en investeringsanbefaling menes den eller de fysiske personer som utarbeider anbefalingen, samt den eller de juridiske personer som er ansvarlig for utarbeidelsen.</article><article class="numberedLegalP" data-numerator="11" id="kapittel-1-paragraf-2-nummer-11">(11) Med den som formidler en anbefaling menes den eller de fysiske og juridiske personer som på eget ansvar formidler en anbefaling utarbeidet av tredjeperson.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2005-07-01-783/KAPITTEL_2"><h2>Kapittel 2. Utarbeidelse og fremleggelse av investeringsanbefalinger</h2><article class="legalArticle" data-lovdata-URL="LTI/forskrift/2005-07-01-783/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Opplysninger om den som utarbeider en investeringsanbefaling</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Den som utarbeider en investeringsanbefaling skal sikre at anbefalingen på en klar og tydelig måte tilkjennegir navn og stillingsbetegnelse til den eller de fysiske personer som har utarbeidet investeringsanbefalingen, samt identiteten til den eller de juridiske personer som er ansvarlig for utarbeidelsen.</article></article><article class="legalArticle" data-lovdata-URL="LTI/forskrift/2005-07-01-783/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Generelle krav til investeringsanbefalinger</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Den som utarbeider en investeringsanbefaling skal utvise tilbørlig aktsomhet slik at:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-2-nummer-1-punkt-1"><article class="legalP" id="kapittel-2-paragraf-2-nummer-1-punkt-1-ledd-1">fakta skilles tydelig fra tolkninger, vurderinger, oppfatninger og annen ikke-faktisk informasjon,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-2-nummer-1-punkt-2"><article class="legalP" id="kapittel-2-paragraf-2-nummer-1-punkt-2-ledd-1">alle kilder anses pålitelige, og at eventuell tvil om en kildes pålitelighet tydelig fremkommer,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-2-nummer-1-punkt-3"><article class="legalP" id="kapittel-2-paragraf-2-nummer-1-punkt-3-ledd-1">alle prognoser, kursmål og prisestimater tydelig angis som sådanne, og at ikke-uvesentlige forutsetninger for disse tydelig fremkommer, og</article></article></li><li data-li-identifier="d)" data-name="d)"><article class="listArticle" id="kapittel-2-paragraf-2-nummer-1-punkt-4"><article class="legalP" id="kapittel-2-paragraf-2-nummer-1-punkt-4-ledd-1">anbefalingen fremstår som rimelig og forsvarlig.</article></article></li></ul></article><article class="numberedLegalP" data-numerator="2" id="kapittel-2-paragraf-2-nummer-2">(2) Den som har utarbeidet en investeringsanbefaling skal ved forespørsel fra Kredittilsynet kunne begrunne at anbefalingen er rimelig og forsvarlig.</article></article><article class="legalArticle" data-lovdata-URL="LTI/forskrift/2005-07-01-783/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Ytterligere krav til investeringsanbefalinger</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Dersom den som utarbeider en investeringsanbefaling er en person som har som sin hovedvirksomhet å utarbeide investeringsanbefalinger skal det, i tillegg til de krav som følger av § 2-2, utvises tilbørlig aktsomhet slik at følgende beskrives tydelig i investeringsanbefalingen:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-3-nummer-1-punkt-1"><article class="legalP" id="kapittel-2-paragraf-3-nummer-1-punkt-1-ledd-1">alle viktige kilder, herunder den relevante utsteder, samt om anbefalingen har blitt gjort kjent for utsteder og om den ble endret etter dette,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-3-nummer-1-punkt-2"><article class="legalP" id="kapittel-2-paragraf-3-nummer-1-punkt-2-ledd-1">grunnlag og metoder for verdivurdering og prising av et finansielt instrument eller en utsteder, herunder fastsettelse av kursmål,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-3-nummer-1-punkt-3"><article class="legalP" id="kapittel-2-paragraf-3-nummer-1-punkt-3-ledd-1">betydningen av innholdet av de investeringsanbefalinger som gis, slik som kjøp, selg eller hold, herunder tidshorisonten for den investeringen som anbefalingen angår,</article></article></li><li data-li-identifier="d)" data-name="d)"><article class="listArticle" id="kapittel-2-paragraf-3-nummer-1-punkt-4"><article class="legalP" id="kapittel-2-paragraf-3-nummer-1-punkt-4-ledd-1">risiko knyttet til anbefalingen, herunder en analyse av relevante forutsetninger som ligger til grunn for anbefalingen,</article></article></li><li data-li-identifier="e)" data-name="e)"><article class="listArticle" id="kapittel-2-paragraf-3-nummer-1-punkt-5"><article class="legalP" id="kapittel-2-paragraf-3-nummer-1-punkt-5-ledd-1">hyppigheten av eventuelle planlagte oppdateringer av anbefalingen og eventuelle større endringer i tidligere meddelte retningslinjer for dekningen av det finansielle instrumentet eller utstederen,</article></article></li><li data-li-identifier="f)" data-name="f)"><article class="listArticle" id="kapittel-2-paragraf-3-nummer-1-punkt-6"><article class="legalP" id="kapittel-2-paragraf-3-nummer-1-punkt-6-ledd-1">dato for utarbeidelse og fremleggelse av anbefalingen, samt dato og tidspunkt for en eventuelt nevnt kurs på et finansielt instrument,</article></article></li><li data-li-identifier="g)" data-name="g)"><article class="listArticle" id="kapittel-2-paragraf-3-nummer-1-punkt-7"><article class="legalP" id="kapittel-2-paragraf-3-nummer-1-punkt-7-ledd-1">eventuelle endringer i investeringsanbefalingen i forhold til tidligere investeringsanbefalinger om samme verdipapir eller utsteder som har blitt utarbeidet i løpet av de tolv foregående månedene, samt dato for den tidligere anbefalingen.</article></article></li></ul></article><article class="numberedLegalP" data-numerator="2" id="kapittel-2-paragraf-3-nummer-2">(2) Dersom den som utarbeider en investeringsanbefaling er en person som har som sin hovedvirksomhet å utarbeide investeringsanbefalinger, skal det i anbefalingen tydelig henvises til eventuelle relevante bransjestandarder eller annen selvregulering.</article><article class="numberedLegalP" data-numerator="3" id="kapittel-2-paragraf-3-nummer-3">(3) Verdipapirforetak og kredittinstitusjoner skal ved utarbeidelse av investeringsanbefalinger sikre at det tydelig fremkommer av anbefalingen hvilken tilsynsmyndighet som fører tilsyn med foretaket.</article></article><article class="legalArticle" data-lovdata-URL="LTI/forskrift/2005-07-01-783/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Generelle krav til opplysninger om interessekonflikter</span></h3><article class="numberedLegalP" data-numerator="1" id="kapittel-2-paragraf-4-nummer-1">(1) Den som utarbeider en investeringsanbefaling skal i anbefalingen tydelig opplyse om ethvert forhold som med rimelig grunn kan forventes å påvirke dens objektivitet.</article><article class="numberedLegalP" data-numerator="2" id="kapittel-2-paragraf-4-nummer-2">(2) Det skal alltid gis opplysninger i samsvar med første ledd dersom noen av de følgende forhold er til stede:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-4-nummer-2-punkt-1"><article class="legalP" id="kapittel-2-paragraf-4-nummer-2-punkt-1-ledd-1">at den som utarbeider investeringsanbefalingen har en ikke-ubetydelig eierandel eller annen økonomisk interesse i ett eller flere av de finansielle instrumenter som anbefalingen gjelder,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-4-nummer-2-punkt-2"><article class="legalP" id="kapittel-2-paragraf-4-nummer-2-punkt-2-ledd-1">at det foreligger en ikke-ubetydelig interessekonflikt mellom den som utarbeider investeringsanbefalingen og utsteder av ett eller flere av de finansielle instrumenter som anbefalingen gjelder.</article></article></li></ul></article><article class="numberedLegalP" data-numerator="3" id="kapittel-2-paragraf-4-nummer-3">(3) Dersom en juridisk person er ansvarlig for utarbeidelsen av en investeringsanbefaling skal det i samsvar med første ledd alltid opplyses om:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-4-nummer-3-punkt-1"><article class="legalP" id="kapittel-2-paragraf-4-nummer-3-punkt-1-ledd-1">egne og nærstående juridiske personers interesser eller interessekonflikter som med rimelig grunn kan forventes å være kjent for de fysiske personer som deltar i utarbeidelsen av investeringsanbefalingen, og</article></article></li><li data-li-identifier="b)" data-name="b)"><article class="listArticle" id="kapittel-2-paragraf-4-nummer-3-punkt-2"><article class="legalP" id="kapittel-2-paragraf-4-nummer-3-punkt-2-ledd-1">egne og nærstående juridiske personers interesser eller interessekonflikter som er kjent for fysiske personer som ikke har deltatt i utarbeidelsen av investeringsanbefalingen, forutsatt at disse personene med rimelig grunn kan forventes å ha hatt tilgang til anbefalingen før den ble distribuert eller allment kjent.</article></article></li></ul></article><article class="numberedLegalP" data-numerator="4" id="kapittel-2-paragraf-4-nummer-4">(4) Bestemmelsen her medfører ingen plikt til å bryte effektive informasjonssperrer som er etablert for å unngå interessekonflikter mellom virksomhetens avdelinger.</article></article><article class="legalArticle" data-lovdata-URL="LTI/forskrift/2005-07-01-783/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Ytterligere krav til opplysninger om interessekonflikter</span></h3><article class="numberedLegalP" data-numerator="1" id="kapittel-2-paragraf-5-nummer-1">(1) Dersom den som utarbeider en investeringsanbefaling er en person som har som sin hovedvirksomhet å utarbeide investeringsanbefalinger skal i det minste følgende beskrives tydelig i en investeringsanbefaling i tillegg til det som følger av § 2-4:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-5-nummer-1-punkt-1"><article class="legalP" id="kapittel-2-paragraf-5-nummer-1-punkt-1-ledd-1">eget og nærstående juridiske personers eierskap av aksjer i utstederen, dersom eierskapet overstiger 1/20 av aksjekapitalen eller med rimelig grunn kan forventes å påvirke anbefalingens objektivitet,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-5-nummer-1-punkt-2"><article class="legalP" id="kapittel-2-paragraf-5-nummer-1-punkt-2-ledd-1">utstederens eierskap av aksjer i den som utarbeider investeringsanbefalingen eller i nærstående juridiske personer, dersom eierskapet overstiger 1/20 av aksjekapitalen eller med rimelig grunn kan forventes å påvirke anbefalingens objektivitet,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-5-nummer-1-punkt-3"><article class="legalP" id="kapittel-2-paragraf-5-nummer-1-punkt-3-ledd-1">annen ikke-uvesentlig økonomisk interesse som den som utarbeider investeringsanbefalingen eller nærstående juridiske personer har i forhold til utstederen,</article></article></li><li data-li-identifier="d)" data-name="d)"><article class="listArticle" id="kapittel-2-paragraf-5-nummer-1-punkt-4"><article class="legalP" id="kapittel-2-paragraf-5-nummer-1-punkt-4-ledd-1">hvis aktuelt, at den som utarbeider investeringsanbefalingen eller nærstående juridiske personer er market maker eller likviditetsgarantist i de aktuelle finansielle instrumentene,</article></article></li><li data-li-identifier="e)" data-name="e)"><article class="listArticle" id="kapittel-2-paragraf-5-nummer-1-punkt-5"><article class="legalP" id="kapittel-2-paragraf-5-nummer-1-punkt-5-ledd-1">hvis aktuelt, at den som utarbeider investeringsanbefalingen eller nærstående juridiske personer har vært tilrettelegger eller medtilrettelegger i forbindelse med finansielle instrumenter utstedt av det aktuelle utstederforetaket de siste tolv månedene,</article></article></li><li data-li-identifier="f)" data-name="f)"><article class="listArticle" id="kapittel-2-paragraf-5-nummer-1-punkt-6"><article class="legalP" id="kapittel-2-paragraf-5-nummer-1-punkt-6-ledd-1">hvis aktuelt, at den som utarbeider investeringsanbefalingen eller nærstående juridiske personer har ytet investeringsbanktjeneste til utsteder av de aktuelle finansielle instrumentene i løpet av de siste tolv månedene, så fremt slik opplysning ikke vil åpenbare forretnings- eller driftshemmeligheter, og</article></article></li><li data-li-identifier="g)" data-name="g)"><article class="listArticle" id="kapittel-2-paragraf-5-nummer-1-punkt-7"><article class="legalP" id="kapittel-2-paragraf-5-nummer-1-punkt-7-ledd-1">hvis aktuelt, at personen eller dens nærstående etter avtale skal utarbeide en anbefaling for utsteder.</article></article></li></ul></article><article class="numberedLegalP" data-numerator="2" id="kapittel-2-paragraf-5-nummer-2">(2) I tillegg til det som følger av første ledd, skal det gis opplysninger om hvilke organisatoriske og administrative forholdsregler som er innført med det formål å forhindre interessekonflikter, herunder om etablerte informasjonssperrer. Første ledd medfører ingen plikt til å bryte effektive informasjonssperrer som er etablert for å unngå interessekonflikter mellom virksomhetens avdelinger.</article><article class="numberedLegalP" data-numerator="3" id="kapittel-2-paragraf-5-nummer-3">(3) Verdipapirforetak og kredittinstitusjoner skal ved utarbeidelse av en investeringsanbefaling sikre at det opplyses om hvor vidt lønns-, vederlags- eller bonusordningene til de fysiske og juridiske personene som arbeider med anbefalingen er knyttet til investeringsbanktjenester ytet av verdipapirforetaket, kredittinstitusjonen eller disses nærstående juridiske personer. Dersom den som utarbeider en investeringsanbefaling har mottatt eller ervervet aksjer i utstederen i forkant av et offentlig tilbud, skal det i tillegg opplyses om dette, herunder om dato og pris for ervervet.</article><article class="numberedLegalP" data-numerator="4" id="kapittel-2-paragraf-5-nummer-4">(4) Verdipapirforetak og kredittinstitusjoner skal kvartalsvis offentliggjøre hvor stor andel av utarbeidede investeringsanbefalinger som tilhører kategorien kjøp, selg, hold eller tilsvarende, samt hvor stor andel av utstederne som svarer til hver av disse kategoriene som verdipapirforetaket eller kredittinstitusjonen har levert ikke-ubetydelige investeringsbanktjenester til i løpet av de siste tolv månedene.</article></article><article class="legalArticle" data-lovdata-URL="LTI/forskrift/2005-07-01-783/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Investeringsanbefalinger av begrenset omfang</span></h3><article class="numberedLegalP" data-numerator="1" id="kapittel-2-paragraf-6-nummer-1">(1) I den grad oppfyllelse av kravene i § 2-3 til § 2-5 ikke står i rimelig forhold til den fremlagte investeringsanbefalingens lengde, er det tilstrekkelig at anbefalingen klart og tydelig henviser til et sted hvor offentligheten lett og direkte kan få adgang til de nødvendige opplysninger, for eksempel til hjemmesiden til den som er ansvarlig for utarbeidelsen av investeringsanbefalingen.</article></article><article class="legalArticle" data-lovdata-URL="LTI/forskrift/2005-07-01-783/§2-7" data-name="§2-7" id="kapittel-2-paragraf-7"><h3 class="legalArticleHeader"><span class="legalArticleValue">§ 2-7</span>. <span class="legalArticleTitle">Investeringsanbefalinger som gis muntlig</span></h3><article class="numberedLegalP" data-numerator="1" id="kapittel-2-paragraf-7-nummer-1">(1) Hvis en investeringsanbefaling gis muntlig er det tilstrekkelig for å oppfylle kravene i § 2-1 til § 2-5 at det i forbindelse med fremleggelsen av anbefalingen klart og tydelig henvises til et sted hvor offentligheten lett og direkte kan få adgang til de nødvendige opplysninger, for eksempel til hjemmesiden til den som er ansvarlig for utarbeidelsen av investeringsanbefalingen.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2005-07-01-783/KAPITTEL_3"><h2>Kapittel 3. Formidling av investeringsanbefalinger</h2><article class="legalArticle" data-lovdata-URL="LTI/forskrift/2005-07-01-783/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Generelle krav til formidling av investeringsanbefalinger</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Den som formidler en investeringsanbefaling gjennom distribusjonskanal eller til allmennheten, skal sørge for at navn og eventuell yrkestittel tydelig fremgår av anbefalingen.</article><article class="numberedLegalP" data-numerator="2" id="kapittel-3-paragraf-1-nummer-2">(2) Den som formidler en investeringsanbefaling og som endrer anbefalingen på en ikke-uvesentlig måte, skal tydelig angi hvilke endringer som er gjort. Dersom en endring som nevnt i første punktum består i en endring av investeringsanbefalingens retning, for eksempel endring av en kjøpsanbefaling til en salgs- eller holdanbefaling eller omvendt, gjelder forskriftens § 2-1 til § 2-4 tilsvarende.</article><article class="numberedLegalP" data-numerator="3" id="kapittel-3-paragraf-1-nummer-3">(3) Juridiske personer som formidler en investeringsanbefaling som er endret på ikke-uvesentlige punkter, skal ha skriftlige retningslinjer for å sikre at mottaker av anbefalingen kan gjøre seg kjent med identiteten til den som har utarbeidet anbefalingen, den opprinnelige anbefalingen og opplysninger om interesser og interessekonflikter hos den som utarbeidet anbefalingen, forutsatt at denne informasjonen er offentlig tilgjengelig.</article><article class="numberedLegalP" data-numerator="4" id="kapittel-3-paragraf-1-nummer-4">(4) Den som formidler sammendrag av en investeringsanbefaling, skal sørge for at sammendraget er tydelig og ikke misvisende. Sammendraget skal angi hvor anbefalingen er tilgjengelig, samt hvor det finnes opplysninger om interesser og interessekonflikter hos den som utarbeidet anbefalingen, så fremt disse ikke fremgår av anbefalingen og at denne informasjonen er offentlig tilgjengelig.</article></article><article class="legalArticle" data-lovdata-URL="LTI/forskrift/2005-07-01-783/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Ytterligere krav til formidling av investeringsanbefalinger</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) I tillegg til det som følger av § 3-1, skal verdipapirforetak eller kredittinstitusjoner, og fysiske personer som i henhold til avtale arbeider for slike foretak, i det minste sørge for at:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-2-nummer-1-punkt-1"><article class="legalP" id="kapittel-3-paragraf-2-nummer-1-punkt-1-ledd-1">navnet på relevant tilsynsmyndighet fremgår av investeringsanbefalingen,</article></article></li><li data-li-identifier="b)" data-name="b)"><article class="listArticle" id="kapittel-3-paragraf-2-nummer-1-punkt-2"><article class="legalP" id="kapittel-3-paragraf-2-nummer-1-punkt-2-ledd-1">kravene i § 2-5 er oppfylt, med mindre den som har utarbeidet investeringsanbefalingen allerede har fremlagt den gjennom en distribusjonskanal eller til allmennheten, og</article></article></li><li data-li-identifier="c)" data-name="c)"><article class="listArticle" id="kapittel-3-paragraf-2-nummer-1-punkt-3"><article class="legalP" id="kapittel-3-paragraf-2-nummer-1-punkt-3-ledd-1">kravene i § 2-1 til § 2-4 er oppfylt, hvis investeringsanbefalingen har blitt endret på ikke-uvesentlige punkter.</article></article></li></ul></article></article></section><section class="section" data-name="kap4" id="kapittel-4" data-lovdata-URL="LTI/forskrift/2005-07-01-783/KAPITTEL_4"><h2>Kapittel 4. Ikrafttredelse</h2><article class="legalArticle" data-lovdata-URL="LTI/forskrift/2005-07-01-783/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Ikrafttredelse</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) Forskriften gjelder fra 1. september 2005.</article></article></section></main></body></html>