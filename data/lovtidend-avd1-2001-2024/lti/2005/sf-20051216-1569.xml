<!DOCTYPE html><html lang="no"><head><title>Forskrift om tvisteløsningsnemnd etter arbeidsmiljøloven.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-16-1569</dd><dt class="dokid">DokumentID</dt><dd class="dokid">LTI/forskrift/2005-12-16-1569</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 16 s 2486</dd><dt class="dateInForce">I kraft fra</dt><dd class="dateInForce">2006-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-12-21-1367</li><li>forskrift/1993-12-10-1124</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-17-62/§17-2</li><li>lov/1967-02-10/§28</li></ul></dd><dt class="dateOfPublication">Kunngjort</dt><dd class="dateOfPublication">2005-12-21</dd><dt class="journalNumber">Journalnummer</dt><dd class="journalNumber">2005-1306</dd><dt class="titleShort">Korttittel</dt><dd class="titleShort">Forskrift om tvisteløsningsnemnd etter aml.</dd><dt class="title">Tittel</dt><dd class="title">Forskrift om tvisteløsningsnemnd etter arbeidsmiljøloven.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 16. desember 2005 med hjemmel i lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven) § 17-2 fjerde ledd og lov 10. februar 1967 om behandlingsmåten i forvaltningssaker (forvaltningsloven) § 28 fjerde ledd. Fremmet av Arbeids- og sosialdepartementet.</dd><dt class="refid">RefID</dt><dd class="refid">forskrift/2005-12-16-1569</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tvisteløsningsnemnd etter arbeidsmiljøloven.<ul class="tocSubUl"><li>§ 1. Tvisteløsningsnemndas oppnevning og organisering</li><li>§ 2. Tvisteløsningsnemndas sekretariat</li><li>§ 3. Frist for å fremme sak for tvisteløsningsnemnda</li><li>§ 4. Skriftlig behandling</li><li>§ 5. Vedtaksførhet</li><li>§ 6. Forholdet til forvaltningsloven</li><li>§ 7. Endringer</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-16-1569" id="dokument"><h1>Forskrift om tvisteløsningsnemnd etter arbeidsmiljøloven.</h1><article class="legalArticle" data-lovdata-URL="LTI/forskrift/2005-12-16-1569/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Tvisteløsningsnemndas oppnevning og organisering</span></h2><article class="numberedLegalP" data-numerator="1" id="paragraf-1-nummer-1">(1) Tvisteløsningsnemnda skal ha en leder, to faste medlemmer og to medlemmer som oppnevnes i den enkelte tvist.</article><article class="numberedLegalP" data-numerator="2" id="paragraf-1-nummer-2">(2) Kongen oppnevner tvisteløsningsnemndas tre faste medlemmer med personlige varamedlemmer. Nemndas faste medlemmer har en funksjonstid på tre år.</article><article class="numberedLegalP" data-numerator="3" id="paragraf-1-nummer-3">(3) Lederen skal ha juridisk embetseksamen og særlig innsikt i arbeidslivsspørsmål.</article><article class="numberedLegalP" data-numerator="4" id="paragraf-1-nummer-4">(4) Et medlem med varamedlem skal oppnevnes etter forslag fra arbeidstakersiden og et medlem med varamedlem skal oppnevnes etter forslag fra arbeidsgiversiden. Forslagsrett i henhold til denne bestemmelsen har de organisasjoner som har innstillingsrett etter lov 5. mai 1927 nr. 1 om arbeidstvister § 11. Forslagsrett har også det departementet som statens lønnssaker hører under.</article><article class="numberedLegalP" data-numerator="5" id="paragraf-1-nummer-5">(5) I tillegg til tvisteløsningsnemndas faste medlemmer skal nemndas leder sørge for at det i den enkelte tvist oppnevnes et medlem etter forslag fra de berørte parter på hver side. Disse to medlemmer skal ha tilknytning til den bransje som er berørt i saken.</article></article><article class="legalArticle" data-lovdata-URL="LTI/forskrift/2005-12-16-1569/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tvisteløsningsnemndas sekretariat</span></h2><article class="numberedLegalP" data-numerator="1" id="paragraf-2-nummer-1">(1) Direktoratet for arbeidstilsynet er sekretariat for tvisteløsningsnemnda. Sekretariatet forbereder sakene og innkaller i samråd med nemndas leder til møte når det er nødvendig.</article><article class="numberedLegalP" data-numerator="2" id="paragraf-2-nummer-2">(2) Tvisteløsningsnemndas sekretariat skal avgi virksomhetsrapport til Arbeids- og sosialdepartementet om nemndas virksomhet det foregående året.</article></article><article class="legalArticle" data-lovdata-URL="LTI/forskrift/2005-12-16-1569/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Frist for å fremme sak for tvisteløsningsnemnda</span></h2><article class="numberedLegalP" data-numerator="1" id="paragraf-3-nummer-1">(1) I utdanningspermisjonssaker skal tvistesak fremmes så snart som mulig og senest fire uker etter at arbeidsgivers svarfrist etter arbeidsmiljøloven § 12-11 femte ledd er utløpt.</article><article class="numberedLegalP" data-numerator="2" id="paragraf-3-nummer-2">(2) I øvrige saker etter arbeidsmiljøloven kapittel 12 Rett til permisjon skal tvistesak fremmes så snart som mulig og senest før full eller delvis permisjon påbegynnes. Tvist om rett til delvis permisjon etter arbeidsmiljøloven § 12-6 tas likevel til behandling dersom fødsel eller omsorgsovertakelse medfører oversittelse av fristen og tvistesaken fremsettes snarest mulig etter dette.</article><article class="numberedLegalP" data-numerator="3" id="paragraf-3-nummer-3">(3) I saker etter arbeidsmiljøloven § 10-2 andre, tredje og fjerde ledd, § 10-6 tiende ledd og § 14-3 skal tvistesak fremmes senest innen fire uker etter at arbeidsgiver avslo krav fra arbeidstaker.</article></article><article class="legalArticle" data-lovdata-URL="LTI/forskrift/2005-12-16-1569/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Skriftlig behandling</span></h2><article class="numberedLegalP" data-numerator="1" id="paragraf-4-nummer-1">(1) Tvistesak skal fremmes skriftlig overfor tvisteløsningsnemnda av arbeidstaker eller arbeidsgiver.</article><article class="numberedLegalP" data-numerator="2" id="paragraf-4-nummer-2">(2) Tvisteløsningsnemnda behandler tvisten på grunnlag av de skriftlige fremstillinger som partene har gitt og sakens øvrige opplysninger. Nemnda kan innkalle partene dersom den mener at det er nødvendig for sakens opplysning.</article></article><article class="legalArticle" data-lovdata-URL="LTI/forskrift/2005-12-16-1569/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Vedtaksførhet</span></h2><article class="numberedLegalP" data-numerator="1" id="paragraf-5-nummer-1">(1) Tvisteløsningsnemnda er vedtaksfør når alle fem medlemmer eller deres varamedlemmer er til stede. Avgjørelse ved sirkulasjon av saksdokumentene kan tillates dersom møtebehandling av særlige grunner anses unødvendig eller volder særlige ulemper.</article><article class="numberedLegalP" data-numerator="2" id="paragraf-5-nummer-2">(2) Tvisteløsningsnemndas vedtak fattes med alminnelig flertall og skal begrunnes. Det skal føres protokoll.</article></article><article class="legalArticle" data-lovdata-URL="LTI/forskrift/2005-12-16-1569/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Forholdet til forvaltningsloven</span></h2><article class="legalP" id="paragraf-6-ledd-1">Tvisteløsningsnemndas vedtak kan ikke påklages. For øvrig gjelder forvaltningsloven 10. februar 1967 for tvisteløsningsnemndas saksbehandling.</article></article><article class="legalArticle" data-lovdata-URL="LTI/forskrift/2005-12-16-1569/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Endringer</span></h2><article class="legalP" id="paragraf-7-ledd-1">Departementet kan fastsette endringer i denne forskriften.</article></article><article class="legalArticle" data-lovdata-URL="LTI/forskrift/2005-12-16-1569/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="numberedLegalP" data-numerator="1" id="paragraf-8-nummer-1">(1) Forskriften trer i kraft 1. januar 2006.</article><article class="numberedLegalP" data-numerator="2" id="paragraf-8-nummer-2">(2) Fra samme tidspunkt oppheves forskrift 21. desember 2000 nr. 1367 om tvistenemnd i utdanningspermisjonssaker og forskrift 10. desember 1993 nr. 1124 om ankenemnda i tidskontosaker.</article></article></main></body></html>