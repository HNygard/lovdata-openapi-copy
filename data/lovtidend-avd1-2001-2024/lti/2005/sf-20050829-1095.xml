<!DOCTYPE html><html lang="no"><head><title>Forskrift om krav til bachelorgrad ved Diakonissehjemmets Høgskole.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-08-29-1095</dd><dt class="dokid">DokumentID</dt><dd class="dokid">LTI/forskrift/2005-08-29-1095</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 12 s 1901</dd><dt class="dateInForce">I kraft fra</dt><dd class="dateInForce">2005-08-29</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-1</li><li>lov/2005-04-01-15/§3-3</li><li>forskrift/2002-10-11-1125/§9</li></ul></dd><dt class="dateOfPublication">Kunngjort</dt><dd class="dateOfPublication">2005-10-04</dd><dt class="journalNumber">Journalnummer</dt><dd class="journalNumber">2005-0908</dd><dt class="titleShort">Korttittel</dt><dd class="titleShort">Forskrift om bachelorgrad ved DsH</dd><dt class="title">Tittel</dt><dd class="title">Forskrift om krav til bachelorgrad ved Diakonissehjemmets Høgskole.</dd><dt class="miscInformation">Annet om dokumentet</dt><dd class="miscInformation">Fastsatt i styret for Diakonissehjemmets Høgskole 29. august 2005 med hjemmel i lov 1. april 2005 nr. 15 om universiteter og høyskoler § 3-1 og § 3-3 og forskrift 11. oktober 2002 nr. 1125 om grader og yrkesutdanninger, beskyttet tittel og normert studietid ved høgskoler med eksamensrett etter privathøyskoleloven § 9.</dd><dt class="refid">RefID</dt><dd class="refid">forskrift/2005-08-29-1095</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om krav til bachelorgrad ved Diakonissehjemmets Høgskole.<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Krav til bachelorgradens omfang og innhold</li><li>§ 4. Fritak for eksamen eller prøve</li><li>§ 5. Overlapping av faginnhold</li><li>§ 6. Vitnemål og vitnemålstillegg</li><li>§ 7. Utfyllende bestemmelser</li><li>§ 8. Iverksetting</li></ul></li></ul></dd></dl></header><main class="documentBody" data-lovdata-URL="LTI/forskrift/2005-08-29-1095" id="dokument"><h1>Forskrift om krav til bachelorgrad ved Diakonissehjemmets Høgskole.</h1><article class="legalArticle" data-lovdata-URL="LTI/forskrift/2005-08-29-1095/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften omhandler krav til bachelorgraden ved Diakonissehjemmets Høgskole.</article></article><article class="legalArticle" data-lovdata-URL="LTI/forskrift/2005-08-29-1095/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I forskriften gjelder følgende definisjoner: <table><tbody><tr><td data-text-align="left" data-vertical-align="top"><i>Rammeplan</i></td><td data-text-align="left" data-vertical-align="top">En plan for et studium der departementet har fastsatt nasjonale rammer for innholdet i studiet.</td></tr><tr><td data-text-align="left" data-vertical-align="top"><i>Studieprogram</i></td><td data-text-align="left" data-vertical-align="top">Studieløp med et definert innhold i henhold til fag- eller studieplan, som fører fram til en avsluttende eksamen eller grad.</td></tr><tr><td data-text-align="left" data-vertical-align="top"><i>Studiepoeng</i></td><td data-text-align="left" data-vertical-align="top">Mål på omfanget av et studium, der et fullt studieår er normert til 60 studiepoeng.</td></tr><tr><td data-text-align="left" data-vertical-align="top"><i>Emne</i></td><td data-text-align="left" data-vertical-align="top">Den minste studiepoenggivende enhet som kan inngå i et fag eller studieprogram.</td></tr><tr><td data-text-align="left" data-vertical-align="top"><i>Fag</i></td><td data-text-align="left" data-vertical-align="top">Samling av emner som er beslektet, og samlet under én felles fagbetegnelse.</td></tr><tr><td data-text-align="left" data-vertical-align="top"><i>Emnegruppe</i></td><td data-text-align="left" data-vertical-align="top">Kombinasjon av emner fra ett eller flere fag/fagområder som gjennom en fag- eller studieplan er definert til å utgjøre en samlet enhet.</td></tr><tr><td data-text-align="left" data-vertical-align="top"><i>Diploma supplement</i></td><td data-text-align="left" data-vertical-align="top">Vitnemålsvedlegg på engelsk som gir informasjon om kandidatens kvalifikasjon, utdanningens innhold, institusjonen som har gitt utdanningen, utdanningssystemet.</td></tr><tr><td data-text-align="left" data-vertical-align="top"><i>Bachelorprogram</i></td><td data-text-align="left" data-vertical-align="top">Studieprogram som kvalifiserer for bachelorgrad etter vedtak i høgskolens styre.</td></tr></tbody></table></article></article><article class="legalArticle" data-lovdata-URL="LTI/forskrift/2005-08-29-1095/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til bachelorgradens omfang og innhold</span></h2><article class="legalP" id="paragraf-3-ledd-1">Graden bachelor oppnås på grunnlag av eksamen i fag, emner, emnegrupper eller studieprogram av til sammen minimum 180 studiepoengs omfang.</article><article class="legalP" id="paragraf-3-ledd-2">Grunnlaget for graden skal omfattes av følgende:<p class="leddfortsettelse">Integrert yrkesrettet utdanning av minimum 180 studiepoengs omfang som i henhold til nasjonal fastsatt rammeplan eller forskrifter gir bachelorgrad.</p></article></article><article class="legalArticle" data-lovdata-URL="LTI/forskrift/2005-08-29-1095/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fritak for eksamen eller prøve</span></h2><article class="legalP" id="paragraf-4-ledd-1">Det kan gis fritak for eksamen eller prøve som inngår i grunnlaget for bachelorgraden dersom tilsvarende krav er oppfylt gjennom tidligere avlagt eksamen eller prøve ved Diakonissehjemmets Høgskole eller annen høyere utdanningsinstitusjon.</article></article><article class="legalArticle" data-lovdata-URL="LTI/forskrift/2005-08-29-1095/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Overlapping av faginnhold</span></h2><article class="legalP" id="paragraf-5-ledd-1">Overlapping av faginnhold mellom fag/emnegrupper/studieprogram som inngår i grunnlaget for bachelorgraden kan ikke utgjøre mer enn 10 studiepoeng totalt. Overlapping ut over 10 studiepoeng må kompenseres.</article></article><article class="legalArticle" data-lovdata-URL="LTI/forskrift/2005-08-29-1095/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Vitnemål og vitnemålstillegg</span></h2><article class="legalP" id="paragraf-6-ledd-1">Fullført utdanning som gir bachelorgrad dokumenteres med vitnemål. Vitnemålet skrives på norsk. For å kunne tildele en bachelorgrad med vitnemål fra Diakonissehjemmets Høgskole må eksamen i fag/emnegrupper/studieprogram av et samlet omfang på minimum 60 studiepoeng være avlagt ved høgskolen.</article><article class="legalP" id="paragraf-6-ledd-2">Vitnemål for oppnådd bachelorgrad etter denne forskrift § 3 utstedes når bachelorprogrammet er fullført.</article><article class="legalP" id="paragraf-6-ledd-3">Diploma supplement skal følge vitnemål.</article></article><article class="legalArticle" data-lovdata-URL="LTI/forskrift/2005-08-29-1095/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utfyllende bestemmelser</span></h2><article class="legalP" id="paragraf-7-ledd-1">Styret ved Diakonissehjemmets Høgskole kan fastsette utfyllende bestemmelser til denne forskriften.</article></article><article class="legalArticle" data-lovdata-URL="LTI/forskrift/2005-08-29-1095/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Iverksetting</span></h2><article class="legalP" id="paragraf-8-ledd-1">Forskriften er gyldig fra 29. august 2005.</article></article></main></body></html>