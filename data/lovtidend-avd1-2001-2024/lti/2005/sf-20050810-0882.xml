<!DOCTYPE html><html lang="no"><head><title>Forskrift om endring i forskrift om fastsettelse av nedsatte tollsatser ved import av industrielt bearbeidede jordbruksvarer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-08-10-882</dd><dt class="dokid">DokumentID</dt><dd class="dokid">LTI/forskrift/2005-08-10-882</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 11 s 1710</dd><dt class="dateInForce">I kraft fra</dt><dd class="dateInForce">2005-08-10</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-12-21-1647</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1985-12-06-2107/§5</li><li>forskrift/1995-06-30-600</li></ul></dd><dt class="dateOfPublication">Kunngjort</dt><dd class="dateOfPublication">2005-08-12</dd><dt class="journalNumber">Journalnummer</dt><dd class="journalNumber">2005-0780</dd><dt class="titleShort">Korttittel</dt><dd class="titleShort">Endr. i forskrift om toll på jordbruksvarer</dd><dt class="title">Tittel</dt><dd class="title">Forskrift om endring i forskrift om fastsettelse av nedsatte tollsatser ved import av industrielt bearbeidede jordbruksvarer.</dd><dt class="miscInformation">Annet om dokumentet</dt><dd class="miscInformation">Fastsatt av Landbruks- og matdepartementet 10. august 2005 med hjemmel i tolltariffens innledende bestemmelser § 5, samt delegeringsvedtak 30. juni 1995 nr. 600.</dd><dt class="refid">RefID</dt><dd class="refid">forskrift/2005-08-10-882</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om fastsettelse av nedsatte tollsatser ved import av industrielt bearbeidede jordbruksvarer.<ul class="tocSubUl"><li>I<ul class="tocSubUl"><li>§ 9a. Gyldighetsperiode for tollnedsettelser</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-08-10-882" id="dokument"><h1>Forskrift om endring i forskrift om fastsettelse av nedsatte tollsatser ved import av industrielt bearbeidede jordbruksvarer.</h1><section class="section" data-name="kapI" id="kapittel-1" data-lovdata-URL="LTI/forskrift/2005-08-10-882/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. desember 2001 nr. 1647 om fastsettelse av nedsatte tollsatser ved import av industrielt bearbeidede jordbruksvarer gjøres følgende endringer:</article> <article class="defaultP" margin-top="true">§ 9 skal lyde:</article><article class="legalP" id="kapittel-1-ledd-2">For tollnedsettelse ved import av ferdigvarer i henhold til § 7 og § 8 skal råvaredeklarasjon sendes til Statens landbruksforvaltning.</article><article class="legalP" id="kapittel-1-ledd-3">Det prosentvise råvareinnholdet skal dokumenteres. Som dokumentasjon kan godtas: Datablad fra produsent som viser råvareinnholdet/resepten for varen, emballasjen eller kopi av emballasjen for varen som viser råvareinnholdet, vareprøve der råvareinnholdet fremgår, eller laboratorieanalyser bekostet av importør.</article><article class="legalP" id="kapittel-1-ledd-4">Importør er ansvarlig for at opplysninger gitt til Statens landbruksforvaltning er korrekte.</article> <article class="defaultP" margin-top="true">Ny § 9a skal lyde:</article><article class="futureLegalArticle" data-name="§9a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 9a</span>. <span class="legalArticleTitle">Gyldighetsperiode for tollnedsettelser</span></span><article class="legalP" id="kapittel-1-foreslåttparagraf-1-ledd-1">Vedtak om tollnedsettelse etter dette kapittelet gis tidligst gyldighet fra den dato søknaden er registrert innkommet i Statens landbruksforvaltning. Vedtaket må foreligge på det tidspunkt en fullstendig utfylt tolldeklarasjon er mottatt av tollvesenet.</article><article class="legalP" id="kapittel-1-foreslåttparagraf-1-ledd-2">Vilkåret i første ledd andre punktum kan fravikes når det avdekkes feil ved fortollingen. Det er en forutsetning at importøren kan fremlegge den dokumentasjon som er nødvendig for vurdering og fastsettelse av nedsatt tollsats etter importtidspunktet. Tollsatsen vil i slike tilfeller settes 20% høyere enn nedsatt tollsats ville vært på fortollingstidspunktet dersom varen hadde vært korrekt fortollet og tollmelding hadde vært utstedt. Dersom tollsatsen hadde vært null fastsettes den skjønnsmessig i hvert enkelt tilfelle.</article></article> <article class="defaultP" margin-top="true">§ 11 skal lyde:</article><article class="legalP" id="kapittel-1-ledd-5">Statens landbruksforvaltning kan etter skriftlig søknad og i henhold til § 13 til § 15 innvilge individuell tollnedsettelse i forhold til tariffbestemt innførselstoll.</article><article class="legalP" id="kapittel-1-ledd-6">Det må i søknaden blant annet opplyses om følgende: importørens navn, adresse og telefonnummer, importørens organisasjonsnummer, innsatsvarens varenummer, varebeskrivelse og navn på varen, mengde det søkes tollfritak for og importperioden det søkes for, samt opprinnelsesland og eksportørens navn og adresse.</article><article class="legalP" id="kapittel-1-ledd-7">Vedtak om tollnedsettelse etter dette kapittelet gis tidligst gyldighet fra den dato søknaden er registrert innkommet i Statens landbruksforvaltning. Vedtaket må foreligge på det tidspunkt en fullstendig utfylt tolldeklarasjon er mottatt av tollvesenet.</article><article class="legalP" id="kapittel-1-ledd-8">Vilkåret i tredje ledd siste punktum kan fravikes når det avdekkes feil ved fortollingen. Det er en forutsetning at importøren kan fremlegge den dokumentasjon som er nødvendig for vurdering og fastsettelse av nedsatt tollsats etter importtidspunktet. Tollsatsen vil i slike tilfeller settes 20% høyere enn nedsatt tollsats ville vært på fortollingstidspunktet dersom varen hadde vært korrekt fortollet og tollmelding hadde vært utstedt. Dersom tollsatsen hadde vært null fastsettes den skjønnsmessig i hvert enkelt tilfelle.</article> <article class="defaultP" margin-top="true">§ 12 oppheves.</article> <article class="defaultP" margin-top="true">I «Vedlegg 3. Varenummer med råvareavhengig toll» tilføyes følgende varenumre: <table><thead><tr><th data-text-align="left" data-vertical-align="top"><i>Varenummer</i></th><th data-text-align="left" data-vertical-align="top"><i>Beregningsmetode</i></th></tr></thead><tbody><tr><td data-text-align="left" data-vertical-align="top">20.08.9903</td><td data-text-align="left" data-vertical-align="top">MX</td></tr><tr><td data-text-align="left" data-vertical-align="top">21.06.9060</td><td data-text-align="left" data-vertical-align="top">MX</td></tr></tbody></table></article></section><section class="section" data-name="kapII" id="kapittel-2" data-lovdata-URL="LTI/forskrift/2005-08-10-882/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>