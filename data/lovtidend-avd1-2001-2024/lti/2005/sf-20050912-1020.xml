<!DOCTYPE html><html lang="no"><head><title>Instruks om håndtering av chili, chiliprodukter, karripulver, gurkemeie og palmeolje som inneholder Sudan rød I, Sudan rød II, Sudan rød III eller Sudan rød IV.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-09-12-1020</dd><dt class="dokid">DokumentID</dt><dd class="dokid">LTI/forskrift/2005-09-12-1020</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 11 s 1798</dd><dt class="dateInForce">I kraft fra</dt><dd class="dateInForce">2005-09-12</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§23</li><li>forskrift/2003-08-12-1043</li></ul></dd><dt class="dateOfPublication">Kunngjort</dt><dd class="dateOfPublication">2005-09-13</dd><dt class="journalNumber">Journalnummer</dt><dd class="journalNumber">2005-0868</dd><dt class="titleShort">Korttittel</dt><dd class="titleShort">Instruks om produkter med Sudan rød</dd><dt class="title">Tittel</dt><dd class="title">Instruks om håndtering av chili, chiliprodukter, karripulver, gurkemeie og palmeolje som inneholder Sudan rød I, Sudan rød II, Sudan rød III eller Sudan rød IV.</dd><dt class="miscInformation">Annet om dokumentet</dt><dd class="miscInformation">Fastsatt av Det sentrale Mattilsynet ved hovedkontoret 12. september 2005 med hjemmel i lov 19. desember 2003 nr. 124 om matproduksjon og mattrygghet mv. (matloven) § 23 første ledd og forskrift 12. august 2003 nr. 1043 om omsetningsforbud av chili, chiliprodukter, karripulver, gurkemeie og palmeolje som inneholder Sudan rød I, Sudan rød II, Sudan rød III eller Sudan rød IV.</dd><dt class="refid">RefID</dt><dd class="refid">forskrift/2005-09-12-1020</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Instruks om håndtering av chili, chiliprodukter, karripulver, gurkemeie og palmeolje som inneholder Sudan rød I, Sudan rød II, Sudan rød III eller Sudan rød IV.<ul class="tocSubUl"><li>I<ul class="tocSubUl"><li>Virkeområde</li><li>Kapittel 1</li></ul></li><li>II<ul class="tocSubUl"><li>Kapittel 2</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2005-09-12-1020" id="dokument"><h1>Instruks om håndtering av chili, chiliprodukter, karripulver, gurkemeie og palmeolje som inneholder Sudan rød I, Sudan rød II, Sudan rød III eller Sudan rød IV.</h1><section class="section" data-name="kapI" id="kapittel-1" data-lovdata-URL="LTI/forskrift/2005-09-12-1020/KAPITTEL_1"><h2 data-text-align="center">I</h2><section class="section" id="kapittel-1-kapittel-1" data-lovdata-URL="LTI/forskrift/2005-09-12-1020/KAPITTEL_1-1"><h3>Virkeområde</h3><article class="legalP" id="kapittel-1-kapittel-1-ledd-1">Mattilsynet, ved hovedkontoret, delegerte med visse unntak 9. februar 2005 nr. 115 myndighet til å føre tilsyn og fatte vedtak som etter lov, forskrift eller særskilt delegering fra departementene er tillagt «Mattilsynet» og hvor forvaltningsnivå ikke er presisert i lov eller forskrift til det lokale og regionale Mattilsynet. Denne instruksen gjelder tilsyn med forskrift 12. august 2003 nr. 1043 om omsetningsforbud av chili, chiliprodukter, karripulver, gurkemeie og palmeolje som inneholder Sudan rød I, Sudan rød II, Sudan rød III eller Sudan rød IV (chiliforskriften).</article></section><section class="section" data-name="kap1" id="kapittel-1-kapittel-2" data-lovdata-URL="LTI/forskrift/2005-09-12-1020/KAPITTEL_1-2"><h3>Kapittel 1</h3><article class="legalP" id="kapittel-1-kapittel-2-ledd-1">Nr. 1. Tilsynspersonell i Mattilsynet skal undersøke at enhver forsendelse av chili, chiliprodukter, karripulver, gurkemeie eller palmeolje som importeres fra land utenfor EØS-området er vedlagt en original analyserapport godkjent av representant for relevant myndighet i avsenderlandet som bekrefter at produktet ikke inneholder fargestoffene Sudan rød I (CAS nr. 842-07-09), Sudan rød II (CAS nr. 3118-97-6), Sudan rød III (CAS nr. 85-86-9) eller Sudan rød IV (CAS nr. 85-83-6).</article><article class="legalP" id="kapittel-1-kapittel-2-ledd-2">Nr. 2. Dersom analyserapport som beskrevet i nr. 1 ikke er vedlagt, skal importør innen EØS-området sørge for at produktet analyseres for å bekrefte at det ikke inneholder fargestoffene som nevnt i nr. 1. Tilsynspersonell i Mattilsynet kan holde produktet tilbake inntil analysebevis foreligger.</article><article class="legalP" id="kapittel-1-kapittel-2-ledd-3">Nr. 3. Tilsynspersonell i Mattilsynet skal ta stikkprøver og foreta analyser av chili, chiliprodukter, karripulver, gurkemeie og palmeolje for å kontrollere at produktene ved import eller som befinner seg på markedet ikke inneholder fargestoffene Sudan rød I (CAS nr. 842-07-09), Sudan rød II (CAS nr. 3118-97-6), Sudan rød III (CAS nr. 85-86-9) eller Sudan rød IV (CAS nr. 85-83-6).</article><article class="legalP" id="kapittel-1-kapittel-2-ledd-4">Nr. 4. Ved stikkprøver kan tilsynspersonell i Mattilsynet holde forsendelsen tilbake fra markedet for en maksimumsperiode på 15 arbeidsdager.</article><article class="legalP" id="kapittel-1-kapittel-2-ledd-5">Nr. 5. Mattilsynet skal informere EU-kommisjonen gjennom det europeiske meldesystemet for mat og fôr om forsendelser som inneholder fargestoffene som nevnt i nr. 1.</article><article class="legalP" id="kapittel-1-kapittel-2-ledd-6">Nr. 6. Mattilsynet skal rapportere kvartalsvis til EU-kommisjonen om forsendelser som er undersøkt og ikke inneholder fargestoffene som nevnt i nr. 1. Disse rapportene skal avgis innen utgangen av første etterfølgende måned.</article></section></section><section class="section" data-name="kapII" id="kapittel-2" data-lovdata-URL="LTI/forskrift/2005-09-12-1020/KAPITTEL_2"><h2 data-text-align="center">II</h2><section class="section" data-name="kap2" id="kapittel-2-kapittel-1" data-lovdata-URL="LTI/forskrift/2005-09-12-1020/KAPITTEL_2-1"><h3>Kapittel 2</h3><article class="legalP" id="kapittel-2-kapittel-1-ledd-1">Instruksen trer i kraft straks.</article></section></section></main></body></html>