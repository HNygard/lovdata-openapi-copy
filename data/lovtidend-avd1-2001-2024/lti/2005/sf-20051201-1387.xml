<!DOCTYPE html><html lang="no"><head><title>Forskrift til rammeplan for videreutdanning i kreftsykepleie.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-01-1387</dd><dt class="dokid">DokumentID</dt><dd class="dokid">LTI/forskrift/2005-12-01-1387</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 14 s 2211</dd><dt class="dateInForce">I kraft fra</dt><dd class="dateInForce">2005-12-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-11-17-1639</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-2</li></ul></dd><dt class="dateOfPublication">Kunngjort</dt><dd class="dateOfPublication">2005-12-08</dd><dt class="journalNumber">Journalnummer</dt><dd class="journalNumber">2005-1094</dd><dt class="titleShort">Korttittel</dt><dd class="titleShort">Forskrift til rammeplan for kreftsykepleie</dd><dt class="title">Tittel</dt><dd class="title">Forskrift til rammeplan for videreutdanning i kreftsykepleie.</dd><dt class="miscInformation">Annet om dokumentet</dt><dd class="miscInformation">Fastsatt av Utdannings- og forskningsdepartementet 1. desember 2005 med hjemmel i lov 1. april 2005 nr. 15 om universiteter og høyskoler § 3-2 annet ledd.</dd><dt class="refid">RefID</dt><dd class="refid">forskrift/2005-12-01-1387</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift til rammeplan for videreutdanning i kreftsykepleie.<ul class="tocSubUl"><li>§ 1. Faglig innhold</li><li>§ 2. Fastsetting av fagplan</li><li>§ 3. Praksis og fordypningsoppgave</li><li>§ 4. Interne vurderingsordninger</li><li>§ 5. Praksisvurdering</li><li>§ 6. Eksamensbestemmelser</li><li>§ 7. Vurderingsuttrykk</li><li>§ 8. Karakterutskrift</li><li>§ 9. Opptakskrav</li><li>§ 10. Dispensasjon</li><li>§ 11. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-01-1387" id="dokument"><h1>Forskrift til rammeplan for videreutdanning i kreftsykepleie.</h1><article class="legalArticle" data-lovdata-URL="LTI/forskrift/2005-12-01-1387/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Faglig innhold</span></h2><article class="legalP" id="paragraf-1-ledd-1">Videreutdanning i kreftsykepleie skal bestå av følgende hoved- og delemner med angitte studiepoeng: <table><tbody><tr><td data-text-align="left" data-vertical-align="top"><i>1. Kreftsykepleiens fundament</i></td><td data-text-align="right" data-vertical-align="top"><i>15 studiepoeng</i></td></tr></tbody></table><table><tbody><tr><td data-text-align="left" data-vertical-align="top">1A: Sykepleieteori og etikk</td></tr><tr><td data-text-align="left" data-vertical-align="top">1B: Kommunikasjon og psykologiske emner</td></tr></tbody></table><table><tbody><tr><td data-text-align="left" data-vertical-align="top" /><td data-text-align="right" data-vertical-align="top"><br /></td></tr><tr><td data-text-align="left" data-vertical-align="top"><i>2. Sykepleie og medisinsk behandling av pasienter med kreft</i></td><td data-text-align="right" data-vertical-align="top"><i>30 studiepoeng</i></td></tr></tbody></table><table><tbody><tr><td data-text-align="left" data-vertical-align="top">2A: Pasienter med kreft</td></tr><tr><td data-text-align="left" data-vertical-align="top">2B: Kreftsykdommer og behandlingsformer</td></tr><tr><td data-text-align="left" data-vertical-align="top">2C: Følger av sykdom og behandling- rehabilitering</td></tr><tr><td data-text-align="left" data-vertical-align="top">2D: Lindrende behandling og omsorg ved livets slutt</td></tr></tbody></table><table><tbody><tr><td data-text-align="left" data-vertical-align="top" /><td data-text-align="right" data-vertical-align="top"><br /></td></tr><tr><td data-text-align="left" data-vertical-align="top"><i>3. Kreftsykepleie i samfunnsperspektiv</i></td><td data-text-align="right" data-vertical-align="top"><i>15 studiepoeng</i></td></tr></tbody></table><table><tbody><tr><td data-text-align="left" data-vertical-align="top">3A: Forebygging av kreft</td></tr><tr><td data-text-align="left" data-vertical-align="top">3B: Fagutvikling, pedagogikk og ledelse</td></tr><tr><td data-text-align="left" data-vertical-align="top">3C: Tverrfaglig samarbeid og nettverksarbeid</td></tr><tr><td data-text-align="left" data-vertical-align="top">3D: Prioriteringer og regelverk i helsevesenet</td></tr></tbody></table><table><tbody><tr><td data-text-align="left" data-vertical-align="top" /><td data-text-align="right" data-vertical-align="top"><br /></td></tr><tr><td data-text-align="left" data-vertical-align="top"><i>Totalt</i></td><td data-text-align="right" data-vertical-align="top"><i>60 studiepoeng</i></td></tr></tbody></table></article></article><article class="legalArticle" data-lovdata-URL="LTI/forskrift/2005-12-01-1387/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fastsetting av fagplan</span></h2><article class="legalP" id="paragraf-2-ledd-1">Bestemmelser om det faglige innholdet i emnene utover det som følger av rammeplanen fastsettes av høgskolens styre og tas inn i en fagplan.</article></article><article class="legalArticle" data-lovdata-URL="LTI/forskrift/2005-12-01-1387/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Praksis og fordypningsoppgave</span></h2><article class="legalP" id="paragraf-3-ledd-1">Av totalt 60 studiepoeng skal praksis utgjøre minst 18 og maksimum 24 studiepoeng, hvorav minst 90% skal være praksis knyttet til pasientsituasjoner.</article><article class="legalP" id="paragraf-3-ledd-2">Minimum halve praksistiden gjennomføres ved avdelinger som gir strålebehandling. Det må inngå praksis ved avdelinger som gir studenten praksis i administrering av cytostatika.</article><article class="legalP" id="paragraf-3-ledd-3">Praksisperiodenes form, antall, lengde og plassering i studieforløpet fastsettes av høgskolens styre.</article><article class="legalP" id="paragraf-3-ledd-4">Praksisstudiene er obligatoriske. Fravær over 10% medfører at praksis ikke er bestått.</article><article class="legalP" id="paragraf-3-ledd-5">Høgskolens styre utarbeider retningslinjer og er ansvarlig for tilrettelegging og gjennomføring av praksisstudiene.</article><article class="legalP" id="paragraf-3-ledd-6">Det skal utarbeides en fordypningsoppgave i et faglig relevant emne. Høgskolens styre fastsetter nærmere bestemmelser om fordypningsoppgaven.</article></article><article class="legalArticle" data-lovdata-URL="LTI/forskrift/2005-12-01-1387/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Interne vurderingsordninger</span></h2><article class="legalP" id="paragraf-4-ledd-1">Høgskolens styre fastsetter vurderingsordninger, herunder hvilke krav som må være oppfylt før studenten kan gå opp til eksamen eller fortsette i studiet.</article></article><article class="legalArticle" data-lovdata-URL="LTI/forskrift/2005-12-01-1387/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Praksisvurdering</span></h2><article class="legalP" id="paragraf-5-ledd-1">Høgskolens styre spesifiserer målene for den enkelte praksisperiode i fagplanen og utarbeide kriterier for vurdering av studentenes mestring.</article><article class="legalP" id="paragraf-5-ledd-2">Studenten har krav på vurdering underveis i praksisstudiene, og skal halvveis eller seinest 3 uker før avsluttet praksisperiode få skriftlig melding dersom det oppstår tvil om godkjenning. Meldingen skal angi hva studenten ikke mestrer, og hvilke krav som må oppfylles for å bestå praksisstudiene.</article><article class="legalP" id="paragraf-5-ledd-3">Dersom studenten i siste halvdel/de siste tre ukene av praksisperioden viser atferd som åpenbart gir grunnlag for ikke bestått, kan det gis slik vurdering selv om melding ikke er gitt etter andre ledd.</article><article class="legalP" id="paragraf-5-ledd-4">Høgskolens styre utformer prosedyrer som til enhver tid sikrer informasjon om vurderingen mellom praksisveileder, student og høgskole. Prosedyrene må sikre at studenten har mulighet til å legge fram merknader.</article><article class="legalP" id="paragraf-5-ledd-5">Studenten må ha bestått praksisstudiene for å kunne fortsette studiene og gå opp til eksamen. Høgskolens styre kan i særskilte tilfelle, for eksempel ved sykdom, gjøre unntak fra denne bestemmelsen. Ved ikke beståtte praksisstudier, har studenten krav på å få tilrettelagt den aktuelle praksisperioden en gang til. Når det foreligger særskilte grunner, kan studenten søke styret for høgskolen om å få tilrettelagt en tredje praksisperiode.</article></article><article class="legalArticle" data-lovdata-URL="LTI/forskrift/2005-12-01-1387/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Eksamensbestemmelser</span></h2><article class="legalP" id="paragraf-6-ledd-1">Eksamener organiseres og gjennomføres innenfor rammene av den eksamensforskrift med utfyllende regler som er fastsatt ved hver enkelt høgskole.</article><article class="legalP" id="paragraf-6-ledd-2">Det skal avlegges to individuelle eksamener. Kunnskap fra alle hovedemnene skal prøves, og eksamensformen må sikre at studenten dokumenterer tilstrekkelige kunnskaper på områder som innebærer delegert legeansvar.</article><article class="legalP" id="paragraf-6-ledd-3">Fordypningsoppgaven inngår som en eksamen.</article></article><article class="legalArticle" data-lovdata-URL="LTI/forskrift/2005-12-01-1387/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Vurderingsuttrykk</span></h2><article class="legalP" id="paragraf-7-ledd-1">Høgskolens styre fastsetter vurderingsuttrykk innen de rammer som er gitt ved egen forskrift, jf. lovens § 3-9 (6). Ved vurdering av praksisstudiene skal benevnelsen bestått/ikke bestått nyttes.</article></article><article class="legalArticle" data-lovdata-URL="LTI/forskrift/2005-12-01-1387/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Karakterutskrift</span></h2><article class="legalP" id="paragraf-8-ledd-1">Det utstedes karakterutskrift til studenter som har bestått videreutdanningen. Av karakterutskriften skal det framgå hvilke eksamener som er avlagt med angivelse av omfang, resultat og når de er avlagt. Det skal videre framgå at studenten har bestått praksisstudier.</article><article class="legalP" id="paragraf-8-ledd-2">Tittel og karakter på fordypningsoppgaven skal angis i karakterutskriften.</article></article><article class="legalArticle" data-lovdata-URL="LTI/forskrift/2005-12-01-1387/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Opptakskrav</span></h2><article class="legalP" id="paragraf-9-ledd-1">Krav til opptak er offentlig godkjenning som sykepleier og minst to års relevant yrkespraksis etter godkjenning.</article></article><article class="legalArticle" data-lovdata-URL="LTI/forskrift/2005-12-01-1387/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Dispensasjon</span></h2><article class="legalP" id="paragraf-10-ledd-1">Utdannings- og forskningsdepartementet kan i særskilte tilfelle gjøre unntak fra bestemmelsene i § 3 i denne forskriften.</article></article><article class="legalArticle" data-lovdata-URL="LTI/forskrift/2005-12-01-1387/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttreden</span></h2><article class="legalP" id="paragraf-11-ledd-1">Forskriften trer i kraft straks. Samtidig oppheves forskrift 17. november 1999 nr. 1639 om faglig innhold, vurderingsordninger og opptakskrav for videreutdanning i kreftsykepleie.</article></article></main></body></html>