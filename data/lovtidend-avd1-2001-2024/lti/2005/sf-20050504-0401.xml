<!DOCTYPE html><html lang="no"><head><title>Forskrift om endring i forskrift om gjennomføringen av bestemmelsene om inntektsprøving av forskott.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-05-04-401</dd><dt class="dokid">DokumentID</dt><dd class="dokid">LTI/forskrift/2005-05-04-401</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 6 s 831</dd><dt class="dateInForce">I kraft fra</dt><dd class="dateInForce">2005-05-04, med virkning fra 2005-05-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-02-06-125</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1989-02-17-2/§4</li><li>lov/1989-02-17-2/§5</li></ul></dd><dt class="dateOfPublication">Kunngjort</dt><dd class="dateOfPublication">2005-05-06</dd><dt class="journalNumber">Journalnummer</dt><dd class="journalNumber">2005-0361</dd><dt class="titleShort">Korttittel</dt><dd class="titleShort">Endr. i forskr om inntektsprøving av forskott</dd><dt class="title">Tittel</dt><dd class="title">Forskrift om endring i forskrift om gjennomføringen av bestemmelsene om inntektsprøving av forskott.</dd><dt class="miscInformation">Annet om dokumentet</dt><dd class="miscInformation">Fastsatt av Arbeids- og sosialdepartementet 4. mai 2005 med hjemmel i lov 17. februar 1989 nr. 2 om bidragsforskott (forskotteringsloven) § 4 tredje ledd og § 5 tredje ledd.</dd><dt class="refid">RefID</dt><dd class="refid">forskrift/2005-05-04-401</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om gjennomføringen av bestemmelsene om inntektsprøving av forskott.<ul class="tocSubUl"><li>I<ul class="tocSubUl"><li>§ 5. Fastsetting av inntektsgrensene for full forsørgelsesevne</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-05-04-401" id="dokument"><h1>Forskrift om endring i forskrift om gjennomføringen av bestemmelsene om inntektsprøving av forskott.</h1><section class="section" data-name="kapI" id="kapittel-1" data-lovdata-URL="LTI/forskrift/2005-05-04-401/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 6. februar 2003 nr. 125 om gjennomføringen av bestemmelsene om inntektsprøving av forskott gjøres følgende endringer:</article> <article class="defaultP" margin-top="true">§ 3 første ledd bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">100 prosent av fullt forskott, når forskottsmottakers årsinntekt ikke overstiger uredusert overgangsstønad etter folketrygdloven kapittel 15 tillagt utvidet barnetrygd og ekstra småbarnstillegg til barnetrygden for enslige forsørgere. Med uredusert overgangsstønad menes 12 ganger avrundet månedsbeløp.</article></article></li></ul></article> <article class="defaultP" margin-top="true">§ 3 første ledd bokstav b første punktum skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">75 prosent av fullt forskott, når forskottsmottakers årsinntekt er høyere enn grensen etter bokstav a, men ikke høyere enn inntektsgrensene for full forsørgelsesevne etter § 5.</article></article></li></ul></article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Fastsetting av inntektsgrensene for full forsørgelsesevne</span></span><article class="legalP" id="kapittel-1-foreslåttparagraf-1-ledd-1">Ved fastsettingen av grensene for full forsørgelsesevne skal det regnes med personinntekt, sjablonmessig beregnet skatt og utgifter til forskottsmottakers og barnas underhold etter satsene som gjelder ved fastsettingen av bidrag etter barneloven, jf. andre og tredje ledd. Ved beregningene anvendes årsbeløp.</article><article class="legalP" id="kapittel-1-foreslåttparagraf-1-ledd-2">Med full forsørgelsesevne menes at personinntekten redusert med beregnet skatt og trygdeavgift er tilstrekkelig til å dekke forskottsmottakers egne forbruksutgifter og boutgifter og underholdskostnadene for egne barn i egen husstand. Underholdskostnaden for første barn skal settes lik underholdskostnaden for barn som er 11 år eller eldre. Underholdskostnaden for andre egne barn i egen husstand skal settes lik den underholdskostnad som gjelder for barn med ett bosted ved vurderingen av bidragspliktiges bidragsevne etter barneloven.</article><article class="legalP" id="kapittel-1-foreslåttparagraf-1-ledd-3">Med beregnet skatt og trygdeavgift menes skatt med 28 prosent av personinntekten redusert med minstefradrag og personfradrag og trygdeavgift med 7,8 prosent av personinntekten. Minstefradraget skal beregnes ut fra satsene for pensjonsinntekt.</article><article class="legalP" id="kapittel-1-foreslåttparagraf-1-ledd-4">Endringer i inntektsgrensene for full forsørgelsesevne skjer i tilfelle med virkning fra 1. juli i det aktuelle året.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2005-05-04-401/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks og gis virkning fra 1. mai 2005.</article></section></main></body></html>