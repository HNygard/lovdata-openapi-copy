<!DOCTYPE html><html lang="no"><head><title>Forskrift om endring i forskrift om varslings- og rapporteringsplikt i forbindelse med luftfartsulykker, luftfartshendelser, driftsforstyrrelser og lignende.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-07-18-829</dd><dt class="dokid">DokumentID</dt><dd class="dokid">LTI/forskrift/2005-07-18-829</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 10 s 1664</dd><dt class="dateInForce">I kraft fra</dt><dd class="dateInForce">2005-07-20</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-08-31-1008</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§4-7</li><li>lov/1993-06-11-101/§6-2</li><li>lov/1993-06-11-101/§6-9</li><li>lov/1993-06-11-101/§12-2</li><li>lov/1993-06-11-101/§12-9</li><li>lov/1993-06-11-101/§15-1</li><li>lov/1993-06-11-101/§15-4</li></ul></dd><dt class="dateOfPublication">Kunngjort</dt><dd class="dateOfPublication">2005-07-22</dd><dt class="lastupdated">Rettet</dt><dd class="lastupdated">2005-08-12 (EØS-henvisning tilføyd)</dd><dt class="journalNumber">Journalnummer</dt><dd class="journalNumber">2005-0746</dd><dt class="titleShort">Korttittel</dt><dd class="titleShort">Endr. i forskrift om luftfartsulykker</dd><dt class="title">Tittel</dt><dd class="title">Forskrift om endring i forskrift om varslings- og rapporteringsplikt i forbindelse med luftfartsulykker, luftfartshendelser, driftsforstyrrelser og lignende.</dd><dt class="miscInformation">Annet om dokumentet</dt><dd class="miscInformation">Fastsatt av Samferdselsdepartementet 18. juli 2005 med hjemmel i lov 11. juni 1993 nr. 101 om luftfart (luftfartsloven) § 4-7 annet ledd, § 6-2 annet ledd, § 6-9, § 12-2 tredje ledd, § 12-9, § 15-1 annet ledd og § 15-4. Jf. EØS-avtalen vedlegg XIII nr. 66g (forordning (EF) nr. 2003/42).</dd><dt class="refid">RefID</dt><dd class="refid">forskrift/2005-07-18-829</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om varslings- og rapporteringsplikt i forbindelse med luftfartsulykker, luftfartshendelser, driftsforstyrrelser og lignende.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-07-18-829" id="dokument"><h1>Forskrift om endring i forskrift om varslings- og rapporteringsplikt i forbindelse med luftfartsulykker, luftfartshendelser, driftsforstyrrelser og lignende.</h1><section class="section" data-name="kapI" id="kapittel-1" data-lovdata-URL="LTI/forskrift/2005-07-18-829/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 31. august 2001 nr. 1008 om varslings- og rapporteringsplikt i forbindelse med luftfartsulykker, luftfartshendelser, driftsforstyrrelser og lignende gjøres følgende endringer:</article> <article class="defaultP" margin-top="true">Punkt 2 skal lyde:</article><article class="legalP" id="kapittel-1-ledd-2">Denne forskrift gjelder for utøvere av sivil luftfart med norsk registrert sivilt luftfartøy innenfor norsk område. Forskriften gjelder likeledes utenfor norsk område når annet ikke fremgår av luftfartsloven og det er forenlig med fremmed rett som skal få anvendelse i henhold til overenskomst med fremmed stat eller for øvrig ut fra alminnelige rettsgrunnsetninger.</article><article class="legalP" id="kapittel-1-ledd-3">Forskriften gjelder også for utenlandske utøvere av sivil luftfart med utenlandsk registrert sivilt luftfartøy, innenfor norsk område, med unntak av forskriftens pkt. 7 og 9.</article><article class="legalP" id="kapittel-1-ledd-4">Forskriften gjelder tilsvarende for eiere av norsk luftfartøy samt for utøvere som midlertidig benytter norsk sivilt luftfartøy til militær luftfart og for norske utøvere og norske luftfartsforetak som benytter utenlandsk registrert sivilt luftfartøy. Videre får forskriften anvendelse på vedlikeholdsinstanser lokalisert i Norge.</article><article class="legalP" id="kapittel-1-ledd-5">For luftfart med mikrolett fly, fallskjermhopping og henge-/paragliding i Norge, gjelder forskriftens pkt. 12 flg.</article><article class="legalP" id="kapittel-1-ledd-6">Forskriften gjelder også for flysikringstjenesten, med unntak av punktene 7, 8, 9, 10 og 12.</article> <article class="defaultP" margin-top="true">Punkt 5.2 skal lyde:</article><article class="legalP" id="kapittel-1-ledd-7">Luftfartsulykke skal rapporteres skriftlig til både Havarikommisjonen for sivil luftfart (HSL) og Luftfartstilsynet snarest mulig og senest innen 72 timer. Skjema NF 382 «Rapport om luftfartsulykke/-hendelse» skal benyttes.</article><article class="legalP" id="kapittel-1-ledd-8">Fartøysjefen, annet flygebesetningsmedlem, bruker eller eier av luftfartøyet er ansvarlig for rapporteringen, se pkt. 4.3. For flysikringstjenesten påhviler rapporteringsplikten tjenesteleverandør.</article><article class="legalP" id="kapittel-1-ledd-9">Luftfartstilsynet kan etter søknad godkjenne alternativ likeverdig rapporteringsrutine.</article> <article class="defaultP" margin-top="true">Punkt 6.2 skal lyde:</article><article class="legalP" id="kapittel-1-ledd-10">Luftfartshendelse skal rapporteres skriftlig til både Havarikommisjonen for sivil luftfart (HSL) og Luftfartstilsynet snarest mulig og senest innen 72 timer. Skjema NF 382 «Rapport om luftfartsulykke/-hendelse» skal benyttes, unntatt for trafikkrelatert hendelse der skjema NF 148 «Rapport om lufttrafikkhendelse» skal benyttes.</article><article class="legalP" id="kapittel-1-ledd-11">Fartøysjefen, annet flygebesetningsmedlem, bruker eller eier av luftfartøyet er ansvarlig for rapporteringen, se pkt. 4.3. For flysikringstjenesten påhviler rapporteringsplikten tjenesteleverandør.</article><article class="legalP" id="kapittel-1-ledd-12">En fartøysjef som er kjent med å ha vært involvert i en luftfartshendelse hvor nærpassering er blitt rapportert av den annen part, skal sende rapport til Havarikommisjonen for sivil luftfart og Luftfartstilsynet på skjema NF 148 «Rapport om lufttrafikkhendelse», selv om vedkommende mener at fare for kollisjon ikke har vært til stede.</article><article class="legalP" id="kapittel-1-ledd-13">Luftfartstilsynet kan etter søknad godkjenne alternativ likeverdig rapporteringsrutine.</article></section><section class="section" data-name="kapII" id="kapittel-2" data-lovdata-URL="LTI/forskrift/2005-07-18-829/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 20. juli 2005.</article></section></main></body></html>