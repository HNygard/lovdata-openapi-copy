<!DOCTYPE html><html lang="no"><head><title>Forskrift om endring i forskrift om representasjon av begge kjønn i statlige utvalg, styrer, råd, delegasjoner m.v. – regler om håndheving og rapportering.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-05-20-441</dd><dt class="dokid">DokumentID</dt><dd class="dokid">LTI/forskrift/2005-05-20-441</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 6 s 872</dd><dt class="dateInForce">I kraft fra</dt><dd class="dateInForce">2005-05-20</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-02-02-110</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1978-06-09-45/§21</li></ul></dd><dt class="dateOfPublication">Kunngjort</dt><dd class="dateOfPublication">2005-05-24</dd><dt class="lastupdated">Rettet</dt><dd class="lastupdated">2012-01-31 (se nederst)</dd><dt class="journalNumber">Journalnummer</dt><dd class="journalNumber">2005-0400</dd><dt class="titleShort">Korttittel</dt><dd class="titleShort">Endr. i forskrift om kjønnsrepresentasjon</dd><dt class="title">Tittel</dt><dd class="title">Forskrift om endring i forskrift om representasjon av begge kjønn i statlige utvalg, styrer, råd, delegasjoner m.v. – regler om håndheving og rapportering.</dd><dt class="miscInformation">Annet om dokumentet</dt><dd class="miscInformation">Fastsatt ved Kronprinsreg.res. 20. mai 2005 med hjemmel i lov 9. juni 1978 nr. 45 om likestilling mellom kjønnene § 21 femte ledd. Fremmet av Barne- og familiedepartementet.</dd><dt class="refid">RefID</dt><dd class="refid">forskrift/2005-05-20-441</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om representasjon av begge kjønn i statlige utvalg, styrer, råd, delegasjoner m.v. – regler om håndheving og rapportering.<ul class="tocSubUl"><li>I<ul class="tocSubUl"><li>§ 2. Hovedreglene om representasjon av begge kjønn i offentlig oppnevnte utvalg</li></ul></li><li>II</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2005-05-20-441" id="dokument"><h1>Forskrift om endring i forskrift om representasjon av begge kjønn i statlige utvalg, styrer, råd, delegasjoner m.v. – regler om håndheving og rapportering.</h1><section class="section" data-name="kapI" id="kapittel-1" data-lovdata-URL="LTI/forskrift/2005-05-20-441/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 2. februar 1996 nr. 110 om representasjon av begge kjønn i statlige utvalg, styrer, råd, delegasjoner m.v. – regler om håndheving og rapportering gjøres følgende endringer:</article> <article class="defaultP" margin-top="true">§ 2 overskriften, første og andre ledd skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Hovedreglene om representasjon av begge kjønn i offentlig oppnevnte utvalg</span></span><article class="legalP" id="kapittel-1-foreslåttparagraf-1-ledd-1">Når et offentlig organ oppnevner eller velger utvalg, styrer, råd, nemnder mv. skal begge kjønn være representert på følgende måte:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">Har utvalget to eller tre medlemmer, skal begge kjønn være representert.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">Har utvalget fire eller fem medlemmer, skal hvert kjønn være representert med minst to.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">Har utvalget seks til åtte medlemmer, skal hvert kjønn være representert med minst tre.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">Har utvalget ni medlemmer, skal hvert kjønn være representert med minst fire, og har utvalget flere medlemmer, skal hvert kjønn være representert med minst 40 prosent.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1">Reglene i nr. 1 til 4 gjelder tilsvarende ved valg av varamedlemmer.</article></article></li></ul></article><article class="legalP" id="kapittel-1-foreslåttparagraf-1-ledd-2">Det kan gjøres unntak når det foreligger særlige forhold som gjør det åpenbart urimelig å oppfylle kravene. Saken skal da forelegges Barne- og familiedepartementet etter reglene i § 4 i denne forskriften.</article></article> <article class="defaultP" margin-top="true">§ 3 første ledd skal lyde:</article><article class="legalP" id="kapittel-1-ledd-2">Når et offentlig organ innhenter forslag til kandidater til utvalg mv. fra organisasjoner, etater mv., skal det be om forslag som inneholder dobbelt så mange kandidater som organisasjonen, etaten mv. skal være representert med i utvalget. Blant de foreslåtte kandidatene skal det være like mange kvinner som menn.</article> <article class="defaultP" margin-top="true">§ 3 tredje ledd skal lyde:</article><article class="legalP" id="kapittel-1-ledd-3">Dersom organisasjonen, etaten mv. ikke finner det mulig å foreslå like mange kvinner som menn, skal dette begrunnes nærmere overfor Barne- og familiedepartementet.</article> <article class="defaultP" margin-top="true">§ 4 første ledd skal lyde:</article><article class="legalP" id="kapittel-1-ledd-4">Utvalg mv. som skal oppnevnes av et offentlig organ, og som ikke vil tilfredsstille kravet til kjønnsfordeling, skal forelegges Barne- og familiedepartementet. Foreleggelsen skal sendes om det aktuelle fagdepartement. Barne- og familiedepartementet vurderer om det foreligger slike særlige forhold som gjør det åpenbart urimelig å oppfylle kravet om kjønnsrepresentasjon.</article> <article class="defaultP" margin-top="true">§ 4 tredje ledd skal lyde:</article><article class="legalP" id="kapittel-1-ledd-5">Ved oppnevninger i statsråd skal det, dersom utvalget ikke tilfredsstiller lovens krav om kjønnsrepresentasjon, opplyses at utvalgets sammensetning er godkjent av Barne- og familiedepartementet.</article> <article class="defaultP" margin-top="true">§ 5 oppheves.</article> <article class="defaultP" margin-top="true">Nåværende § 6 blir § 5.</article></section><section class="section" data-name="kapII" id="kapittel-2" data-lovdata-URL="LTI/forskrift/2005-05-20-441/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section><section class="section" id="kapittel-3" data-lovdata-URL="LTI/forskrift/2005-05-20-441/KAPITTEL_3"><h2>Rettelser</h2><article class="defaultP" data-text-size="small"><strong>Publisert:</strong> I 2012 hefte 1 (Rettelse)</article><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">Ved en inkurie ble ikke endringen i § 1 kunngjort.</article> <article class="defaultP" margin-top="true"><i>§ 1 skal lyde:</i></article><article class="legalP" id="kapittel-3-ledd-1"><i>Forskriften skal sikre gjennomføringen av likestillingsloven § 21 ved offentlig oppnevning av utvalg, styrer, råd, delegasjoner mv.</i></article></section></main></body></html>