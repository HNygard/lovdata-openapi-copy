<!DOCTYPE html><html lang="no"><head><title>Forskrift om eksamen ved Høgskolen i Sør-Trøndelag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-06-22-814</dd><dt class="dokid">DokumentID</dt><dd class="dokid">LTI/forskrift/2005-06-22-814</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 10 s 1640</dd><dt class="dateInForce">I kraft fra</dt><dd class="dateInForce">2005-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-09-18-1059</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15</li></ul></dd><dt class="dateOfPublication">Kunngjort</dt><dd class="dateOfPublication">2005-07-19</dd><dt class="journalNumber">Journalnummer</dt><dd class="journalNumber">2005-0715</dd><dt class="titleShort">Korttittel</dt><dd class="titleShort">Forskrift om eksamen ved HiST</dd><dt class="title">Tittel</dt><dd class="title">Forskrift om eksamen ved Høgskolen i Sør-Trøndelag.</dd><dt class="miscInformation">Annet om dokumentet</dt><dd class="miscInformation">Fastsatt av styret for Høgskolen i Sør-Trøndelag 22. juni 2005 med hjemmel i lov 1. april 2005 nr. 15 om universiteter og høyskoler.</dd><dt class="refid">RefID</dt><dd class="refid">forskrift/2005-06-22-814</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om eksamen ved Høgskolen i Sør-Trøndelag.<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Vurderingsformer</li><li>§ 4. Tidspunkt for eksamen</li><li>§ 5. Studierett. Adgang til eksamen</li><li>§ 6. Oppmelding til eksamen</li><li>§ 7. Trekk og fravær fra eksamen</li><li>§ 8. Særordninger</li><li>§ 9. Hjelpemidler</li><li>§ 10. Karaktersystem – vurderingsuttrykk</li><li>§ 11. Sensur</li><li>§ 12. Fritak for eksamen eller prøve</li><li>§ 13. Reduksjon i studiepoeng</li><li>§ 14. Vitnemål, karakterutskrifter</li><li>§ 15. Begrunnelser og klager</li><li>§ 16. Fusk og forsøk på fusk</li><li>§ 17. Utfyllende bestemmelser</li><li>§ 18. Retningslinjer for praktisk gjennomføring av eksamen</li><li>§ 19. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2005-06-22-814" id="dokument"><h1>Forskrift om eksamen ved Høgskolen i Sør-Trøndelag.</h1><article class="legalArticle" data-lovdata-URL="LTI/forskrift/2005-06-22-814/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><ul class="defaultList"><li data-li-identifier="1." data-name="1."><article class="listArticle" id="paragraf-1-punkt-1"><article class="legalP" id="paragraf-1-punkt-1-ledd-1">Bestemmelsene i denne forskrift gjelder for alle vurderingsordninger, dvs. eksamener, forprøver og andre obligatoriske aktiviteter i studiet, bedømmelser av framsyninger, framføringer eller annen vurdering, når resultatet inngår på vitnemål eller karakterutskrift og/eller er avgjørende for studieprogresjon eller godkjent utdanning.</article></article></li><li data-li-identifier="2." data-name="2."><article class="listArticle" id="paragraf-1-punkt-2"><article class="legalP" id="paragraf-1-punkt-2-ledd-1">Dersom bestemmelsene i denne forskrift ikke er i overensstemmelse med bestemmelser om eksamen og sensur fastsatt av departementet i nasjonale rammeplaner for et studium, gjelder bestemmelsene i rammeplanen foran denne forskriften.</article></article></li></ul></article><article class="legalArticle" data-lovdata-URL="LTI/forskrift/2005-06-22-814/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><ul class="defaultList"><li data-li-identifier="1." data-name="1."><article class="listArticle" id="paragraf-2-punkt-1"><span class="miscHeadline"><i>Plandokumenter</i></span></article></li><li><article class="listArticle" id="paragraf-2-punkt-2"><article class="legalP" id="paragraf-2-punkt-2-ledd-1"><i>Rammeplan:</i> Plan der det er fastsatt nasjonale rammer for et studieprogram.</article></article></li><li><article class="listArticle" id="paragraf-2-punkt-3"><article class="legalP" id="paragraf-2-punkt-3-ledd-1"><i>Fagplan:</i> Plan utarbeidet ved høgskolen for et studieprogram, med utgangspunkt i en nasjonal rammeplan.</article></article></li><li><article class="listArticle" id="paragraf-2-punkt-4"><article class="legalP" id="paragraf-2-punkt-4-ledd-1"><i>Studieplan:</i> Plan utarbeidet ved høgskolen for et studium uten nasjonal rammeplan.</article></article></li><li><article class="listArticle" id="paragraf-2-punkt-5"><article class="legalP" id="paragraf-2-punkt-5-ledd-1"><i>Emnebeskrivelse:</i> Oversikt i fagplan, studieplan og/eller studiehåndbok over faglig innhold, vurderingsformer, pensum etc. for et emne.</article></article></li><li data-li-identifier="2." data-name="2."><article class="listArticle" id="paragraf-2-punkt-6"><span class="miscHeadline"><i>Studieenheter</i></span></article></li><li><article class="listArticle" id="paragraf-2-punkt-7"><article class="legalP" id="paragraf-2-punkt-7-ledd-1"><i>Emne</i> er den minste studiepoenggivende enhet som kan inngå i et fag, en emnegruppe, et studieprogram eller en grad.</article></article></li><li><article class="listArticle" id="paragraf-2-punkt-8"><article class="legalP" id="paragraf-2-punkt-8-ledd-1"><i>Fag</i> er en samling av beslektede emner som er samlet under én felles fagbetegnelse.</article></article></li><li><article class="listArticle" id="paragraf-2-punkt-9"><article class="legalP" id="paragraf-2-punkt-9-ledd-1"><i>Emnegruppe</i> er en kombinasjon av emner fra ett eller flere fag/fagområder som gjennom fag- eller studieplan er definert til å utgjøre en samlet enhet.</article></article></li><li><article class="listArticle" id="paragraf-2-punkt-10"><article class="legalP" id="paragraf-2-punkt-10-ledd-1"><i>Studieprogram</i> er studieløp med et definert innhold i henhold til fag- eller studieplan, som studentene tas opp til, får studierett til og som fører fram til en avsluttet eksamen eller grad.</article></article></li></ul><p class="leddfortsettelse">Når det i de følgende punkter benyttes begrepet <i>emne</i>, gjelder de samme regler dersom det er mer omfattende eksamener som dekker fag eller emnegruppe.</p><ul class="defaultList"><li data-li-identifier="3." data-name="3."><article class="listArticle" id="paragraf-2-punkt-11"><article class="legalP" id="paragraf-2-punkt-11-ledd-1">Med <i>eksamen</i> menes i denne forskriften:</article><article class="legalP" id="paragraf-2-punkt-11-ledd-2">Vurdering av studentens kunnskaper eller ferdigheter i et emne, i samsvar med vurderingsordninger fastlagt i emnebeskrivelse, og som inngår i sluttvurderingen av et emne eller som gir grunnlag for fastsettelse av selvstendig karakter på vitnemålet eller karakterutskriften.</article><article class="legalP" id="paragraf-2-punkt-11-ledd-3">Eksamen i et emne vil normalt være en eller flere av følgende eksamenstyper: skriftlig eksamen, muntlig eksamen, prosessvurdering underveis i emnet, presentasjon av praktisk oppgave, demonstrasjon av individuell ferdighet, bedømmelse av studentarbeider samlet i mapper, prosjektrapport, presentasjon av prosjekt, rapport over laboratoriearbeid eller praksisstudier.</article><article class="legalP" id="paragraf-2-punkt-11-ledd-4">Eksamen kan være individuell eller i fastlagte grupper og kan foregå i anvist lokale, normalt med tilsyn, eller som hjemmeeksamen. <ul class="defaultList"><li data-li-identifier="3.1." data-name="3.1."><article class="listArticle" id="paragraf-2-punkt-11-ledd-4-punkt-1"><article class="legalP" id="paragraf-2-punkt-11-ledd-4-punkt-1-ledd-1">Med <i>ordinær eksamen</i> menes i denne forskriften:</article><article class="legalP" id="paragraf-2-punkt-11-ledd-4-punkt-1-ledd-2">Den eksamen som holdes når undervisningen i et emne eller del av et emne er avsluttet.</article></article></li><li data-li-identifier="3.2." data-name="3.2."><article class="listArticle" id="paragraf-2-punkt-11-ledd-4-punkt-2"><article class="legalP" id="paragraf-2-punkt-11-ledd-4-punkt-2-ledd-1">Med <i>utsatt eksamen</i> menes i denne forskriften:</article><article class="legalP" id="paragraf-2-punkt-11-ledd-4-punkt-2-ledd-2">Eksamen for studenter som var sykemeldt eller hadde annet gyldig fravær ved siste ordinære eksamen.</article></article></li><li data-li-identifier="3.3." data-name="3.3."><article class="listArticle" id="paragraf-2-punkt-11-ledd-4-punkt-3"><article class="legalP" id="paragraf-2-punkt-11-ledd-4-punkt-3-ledd-1">Med <i>ny eksamen</i> menes i denne forskriften:</article><article class="legalP" id="paragraf-2-punkt-11-ledd-4-punkt-3-ledd-2">Eksamen for studenter som ikke har bestått siste ordinære eksamen.</article></article></li><li data-li-identifier="3.4." data-name="3.4."><article class="listArticle" id="paragraf-2-punkt-11-ledd-4-punkt-4"><article class="legalP" id="paragraf-2-punkt-11-ledd-4-punkt-4-ledd-1">Med <i>ekstraordinær eksamen</i> menes i denne forskriften:</article><article class="legalP" id="paragraf-2-punkt-11-ledd-4-punkt-4-ledd-2">Eksamen som ikke faller innenfor definisjonen av ordinær, utsatt eller ny eksamen. Ekstraordinær eksamen kan arrangeres når høgskolen i særskilte tilfeller finner det nødvendig. Avdelingen avgjør om ekstraordinær eksamen skal arrangeres.</article></article></li></ul></article></article></li><li data-li-identifier="4." data-name="4."><article class="listArticle" id="paragraf-2-punkt-12"><article class="legalP" id="paragraf-2-punkt-12-ledd-1">Med <i>praksisstudier (praksisemner)</i> menes i denne forskriften:</article><article class="legalP" id="paragraf-2-punkt-12-ledd-2">Obligatoriske praksisperioder som studenten, i henhold til ramme-, fag- eller studieplan, må bestå for å få vitnemål.</article></article></li><li data-li-identifier="5." data-name="5."><article class="listArticle" id="paragraf-2-punkt-13"><article class="legalP" id="paragraf-2-punkt-13-ledd-1">Med <i>obligatoriske arbeidskrav</i> menes i denne forskriften:</article><article class="legalP" id="paragraf-2-punkt-13-ledd-2">Generell betegnelse for arbeidskrav eller andre krav, som av faglig-pedagogiske grunner er lagt inn i et emne og som skal være gjennomført og godkjent i samsvar med studieprogrammets plandokumenter, jf. § 2 pkt. 1.</article></article></li><li data-li-identifier="6." data-name="6."><article class="listArticle" id="paragraf-2-punkt-14"><article class="legalP" id="paragraf-2-punkt-14-ledd-1">Med <i>forprøve</i> menes i denne forskriften:</article><article class="legalP" id="paragraf-2-punkt-14-ledd-2">Obligatorisk test som ikke gir studiepoeng, men som må vurderes til bestått ifølge de kriterier som er bestemt for forprøven.</article></article></li><li data-li-identifier="7." data-name="7."><article class="listArticle" id="paragraf-2-punkt-15"><article class="legalP" id="paragraf-2-punkt-15-ledd-1">Med <i>student</i> menes i denne forskriften:</article><article class="legalP" id="paragraf-2-punkt-15-ledd-2">En som er tatt opp til emne, fag eller studieprogram ved høgskolen, med hjemmel i uhl. § 3-6 og § 3-7, eller som er gitt adgang til eksamen med hjemmel i uhl. § 3-10.</article></article></li><li data-li-identifier="8." data-name="8."><article class="listArticle" id="paragraf-2-punkt-16"><article class="legalP" id="paragraf-2-punkt-16-ledd-1">Myndighet til å treffe vedtak med hjemmel i denne forskriften er hovedsakelig lagt til avdelingene. På noen punkter har forskriften bestemt at styret selv skal treffe vedtaket.</article></article></li></ul></article><article class="legalArticle" data-lovdata-URL="LTI/forskrift/2005-06-22-814/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vurderingsformer</span></h2><ul class="defaultList"><li data-li-identifier="1." data-name="1."><article class="listArticle" id="paragraf-3-punkt-1"><article class="legalP" id="paragraf-3-punkt-1-ledd-1">Avdelingen fastsetter hvilken vurderingsform, ev. kombinasjon av vurderingsformer, som skal gjelde for et emne. Normalt skal vurderingsformen ligge innenfor det som følger av § 2 pkt. 3, men avdelingen kan fastsette andre former.</article><article class="legalP" id="paragraf-3-punkt-1-ledd-2">Oversikt over hvilke vurderingsformer som er fastsatt for et emne, skal framgå av emnebeskrivelsen. Det samme gjelder regler for vekting av de enkelte eksamener eller prøver.</article></article></li><li data-li-identifier="2." data-name="2."><article class="listArticle" id="paragraf-3-punkt-2"><article class="legalP" id="paragraf-3-punkt-2-ledd-1">Bestemmelser om offentlighet ved muntlig eksamen er fastlagt i uhl. § 3-9 tredje ledd. Avdelingen kan gjøre unntak fra regelen om offentlighet i det enkelte tilfelle etter ønske fra vedkommende eksamenskandidat, når tungtveiende grunner taler for det. Klinisk eksamen er unntatt fra offentlighet.</article></article></li></ul></article><article class="legalArticle" data-lovdata-URL="LTI/forskrift/2005-06-22-814/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tidspunkt for eksamen</span></h2><ul class="defaultList"><li data-li-identifier="1." data-name="1."><article class="listArticle" id="paragraf-4-punkt-1"><article class="legalP" id="paragraf-4-punkt-1-ledd-1">Ordinær eksamen holdes når det er gjennomført og fullført undervisning i et emne. Tidspunkt for den enkelte eksamen fastsettes av avdelingen og kunngjøres i studiehåndbok, på internett, ev. også ved oppslag. Oversikt over eksamensdatoene for ordinær eksamen skal normalt foreligge i studiehåndboka. Eventuelle endringer skal være kunngjort innen oppmeldingsfristen. Endringer på et senere tidspunkt kan bare gjøres ut fra særlig tungtveiende grunner.</article><article class="legalP" id="paragraf-4-punkt-1-ledd-2">Oversikt over eksamenslokale (rom) skal være tilgjengelig via studentweb senest 2 uker i forkant av hver eksamensperiode.</article></article></li><li data-li-identifier="2." data-name="2."><article class="listArticle" id="paragraf-4-punkt-2"><article class="legalP" id="paragraf-4-punkt-2-ledd-1">Avdelingen fastsetter tidspunkt for utsatt eksamen. Eksamensdato kunngjøres senest 2 uker i forkant av eksamensperioden. Når det kreves at den aktuelle eksamen er bestått før videre studieprogresjon tillates, skal utsatt eksamen avvikles slik at videre studieprogresjon er mulig. Utsatt eksamen skal normalt være avviklet innen utgangen av påfølgende semester.</article></article></li><li data-li-identifier="3." data-name="3."><article class="listArticle" id="paragraf-4-punkt-3"><article class="legalP" id="paragraf-4-punkt-3-ledd-1">Ny eksamen kan arrangeres på samme tid som ordinær eksamen, eller bestemmes å avvikles sammen med utsatt eksamen.</article></article></li><li data-li-identifier="4." data-name="4."><article class="listArticle" id="paragraf-4-punkt-4"><article class="legalP" id="paragraf-4-punkt-4-ledd-1">For studenter med individuelle utdanningsplaner som avviker fra den normerte, kan nye eksamensforsøk etter studentens valg avlegges sammen med ordinær eksamen eller ny/utsatt eksamen, dersom slik eksamen likevel skal arrangeres i den perioden studenten ønsker å melde seg opp.</article></article></li><li data-li-identifier="5." data-name="5."><article class="listArticle" id="paragraf-4-punkt-5"><article class="legalP" id="paragraf-4-punkt-5-ledd-1">Studenter som ønsker å forbedre eksamenskarakter som er bestått, må melde seg opp til ordinær eksamen. Avdelingen kan gjøre unntak for studenter i siste årskurs, dersom utsatt eller ny eksamen likevel skal arrangeres.</article></article></li><li data-li-identifier="6." data-name="6."><article class="listArticle" id="paragraf-4-punkt-6"><article class="legalP" id="paragraf-4-punkt-6-ledd-1">Avdelingen avgjør om ekstraordinær eksamen skal arrangeres, tidspunkt for denne og hvordan kunngjøring skal skje. Kunngjøring skjer via internett, ev. også ved oppslag.</article></article></li></ul></article><article class="legalArticle" data-lovdata-URL="LTI/forskrift/2005-06-22-814/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Studierett. Adgang til eksamen</span></h2><ul class="defaultList"><li data-li-identifier="1." data-name="1."><article class="listArticle" id="paragraf-5-punkt-1"><article class="legalP" id="paragraf-5-punkt-1-ledd-1">For å få adgang til eksamen i det emne, fag eller studieprogram en er tatt opp til, må studenter med hjemmel i uhl. § 3-6 og § 3-7 være registrert og påmeldt til eksamen innenfor de frister som er fastsatt av høgskolen og kunngjort i studiehåndbok, på internett, ev. også ved oppslag, samt ha betalt de avgifter høgskolen har pålagt studenten. Studenter som er gitt adgang til eksamen med hjemmel i uhl. § 3-10, må ha betalt fastsatt avgift, jf. eget reglement for privatister.</article></article></li><li data-li-identifier="2." data-name="2."><article class="listArticle" id="paragraf-5-punkt-2"><article class="legalP" id="paragraf-5-punkt-2-ledd-1">Obligatoriske arbeidskrav og/eller forprøver fastsatt i emnebeskrivelse, fag- eller studieplan må være oppfylt/bestått før man kan framstille seg til eksamen/få karakter i emnet eller gå ut i praksisstudier, såfremt annet ikke er bestemt i plandokumentene. Det kan også stilles konkrete krav om beståtte eksamener. Teoriforelesninger regnes normalt ikke som arbeidskrav. Kandidater som står i fare for å bli utestengt fra eksamen, skal varsles senest 3 uker før eksamen og gis en endelig frist for å oppfylle arbeidskravene.</article></article></li><li data-li-identifier="3." data-name="3."><article class="listArticle" id="paragraf-5-punkt-3"><article class="legalP" id="paragraf-5-punkt-3-ledd-1">I henhold til de vedtatte plandokumentene kan det settes betingelser til studieprogresjon for at en student flyttes opp til høyere årskurs.</article></article></li><li data-li-identifier="4." data-name="4."><article class="listArticle" id="paragraf-5-punkt-4"><article class="legalP" id="paragraf-5-punkt-4-ledd-1">Det er ikke anledning til å framstille seg til eksamen i samme emne mer enn tre ganger. Ved ny eller utsatt eksamen gjelder det pensum som var fastsatt siste gang det ble gitt undervisning i angjeldende emne.</article><article class="legalP" id="paragraf-5-punkt-4-ledd-2">Avdelingen kan ut fra begrunnet søknad dispensere fra bestemmelsene i dette punktet. For å få dispensasjon, kan det kreves at studenten har gjennomført nye arbeidskrav eller på annen måte kan dokumentere en situasjon som sannsynliggjør at det er et grunnlag for å bestå eksamen.</article><article class="legalP" id="paragraf-5-punkt-4-ledd-3">Studenter har rett til å gjennomføre hvert praksisstudium én gang til dersom første gang vurderes til ikke bestått. Ved andre gangs ikke bestått på samme praksisstudium må studenten avbryte studiet. Bare i særskilte tilfeller kan avdelingen innvilge dispensasjon.</article></article></li><li data-li-identifier="5." data-name="5."><article class="listArticle" id="paragraf-5-punkt-5"><article class="legalP" id="paragraf-5-punkt-5-ledd-1">En student kan kreve å få framstille seg til eksamen i inntil ett år etter at emnet ikke lenger eksisterer på studieprogrammet. Retten til å fortsette ved et emne, fag eller studieprogram kan være regulert ved særskilte krav. Slike krav fastsettes av avdelingen, og skal framgå av gjeldende fag- eller studieplaner.</article></article></li><li data-li-identifier="6." data-name="6."><article class="listArticle" id="paragraf-5-punkt-6"><article class="legalP" id="paragraf-5-punkt-6-ledd-1">Når det skal arrangeres ekstraordinær eksamen, avgjør avdelingen i hvert enkelt tilfelle hvilke vilkår som må være oppfylt for å få adgang til eksamen/få karakter i emnet, og hvilket pensum som ligger til grunn ved eksamen.</article></article></li><li data-li-identifier="7." data-name="7."><article class="listArticle" id="paragraf-5-punkt-7"><article class="legalP" id="paragraf-5-punkt-7-ledd-1">Studieretten til det studieprogrammet en student er opptatt til, opphører dersom studieprogrammet ikke kan fullføres innen det dobbelte av normert studietid eller det dobbelte av den studietid som følger av avtalt individuell utdanningssplan. Studieretten kan også opphøre når det er klart at studieprogrammet ikke kan fullføres i henhold til pkt. 4. Styret selv fatter vedtak om opphør av studierett.</article></article></li></ul></article><article class="legalArticle" data-lovdata-URL="LTI/forskrift/2005-06-22-814/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Oppmelding til eksamen</span></h2><ul class="defaultList"><li data-li-identifier="1." data-name="1."><article class="listArticle" id="paragraf-6-punkt-1"><article class="legalP" id="paragraf-6-punkt-1-ledd-1">Oppmelding til eksamen skal skje via studentweb eller automatisk av høgskolen. Oppmelding kan foretas på skjema dersom det ikke er mulig å melde seg opp via studentweb. Informasjon om rutiner og frister for oppmelding skal kunngjøres i studiehåndbok, på internett, ev. også ved oppslag.</article></article></li><li data-li-identifier="2." data-name="2."><article class="listArticle" id="paragraf-6-punkt-2"><article class="legalP" id="paragraf-6-punkt-2-ledd-1">Senest 3 -tre- uker før ordinær eksamensperiode starter skal studentene på studentweb finne oversikt over hvilke emner de er meldt opp til, med eksamensdato og sensurfrist. Ved ny eller utsatt eksamen skal samme oversikt være tilgjengelig via studentweb senest 1 uke før eksamensperioden starter. Det er studentens plikt å kontrollere at eksamenspåmeldingen er korrekt.</article></article></li></ul></article><article class="legalArticle" data-lovdata-URL="LTI/forskrift/2005-06-22-814/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Trekk og fravær fra eksamen</span></h2><ul class="defaultList"><li data-li-identifier="1." data-name="1."><article class="listArticle" id="paragraf-7-punkt-1"><article class="legalP" id="paragraf-7-punkt-1-ledd-1">Dersom en student ønsker å trekke seg fra eksamen, må det skje senest to uker før eksamensdato. Melding om trekk gjøres via studentweb, eventuelt på eget skjema. En student som har trukket seg fra en eksamen, regnes som ikke å ha vært oppmeldt til vedkommende eksamen, og kan ikke framstille seg på nytt før ved neste ordinære eksamen.</article></article></li><li data-li-identifier="2." data-name="2."><article class="listArticle" id="paragraf-7-punkt-2"><article class="legalP" id="paragraf-7-punkt-2-ledd-1">Dersom en student uteblir fra eksamen, regnes fraværet som ugyldig med mindre vedkommende uten ugrunnet opphold leverer sykemelding eller dokumenterer annen rimelig grunn for uteblivelsen. Bare i særlige tilfeller kan dokumentasjon innlevert senere enn 3 døgn etter eksamensstart godkjennes som gyldig fravær.</article><article class="legalP" id="paragraf-7-punkt-2-ledd-2">Dersom fraværet blir vurdert som gyldig, har studenten rett til å framstille seg til utsatt eksamen. Dersom fraværet blir vurdert som ugyldig, gis ikke vedkommende mulighet for framstilling til eksamen før neste gang det arrangeres ordinær eksamen i faget. Ugyldig fravær regnes som ett eksamensforsøk og teller med i det antall ganger en har rett til å gå opp til eksamen i samme emne.</article></article></li></ul></article><article class="legalArticle" data-lovdata-URL="LTI/forskrift/2005-06-22-814/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Særordninger</span></h2><ul class="defaultList"><li data-li-identifier="1." data-name="1."><article class="listArticle" id="paragraf-8-punkt-1"><article class="legalP" id="paragraf-8-punkt-1-ledd-1">Kandidater som har behov for å få avlegge eksamen under særskilte vilkår, må sende dokumentert søknad til vedkommende avdeling innen de oppgitte fristene. Dokumentasjon skal være av nyere dato, normalt ikke eldre enn 2 år. En kandidat som etter fristens utløp søker om å avlegge eksamen under særskilte vilkår, har rett til å få sin sak behandlet dersom vedkommende godtgjør at grunnlaget for søknaden er kommet opp etter at ordinær søknadsfrist er utløpt. Dersom behovet for særordning er permanent, kan det søkes om å få godkjent særordningene for hele studieperioden.</article></article></li><li data-li-identifier="2." data-name="2."><article class="listArticle" id="paragraf-8-punkt-2"><article class="legalP" id="paragraf-8-punkt-2-ledd-1">Særordninger kan gis i form av spesiell fysisk tilrettelegging, hjelpemidler og/eller utvidet tid til eksamen. Avdelingen kan ut fra begrunnet søknad godkjenne at en kandidat får avvikende eksamensform.</article></article></li><li data-li-identifier="3." data-name="3."><article class="listArticle" id="paragraf-8-punkt-3"><article class="legalP" id="paragraf-8-punkt-3-ledd-1">Utvidet tid eller bruk av hjelpemidler skal kompensere for funksjonshemming eller en spesiell midlertidig situasjon, men skal ikke gi bedre eksamensvilkår enn de øvrige studentene har.</article></article></li><li data-li-identifier="4." data-name="4."><article class="listArticle" id="paragraf-8-punkt-4"><article class="legalP" id="paragraf-8-punkt-4-ledd-1">Studenter med dysleksi eller andre lese-/skrivevansker kan etter søknad få lagt ved besvarelsen en anonymisert attest som bekrefter dette.</article></article></li><li data-li-identifier="5." data-name="5."><article class="listArticle" id="paragraf-8-punkt-5"><article class="legalP" id="paragraf-8-punkt-5-ledd-1">Kandidater som ikke har norsk som morsmål, skal normalt gis adgang til å bruke to-språklige ordbøker. Dette gjelder ikke eksamener som er spesielt tilrettelagt for denne studentgruppen. Eventuelle ordbøker kan kreves innlevert for godkjenning før eksamen og vil da bli utlevert på eksamensdagen.</article></article></li><li data-li-identifier="6." data-name="6."><article class="listArticle" id="paragraf-8-punkt-6"><article class="legalP" id="paragraf-8-punkt-6-ledd-1">Forlenget tid til eksamen kan normalt gis med: <ul class="defaultList"><li data-li-identifier="-" data-name="-"><article class="listArticle" id="paragraf-8-punkt-6-ledd-1-punkt-1"><article class="legalP" id="paragraf-8-punkt-6-ledd-1-punkt-1-ledd-1">30 minutter for eksamener som varer til og med 3 timer</article></article></li><li data-li-identifier="-" data-name="-"><article class="listArticle" id="paragraf-8-punkt-6-ledd-1-punkt-2"><article class="legalP" id="paragraf-8-punkt-6-ledd-1-punkt-2-ledd-1">45 minutter for eksamener som varer til og med 6 timer</article></article></li><li data-li-identifier="-" data-name="-"><article class="listArticle" id="paragraf-8-punkt-6-ledd-1-punkt-3"><article class="legalP" id="paragraf-8-punkt-6-ledd-1-punkt-3-ledd-1">60 minutter for eksamener som varer mer enn 6 timer</article></article></li><li data-li-identifier="-" data-name="-"><article class="listArticle" id="paragraf-8-punkt-6-ledd-1-punkt-4"><article class="legalP" id="paragraf-8-punkt-6-ledd-1-punkt-4-ledd-1">90 eller 120 minutter for eksamen som varer mer enn 8 timer</article></article></li><li data-li-identifier="-" data-name="-"><article class="listArticle" id="paragraf-8-punkt-6-ledd-1-punkt-5"><article class="legalP" id="paragraf-8-punkt-6-ledd-1-punkt-5-ledd-1">Inntil 1 dag ekstra for hjemmeeksamen.</article></article></li></ul></article><article class="legalP" id="paragraf-8-punkt-6-ledd-2">Avdelingen kan fastsette lengre tid når særlig tungtveiende grunner gjør dette nødvendig.</article></article></li><li data-li-identifier="7." data-name="7."><article class="listArticle" id="paragraf-8-punkt-7"><article class="legalP" id="paragraf-8-punkt-7-ledd-1">Avdelingen kan etter søknad godkjenne at eksamen avvikles utenfor institusjonen når dette kan skje under betryggende kontroll. Institusjonene skal forhåndsgodkjennes av høgskoledirektøren. Studenten kan ilegges en avgift som dekker merkostnadene.</article></article></li></ul></article><article class="legalArticle" data-lovdata-URL="LTI/forskrift/2005-06-22-814/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Hjelpemidler</span></h2><ul class="defaultList"><li data-li-identifier="1." data-name="1."><article class="listArticle" id="paragraf-9-punkt-1"><article class="legalP" id="paragraf-9-punkt-1-ledd-1">Avdelingen fastsetter hvilke hjelpemidler som er tillatt ved eksamen i et emne. Studentene skal på forhånd ha fått oversikt over tillatte hjelpemidler; vanligvis i emnebeskrivelsen i studiehåndbok, fag- eller studieplan. Hvilke hjelpemidler som er tillatt, skal dessuten tydelig framgå på eksamensoppgaven.</article></article></li><li data-li-identifier="2." data-name="2."><article class="listArticle" id="paragraf-9-punkt-2"><article class="legalP" id="paragraf-9-punkt-2-ledd-1">Bruk av ulovlige hjelpemidler betraktes som fusk. Studentene har plikt til å sette seg inn i hva som er lovlige hjelpemidler ved ulike eksamensformer. Besittelse av ulovlige hjelpemidler etter at eksamen er igangsatt, betraktes som forsøk på fusk.</article></article></li></ul></article><article class="legalArticle" data-lovdata-URL="LTI/forskrift/2005-06-22-814/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Karaktersystem – vurderingsuttrykk</span></h2><ul class="defaultList"><li data-li-identifier="1." data-name="1."><article class="listArticle" id="paragraf-10-punkt-1"><article class="legalP" id="paragraf-10-punkt-1-ledd-1">Ved eksamen benyttes bokstavkarakterer fra A-F, der A er beste og E dårligste ståkarakter, mens F gis ved ikke bestått. Vurderingen kan også graderes med karakterene Bestått og Ikke bestått. For karakterskala med beskrivelse – se HS-sak 062-2002, vedtatt i høgskolestyremøte den 19.11.2002 <i>(http://www.hist.no/omhist/org/styret/2002/saksdok/0622002.pdf).</i></article></article></li><li data-li-identifier="2." data-name="2."><article class="listArticle" id="paragraf-10-punkt-2"><article class="legalP" id="paragraf-10-punkt-2-ledd-1">Avdelingen kan bestemme at karakterene Bestått/Ikke bestått kan nyttes ved vurdering av eksamener som teller med inntil 30 studiepoeng. For den enkelte student begrenses omfanget av slike eksamener til maksimalt ¼ av teoridelen av et profesjonsstudium. Dette gjelder ikke rene praksisstudier/praksisperioder, som alltid kan vurderes til Bestått/Ikke bestått.</article></article></li><li data-li-identifier="3." data-name="3."><article class="listArticle" id="paragraf-10-punkt-3"><article class="legalP" id="paragraf-10-punkt-3-ledd-1">Ved fastsetting av endelig karakter på bakgrunn av flere deleksamener, kreves det at alle deleksamenene er vurdert til bestått karakter før det gis endelig karakter. Alle deleksamener som skal inngå i beregningen av én samlet karakter for et emne, skal være basert på gjennomgående lik karakterskala. Det skal framgå av emnebeskrivelsen hvordan vekting av deleksamener og beregning av samlekarakter skjer.</article></article></li><li data-li-identifier="4." data-name="4."><article class="listArticle" id="paragraf-10-punkt-4"><article class="legalP" id="paragraf-10-punkt-4-ledd-1">Dersom en kandidat har framstilt seg til samme eksamen mer enn én gang, blir beste karakter gjeldende.</article></article></li></ul></article><article class="legalArticle" data-lovdata-URL="LTI/forskrift/2005-06-22-814/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Sensur</span></h2><ul class="defaultList"><li data-li-identifier="1." data-name="1."><article class="listArticle" id="paragraf-11-punkt-1"><article class="legalP" id="paragraf-11-punkt-1-ledd-1">Høgskolen skal sikre at studentenes kunnskaper og ferdigheter blir prøvd og vurdert på en upartisk og faglig betryggende måte. Avdelingen fastsetter vurderingsformene for det enkelte studieprogram. Vurderingsformene skal være nedfelt i emnebeskrivelsen for det enkelte emne. Når eksamen i et emne består av flere deler, skal det framgå av emnebeskrivelsen hvordan den endelige karakteren fastlegges. Det skal framgå av plandokumentene hvilke vurderinger som inngår i den endelige karakteren og hvilke vurderinger som har status som forprøve.</article></article></li><li data-li-identifier="2." data-name="2."><article class="listArticle" id="paragraf-11-punkt-2"><article class="legalP" id="paragraf-11-punkt-2-ledd-1">Avdelingen oppnevner sensorer.</article></article></li><li data-li-identifier="3." data-name="3."><article class="listArticle" id="paragraf-11-punkt-3"><article class="legalP" id="paragraf-11-punkt-3-ledd-1">Ved hvert studieprogram skal det ved skriftlig eksamen benyttes ekstern sensor i tillegg til intern i minimum ett emne per årstrinn. Ekstern sensor i tillegg til intern skal benyttes i eksamener som omfatter minimum 1/5 av studieprogrammet. I tillegg til å sensurere besvarelsene skal ekstern sensor før eksamen godkjenne eksamensoppgavene i emnet. For større eksamener på 30 studiepoeng eller mer og med mer enn 30 studenter som går opp, kan ekstern sensor alternativt benyttes til samsensur av et begrenset antall uttrekte besvarelser, sammen med intern sensor. Ekstern sensor i tillegg til intern skal også benyttes ved masteroppgaver og ved klagesensur, jf. uhl. § 3-9.</article></article></li><li data-li-identifier="4." data-name="4."><article class="listArticle" id="paragraf-11-punkt-4"><article class="legalP" id="paragraf-11-punkt-4-ledd-1">En student som ikke har bestått en eksamen som inngår som en del i en avsluttende, sammensatt vurdering, skal normalt underkastes ny sensur bare i den ikke-beståtte delen. Tilsvarende gjelder når studenten framstiller seg for å forbedre eksisterende karakter i en del av en sammensatt vurdering.</article><article class="legalP" id="paragraf-11-punkt-4-ledd-2">For emner hvor eksamen er sammensatt av en skriftlig og en justerende muntlig prøve, kan en student som ikke har bestått skriftlig prøve, ikke framstille seg til muntlig prøve.</article><article class="legalP" id="paragraf-11-punkt-4-ledd-3">Student som deltar i prosjektgrupper/gruppeeksamen, og som har unndratt seg arbeid og forpliktelser i den sammenheng, kan få eksamen vurdert til en dårligere karakter enn resten av gruppen eller til ikke bestått. Det forutsettes at unndragelsen er dokumentert eller klart sannsynliggjort.</article></article></li><li data-li-identifier="5." data-name="5."><article class="listArticle" id="paragraf-11-punkt-5"><article class="legalP" id="paragraf-11-punkt-5-ledd-1">Sensuren skal foreligge innen 15 virkedager hvis ikke særlige grunner gjør det nødvendig med utvidet frist. Styret selv kan gjøre unntak for enkelteksamener. Jf. uhl. § 3-9, fjerde ledd. For masteroppgaver og tilsvarende større skriftlige arbeider er sensurfristen 6 uker fra innlevering. Kunngjøring av eksamensresultat gjøres via studentweb, eventuelt via internett eller ved oppslag med kandidatnummer. Studentene er selv ansvarlig for å gjøre seg kjent med sensuren.</article></article></li><li data-li-identifier="6." data-name="6."><article class="listArticle" id="paragraf-11-punkt-6"><article class="legalP" id="paragraf-11-punkt-6-ledd-1">Ekstern evaluering av vurderingsordningene, jf. uhl. § 3-9, første ledd, kan gjennomføres for deler av et studieprogram eller for ett eller flere studieprogram samlet. Innen alle studieprogram skal det gjennomføres ekstern evaluering av vurderingsordningene minimum hvert femte år. Evalueringen skal forankres i rutiner i kvalitetssystemet.</article></article></li></ul></article><article class="legalArticle" data-lovdata-URL="LTI/forskrift/2005-06-22-814/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Fritak for eksamen eller prøve</span></h2><ul class="defaultList"><li data-li-identifier="1." data-name="1."><article class="listArticle" id="paragraf-12-punkt-1"><article class="legalP" id="paragraf-12-punkt-1-ledd-1">Dokumentert søknad om fritak for eksamen eller prøve framsettes overfor avdelingen. Fritak skal gis når det er godtgjort at tilsvarende eksamen eller prøve er avlagt ved samme eller annen institusjon. Det kan også gis fritak på grunnlag av annen velegnet eksamen eller prøve. Dokumentasjon av realkompetanse kan også gi grunnlag for fritak, jf. uhl. § 3-5.</article></article></li><li data-li-identifier="2." data-name="2."><article class="listArticle" id="paragraf-12-punkt-2"><article class="legalP" id="paragraf-12-punkt-2-ledd-1">Søknad om fritak for eksamen eller prøve må normalt være framsatt innen 4 -fire- uker etter at påbegynt studieprogram.</article></article></li><li data-li-identifier="3." data-name="3."><article class="listArticle" id="paragraf-12-punkt-3"><article class="legalP" id="paragraf-12-punkt-3-ledd-1">Fritak for eksamen eller prøve skal framgå på vitnemål og karakterutskrift, med angivelse av på hvilket grunnlag fritak er gitt.</article></article></li></ul></article><article class="legalArticle" data-lovdata-URL="LTI/forskrift/2005-06-22-814/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Reduksjon i studiepoeng</span></h2><article class="legalP" id="paragraf-13-ledd-1">Dersom en student avlegger eksamen i emner som helt eller delvis overlapper hverandre, skal dette normalt føre til reduksjon i studiepoeng på vitnemål eller karakterutskrift. Slik faglig overlapping skal om mulig være opplyst i aktuell fag- eller studieplan. Studiepoengreduksjonen gis fullt ut i det emnet som overlappes av et annet emne, eller i det emnet hvor studenten sist har avlagt eksamen.</article></article><article class="legalArticle" data-lovdata-URL="LTI/forskrift/2005-06-22-814/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Vitnemål, karakterutskrifter</span></h2><ul class="defaultList"><li data-li-identifier="1." data-name="1."><article class="listArticle" id="paragraf-14-punkt-1"><article class="legalP" id="paragraf-14-punkt-1-ledd-1">Vitnemål utstedes etter avsluttet grad, yrkesutdanning eller annet studieprogram. For mindre enheter eller ikke fullførte yrkesutdanninger eller annet studieprogram utstedes karakterutskrift. Diploma Supplement utstedes automatisk i forbindelse med vitnemål for studieprogram av 2 års varighet eller mer.</article><article class="legalP" id="paragraf-14-punkt-1-ledd-2">Vitnemål utstedes enten automatisk eller på anmodning.</article></article></li><li data-li-identifier="2." data-name="2."><article class="listArticle" id="paragraf-14-punkt-2"><article class="legalP" id="paragraf-14-punkt-2-ledd-1">Studenter som har fått fritak etter § 12, og som tilfredsstiller kravene til fullført studium, kan få vitnemål dersom minst halvparten av studiet regnet i studiepoeng er gjennomført ved høgskolen. Dersom en mindre del av studiet er tatt ved høgskolen, vurderes det i hvert enkelt tilfelle hvilken institusjon som skal utstede vitnemål.</article></article></li><li data-li-identifier="3." data-name="3."><article class="listArticle" id="paragraf-14-punkt-3"><article class="legalP" id="paragraf-14-punkt-3-ledd-1">Studenter som har forbedret karakterer som inngår i et vitnemål, kan kreve å få utstedt en karakterutskrift.</article><article class="legalP" id="paragraf-14-punkt-3-ledd-2">Når det sannsynliggjøres at et vitnemål er tapt, kan det etter søknad utstedes nytt vitnemål. Slikt nytt vitnemål skal tydelig merkes DUPLIKAT. Studentene avkreves et gebyr for dette.</article></article></li><li data-li-identifier="4." data-name="4."><article class="listArticle" id="paragraf-14-punkt-4"><article class="legalP" id="paragraf-14-punkt-4-ledd-1">Vitnemålet skal som et minimum gi opplysning om: <ul class="defaultList"><li data-li-identifier="-" data-name="-"><article class="listArticle" id="paragraf-14-punkt-4-ledd-1-punkt-1"><article class="legalP" id="paragraf-14-punkt-4-ledd-1-punkt-1-ledd-1">hvilken utdanning som er gjennomført</article></article></li><li data-li-identifier="-" data-name="-"><article class="listArticle" id="paragraf-14-punkt-4-ledd-1-punkt-2"><article class="legalP" id="paragraf-14-punkt-4-ledd-1-punkt-2-ledd-1">hvilken tittel/grad som ev. er oppnådd</article></article></li><li data-li-identifier="-" data-name="-"><article class="listArticle" id="paragraf-14-punkt-4-ledd-1-punkt-3"><article class="legalP" id="paragraf-14-punkt-4-ledd-1-punkt-3-ledd-1">navn, studiepoeng og karakter for emner som er gitt avsluttende vurdering, og som inngår i studieprogrammet</article></article></li><li data-li-identifier="-" data-name="-"><article class="listArticle" id="paragraf-14-punkt-4-ledd-1-punkt-4"><article class="legalP" id="paragraf-14-punkt-4-ledd-1-punkt-4-ledd-1">tidspunkt for avlagt eksamen for de enkelte emner som inngår i studieprogrammet</article></article></li><li data-li-identifier="-" data-name="-"><article class="listArticle" id="paragraf-14-punkt-4-ledd-1-punkt-5"><article class="legalP" id="paragraf-14-punkt-4-ledd-1-punkt-5-ledd-1">tidspunkt for fullført utdanning</article></article></li><li data-li-identifier="-" data-name="-"><article class="listArticle" id="paragraf-14-punkt-4-ledd-1-punkt-6"><article class="legalP" id="paragraf-14-punkt-4-ledd-1-punkt-6-ledd-1">hvilke emner kandidaten har fått fritak/godkjenning for, og grunnlaget for slikt fritak/godkjenning</article></article></li><li data-li-identifier="-" data-name="-"><article class="listArticle" id="paragraf-14-punkt-4-ledd-1-punkt-7"><article class="legalP" id="paragraf-14-punkt-4-ledd-1-punkt-7-ledd-1">tittel på større skriftlige arbeider som gis egen karakter på vitnemålet</article></article></li><li data-li-identifier="-" data-name="-"><article class="listArticle" id="paragraf-14-punkt-4-ledd-1-punkt-8"><article class="legalP" id="paragraf-14-punkt-4-ledd-1-punkt-8-ledd-1">opplysning om det karaktersystem som er benyttet.</article></article></li></ul></article></article></li><li data-li-identifier="5." data-name="5."><article class="listArticle" id="paragraf-14-punkt-5"><article class="legalP" id="paragraf-14-punkt-5-ledd-1">Eksamener eller forprøver som inngår i en større sammensatt vurdering i et emne, skal normalt ikke spesifiseres på vitnemål eller karakterutskrifter.</article></article></li></ul></article><article class="legalArticle" data-lovdata-URL="LTI/forskrift/2005-06-22-814/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Begrunnelser og klager</span></h2><ul class="defaultList"><li data-li-identifier="1." data-name="1."><article class="listArticle" id="paragraf-15-punkt-1"><article class="legalP" id="paragraf-15-punkt-1-ledd-1">Klage over formelle feil ved eksamen behandles etter § 5-2 i loven. Slik klage behandles av styrets klagenemnd på vegne av Høgskolestyret.</article></article></li><li data-li-identifier="2." data-name="2."><article class="listArticle" id="paragraf-15-punkt-2"><article class="legalP" id="paragraf-15-punkt-2-ledd-1">Begrunnelse for og klage over karakterfastsetting behandles etter § 5-3 i loven. Ved klagebehandlingen følges forvaltningslovens prinsipper om saksopplysninger. Dvs. at studentens klage og ev. skriftlig sensorbegrunnelse sendes med, sammen med generelle faglige opplysninger (pensumsoversikt, ev. sensorveiledning/mønsterbesvarelse ol.). Muntlig eksamen, de fleste typer av prosessvurdering, vurdering av praksisstudier og andre vurderingsformer som ikke kan etterprøves, kan ikke påklages mht. karakterfastsetting, jf. uhl. § 5-3.</article></article></li><li data-li-identifier="3." data-name="3."><article class="listArticle" id="paragraf-15-punkt-3"><article class="legalP" id="paragraf-15-punkt-3-ledd-1">Klager eller krav om begrunnelse etter pkt. 1-2 framsettes overfor den avdeling som har ansvaret for vedkommende eksamen.</article></article></li><li data-li-identifier="4." data-name="4."><article class="listArticle" id="paragraf-15-punkt-4"><article class="legalP" id="paragraf-15-punkt-4-ledd-1">Ved klage på karaktersetting på felles eksamensbesvarelse der det gis én felles karakter (gruppe-/prosjekteksamen), må alle de som er bedømt samlet, samtykke i og skrive under klagen.</article></article></li><li data-li-identifier="5." data-name="5."><article class="listArticle" id="paragraf-15-punkt-5"><article class="legalP" id="paragraf-15-punkt-5-ledd-1">Framsettes det klage over karakterfastsetting for et emne som omfattes av et allerede utferdiget vitnemål eller karakterutskrift etter fullført utdanning, må dette dokumentet tilbakeleveres til høgskolen før klagen kan tas under behandling.</article></article></li><li data-li-identifier="6." data-name="6."><article class="listArticle" id="paragraf-15-punkt-6"><article class="legalP" id="paragraf-15-punkt-6-ledd-1">Dersom det framsettes klage over karaktersetting før vitnemål er utferdiget, vil slikt vitnemål ikke bli utferdiget før klagen er ferdig behandlet.</article></article></li></ul></article><article class="legalArticle" data-lovdata-URL="LTI/forskrift/2005-06-22-814/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Fusk og forsøk på fusk</span></h2><article class="legalP" id="paragraf-16-ledd-1">Fusk er å handle i strid med retningslinjene for den enkelte eksamen. Eksempler på slike tilfeller:<ul class="defaultList"><li data-li-identifier="-" data-name="-"><article class="listArticle" id="paragraf-16-ledd-1-punkt-1"><article class="legalP" id="paragraf-16-ledd-1-punkt-1-ledd-1">å benytte eller ha tilgjengelig ulovlige hjelpemidler ved den bestemte eksamen eller prøve</article></article></li><li data-li-identifier="-" data-name="-"><article class="listArticle" id="paragraf-16-ledd-1-punkt-2"><article class="legalP" id="paragraf-16-ledd-1-punkt-2-ledd-1">feilaktig bruk av tillatte hjelpemidler</article></article></li><li data-li-identifier="-" data-name="-"><article class="listArticle" id="paragraf-16-ledd-1-punkt-3"><article class="legalP" id="paragraf-16-ledd-1-punkt-3-ledd-1">mangelfulle kildehenvisninger</article></article></li><li data-li-identifier="-" data-name="-"><article class="listArticle" id="paragraf-16-ledd-1-punkt-4"><article class="legalP" id="paragraf-16-ledd-1-punkt-4-ledd-1">presentere andres arbeid som sitt eget</article></article></li><li data-li-identifier="-" data-name="-"><article class="listArticle" id="paragraf-16-ledd-1-punkt-5"><article class="legalP" id="paragraf-16-ledd-1-punkt-5-ledd-1">ureglementært samarbeid mellom kandidater eller grupper</article></article></li><li data-li-identifier="-" data-name="-"><article class="listArticle" id="paragraf-16-ledd-1-punkt-6"><article class="legalP" id="paragraf-16-ledd-1-punkt-6-ledd-1">urettmessig å ha skaffet seg adgang til eksamen</article></article></li><li data-li-identifier="-" data-name="-"><article class="listArticle" id="paragraf-16-ledd-1-punkt-7"><article class="legalP" id="paragraf-16-ledd-1-punkt-7-ledd-1">på andre måter handlet slik at det urettmessig kan gi fordeler ved eksamen/prøve.</article></article></li></ul></article><article class="legalP" id="paragraf-16-ledd-2">Fusk og forsøk på fusk behandles etter § 4-7 og § 4-8 i uhl. Dette innebærer at følgende reaksjoner kan gjøres gjeldende for eksamenskandidater som fusker eller forsøker å fuske til eksamen:<ul class="defaultList"><li data-li-identifier="-" data-name="-"><article class="listArticle" id="paragraf-16-ledd-2-punkt-1"><article class="legalP" id="paragraf-16-ledd-2-punkt-1-ledd-1">annullering av vedkommende eksamen eller prøve jf. § 4-7</article></article></li><li data-li-identifier="-" data-name="-"><article class="listArticle" id="paragraf-16-ledd-2-punkt-2"><article class="legalP" id="paragraf-16-ledd-2-punkt-2-ledd-1">utestenging fra høgskolen og andre institusjoner under samme lov i inntil ett år, jf. § 4-8.</article></article></li></ul></article><article class="legalP" id="paragraf-16-ledd-3">Styrets klagenemnd fastsetter reaksjonsformen ved fusk eller forsøk på fusk. Studenter som får annullert eksamen etter § 4-7, har ikke adgang til å fremstille seg til utsatt eller ny eksamen.</article></article><article class="legalArticle" data-lovdata-URL="LTI/forskrift/2005-06-22-814/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Utfyllende bestemmelser</span></h2><article class="legalP" id="paragraf-17-ledd-1">Innenfor de rammer som fastsettes av loven og denne forskrift, fastsetter det enkelte avdelingsstyre selv utfyllende regler om forhold som er særegne for avdelingens eksamener.</article></article><article class="legalArticle" data-lovdata-URL="LTI/forskrift/2005-06-22-814/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Retningslinjer for praktisk gjennomføring av eksamen</span></h2><article class="legalP" id="paragraf-18-ledd-1">Høgskoledirektøren kan fastsette nærmere retningslinjer for den praktiske gjennomføring av eksamen. Slike retningslinjer kan fastsettes for eksamenskandidatene, eksamensvakter, eksamensansvarlige, faglærere og sensorer.</article></article><article class="legalArticle" data-lovdata-URL="LTI/forskrift/2005-06-22-814/§19" data-name="§19" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Ikrafttredelse</span></h2><article class="legalP" id="paragraf-19-ledd-1">Denne forskriften trer i kraft 1. august 2005. Fra samme dato opphører forskrift 18. september 2002 nr. 1059 om eksamen ved Høgskolen i Sør-Trøndelag.</article></article></main></body></html>