<!DOCTYPE html><html lang="no"><head><title>Forskrift om endring i forskrift om kjøre- og hviletid m.v. ved innenlandsk transport og transport innen EØS-området.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-06-17-670</dd><dt class="dokid">DokumentID</dt><dd class="dokid">LTI/forskrift/2005-06-17-670</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 9 s 1407</dd><dt class="dateInForce">I kraft fra</dt><dd class="dateInForce">2005-06-17</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-09-28-910</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§13</li><li>lov/1965-06-18-4/§14</li><li>lov/1965-06-18-4/§20</li><li>lov/1965-06-18-4/§21</li></ul></dd><dt class="dateOfPublication">Kunngjort</dt><dd class="dateOfPublication">2005-06-24</dd><dt class="journalNumber">Journalnummer</dt><dd class="journalNumber">2005-0593</dd><dt class="titleShort">Korttittel</dt><dd class="titleShort">Endr. i forskrift om kjøre- og hviletid</dd><dt class="title">Tittel</dt><dd class="title">Forskrift om endring i forskrift om kjøre- og hviletid m.v. ved innenlandsk transport og transport innen EØS-området.</dd><dt class="miscInformation">Annet om dokumentet</dt><dd class="miscInformation">Fastsatt av Samferdselsdepartementet 17. juni 2005 med hjemmel i vegtrafikklov 18. juni 1965 nr. 4 § 13, § 14, § 20 og § 21. Jf. EØS-avtalen vedlegg XIII nr. 20 (forordning (EØF) nr. 3820/85), nr. 21 (forordning (EØF) nr. 3821/85 endret ved forordning (EØF) nr. 3314/90, forordning (EØF) nr. 3572/90, forordning (EØF) nr. 3688/92, forordning (EF) nr. 2479/95, forordning (EF) nr. 1056/97, forordning (EF) nr. 2135/98, forordning (EF) nr. 1360/2002 og forordning (EF) nr. 432/2004) og nr. 23 (direktiv 88/599/EØF endret ved forordning (EF) nr. 2135/98).</dd><dt class="refid">RefID</dt><dd class="refid">forskrift/2005-06-17-670</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kjøre- og hviletid m.v. ved innenlandsk transport og transport innen EØS-området.<ul class="tocSubUl"><li>I<ul class="tocSubUl"><li>§ 1-1. Bestemmelser om kjøre- og hviletid, fartskriver m.m.</li><li>§ 1-2. Definisjoner</li><li>§ 2-1. Unntak fra kjøre- og hviletidsbestemmelsene og fartskriverbestemmelsene</li><li>§ 2-2. Kjøretid før ukehvil ved innenlandsk persontransport</li><li>§ 2-3. Eldre kjøretøy</li><li>§ 3-1. Generelt</li><li>§ 3-2. Sjåførkort og plikter for sjåfør</li><li>§ 3-3. Bedriftkort og plikter for transportbedrift</li><li>§ 3-4. Kontrollkort</li><li>§ 3-5. Gebyr for utstedelse av fartskriverkort</li><li>§ 3-6. Gyldighet og gyldighetstid for fartskriverkort</li><li>§ 4-1. Typegodkjenning</li><li>§ 5-1. Generelt</li><li>§ 5-2. Vilkår for godkjenning</li><li>§ 5-3. Administrative bestemmelser</li><li>§ 6-1.</li><li>§ 7-1. Straff</li><li>§ 7-2. Ikrafttreden, overgangsbestemmelser og endringer i andre forskrifter</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-06-17-670" id="dokument"><h1>Forskrift om endring i forskrift om kjøre- og hviletid m.v. ved innenlandsk transport og transport innen EØS-området.</h1><section class="section" data-name="kapI" id="kapittel-1" data-lovdata-URL="LTI/forskrift/2005-06-17-670/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 28. september 1993 nr. 910 om kjøre- og hviletid m.v. ved innenlandsk transport og transport innen EØS-området er det foretatt en rekke endringer og lyder i sin helhet etter dette:</article><span class="futuretitle" id="kapittel-1-foreslåttittel-1">Kap. I. Bestemmelser i henhold til EØS-avtalen</span><article class="futureLegalArticle" data-name="§1-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-1</span>. <span class="legalArticleTitle">Bestemmelser om kjøre- og hviletid, fartskriver m.m.</span></span><article class="legalP" id="kapittel-1-foreslåttparagraf-1-ledd-1">EØS-avtalen vedlegg XIII nr. 20 (forordning (EØF) nr. 3820/85), nr. 21 (forordning (EØF) nr. 3821/85 endret ved forordning (EØF) nr. 3314/90, forordning (EØF) nr. 3572/90, forordning (EØF) nr. 3688/92, forordning (EF) nr. 2479/95, forordning (EF) nr. 1056/97, forordning (EF) nr. 2135/98, forordning (EF) nr. 1360/2002 og forordning (EF) nr. 432/2004) og nr. 23 (direktiv 88/599/EØF endret ved forordning (EF) nr. 2135/98) gjelder som norsk forskrift med de endringer som følger av vedlegg XIII, protokoll 1 og avtalen ellers.</article></article><article class="futureLegalArticle" data-name="§1-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 1-2</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-2-ledd-1">I denne forskriften menes følgende:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1"><i>Digital fartskriver:</i> Fartskriver som er i samsvar med forordning (EØF) nr. 3821/85 vedlegg 1B.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1"><i>Analog fartskriver:</i> Fartskriver som er i samsvar med forordning (EØF) nr. 3821/85 vedlegg 1.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1"><i>Fartskriverkort:</i> <ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-1-punkt-3-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-3-ledd-1-punkt-1-ledd-1"><i>Sjåførkort:</i> Personlig kort utstedt til sjåfører (korteier) til bruk for registrering og lagring av kjøre- og hviletid.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-1-punkt-3-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-3-ledd-1-punkt-2-ledd-1"><i>Bedriftkort:</i> Fartskriverkort som er utstedt til og identifiserer transportbedrifter. Kortet gjør det mulig å lese, overføre og skrive ut informasjon i kjøretøyenheten slik det er beskrevet i kapittel 3.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-ledd-1-punkt-3-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1-punkt-3-ledd-1"><i>Verkstedkort:</i> Fartskriverkort for verksteder som utfører arbeid på fartskrivere ved å aktivere, kalibrere eller justere kjøretøyenheten. Verkstedet er korteier og den som utfører arbeid på digital fartskriver er kortbruker.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-2-ledd-1-punkt-3-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-3-ledd-1-punkt-4-ledd-1"><i>Kontrollkort:</i> Personlig kort for kontrollører ansatt hos kontrollmyndighet. Kortet gir adgang til data i fartskriveren. Kontrollmyndigheten er korteier, og kontrolløren er kortbruker.</article></article></li></ul></article></article></li></ul></article></article><span class="futuretitle" id="kapittel-1-foreslåttittel-2">Kap. II. Nasjonale unntak fra forordningene</span><article class="futureLegalArticle" data-name="§2-1" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 2-1</span>. <span class="legalArticleTitle">Unntak fra kjøre- og hviletidsbestemmelsene og fartskriverbestemmelsene</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-3-punkt-1"><article class="legalP" id="kapittel-1-foreslåttparagraf-3-punkt-1-ledd-1">Kjøretøy nevnt i artikkel 13 nr. 1 a, c, d, e, f, g, h, j og k i forordning (EØF) nr. 3820/85, jf. artikkel 3 nr. 2 i forordning (EØF) nr. 3821/85, unntas fra bestemmelsene om kjøre- og hviletid og fartskriver for så vidt gjelder innenlandsk transport. Unntaket i nr. 1 a begrenses til kjøretøyer med høyst 12 sitteplasser inkludert førersete. Unntaket i nr. 1 j gjelder ikke når kjøretøyet brukes til ordinær transport av personer eller gods.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-3-punkt-2"><article class="legalP" id="kapittel-1-foreslåttparagraf-3-punkt-2-ledd-1">Vegdirektoratet kan gjøre unntak fra kjøre- og hviletidsbestemmelsene og fartskriverbestemmelsene i den utstrekning forordningene tillater det.</article></article></li></ul></article><article class="futureLegalArticle" data-name="§2-2" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 2-2</span>. <span class="legalArticleTitle">Kjøretid før ukehvil ved innenlandsk persontransport</span></span><article class="legalP" id="kapittel-1-foreslåttparagraf-4-ledd-1">Artikkel 6 nr. 1 fjerde ledd i forordning (EØF) nr. 3820/85 skal også gjelde for innenlandsk persontransport, unntatt persontransport i rute, jf. artikkel 6 nr. 1 femte ledd.</article></article><article class="futureLegalArticle" data-name="§2-3" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 2-3</span>. <span class="legalArticleTitle">Eldre kjøretøy</span></span><article class="legalP" id="kapittel-1-foreslåttparagraf-5-ledd-1">Kjøretøy som er 30 år og eldre er, for så vidt gjelder innenlandsk transport, unntatt fra bestemmelsene om kjøre- og hviletid og fartskriver.</article></article><span class="futuretitle" id="kapittel-1-foreslåttittel-3">Kap. III. Bestemmelser om fartskriverkort</span><article class="futureLegalArticle" data-name="§3-1" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 3-1</span>. <span class="legalArticleTitle">Generelt</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-6-punkt-1"><article class="legalP" id="kapittel-1-foreslåttparagraf-6-punkt-1-ledd-1">Regionvegkontoret utsteder fartskriverkort som definert i forordning (EØF) nr. 3821/85 vedlegg 1B kap. 1. Søknad om fartskriverkort skal skrives på fastsatt skjema. For sjåførkort skal i tillegg gyldig dokumentasjon som identifiserer søker vises frem.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-6-punkt-2"><article class="legalP" id="kapittel-1-foreslåttparagraf-6-punkt-2-ledd-1">Fartskriverkort er kun tillatt brukt når det er gyldig etter denne forskriften.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-6-punkt-3"><article class="legalP" id="kapittel-1-foreslåttparagraf-6-punkt-3-ledd-1">Eier og bruker av fartskriverkort er ansvarlig for at kortet brukes i overensstemmelse med forordning (EØF) nr. 3821/85.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-6-punkt-4"><article class="legalP" id="kapittel-1-foreslåttparagraf-6-punkt-4-ledd-1">Dersom fartskriverkort er utstedt på grunnlag av uriktige opplysninger eller forfalskede dokumenter, skal det tilbakekalles eller inndras umiddelbart. Tilsvarende gjelder ved bruk av en annens fartskriverkort, dersom fartskriverkort er forfalsket, eller ved annen urettmessig bruk.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-6-punkt-5"><article class="legalP" id="kapittel-1-foreslåttparagraf-6-punkt-5-ledd-1">Skadet eller på annen måte defekt kort skal av korteier returneres til regionvegkontoret uten ugrunnet opphold. Er kortet tapt eller stjålet, skal korteier uten ugrunnet opphold melde fra om dette på fastsatt skjema til regionvegkontoret, jf. forordning (EØF) nr. 3821/85 art. 16 nr. 3.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-6-punkt-6"><article class="legalP" id="kapittel-1-foreslåttparagraf-6-punkt-6-ledd-1">Fartskriverkort som er meldt tapt eller stjålet og som gjenfinnes skal ikke brukes. Unntak gjelder dersom det er registrert ved et regionvegkontor at kortet er kommet tilbake til rette korteier eller kortbruker, og det ikke er blitt utstedt et erstatningskort.</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-6-punkt-7"><article class="legalP" id="kapittel-1-foreslåttparagraf-6-punkt-7-ledd-1">Statens vegvesen fører register over utstedte, stjålne, tapte og defekte fartskriverkort.</article></article></li></ul></article><article class="futureLegalArticle" data-name="§3-2" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 3-2</span>. <span class="legalArticleTitle">Sjåførkort og plikter for sjåfør</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-7-punkt-1"><article class="legalP" id="kapittel-1-foreslåttparagraf-7-punkt-1-ledd-1">Den som utfører transport omfattet av forordning (EØF) nr. 3820/85 og som fører et kjøretøy som er utstyrt med digital fartskriver, skal inneha og bruke gyldig sjåførkort.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-7-punkt-2"><article class="legalP" id="kapittel-1-foreslåttparagraf-7-punkt-2-ledd-1">Sjåførkort er personlig og skal ikke brukes av andre.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-7-punkt-3"><article class="legalP" id="kapittel-1-foreslåttparagraf-7-punkt-3-ledd-1">Sjåførkort utstedes til person som: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-7-punkt-3-ledd-1-punkt-1"><article class="legalP" id="kapittel-1-foreslåttparagraf-7-punkt-3-ledd-1-punkt-1-ledd-1">ikke allerede har søknad om sjåførkort til behandling, eller ikke allerede har gyldig sjåførkort, med mindre dette sjåførkortet leveres inn til regionvegkontoret,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-7-punkt-3-ledd-1-punkt-2"><article class="legalP" id="kapittel-1-foreslåttparagraf-7-punkt-3-ledd-1-punkt-2-ledd-1">har førerkort og oppfyller kravene til bosted i forordning (EØF) nr. 3821/85 art. 14 nr. 3.</article></article></li></ul></article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-7-punkt-4"><article class="legalP" id="kapittel-1-foreslåttparagraf-7-punkt-4-ledd-1">Sjåfør som har søkt om eller fått innvilget søknad om sjåførkort, men ennå ikke fått kortet utstedt, og som fører kjøretøy utstyrt med digital fartskriver, skal skrive ut opplysninger fra fartskriveren i samsvar med forordning (EØF) nr. 3821/85 art. 2 nr. 4.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-7-punkt-5"><article class="legalP" id="kapittel-1-foreslåttparagraf-7-punkt-5-ledd-1">Eier av sjåførkort skal laste ned data lagret i sjåførkortet hver tredje uke og gi en kopi av disse data til transportbedriften som transporten er utført for. På tilsvarende måte skal kopi av opplysninger som er registrert i tråd med nr. 4, 6, 7, eller 8 gis til transportbedriften. Sjåfør som utfører transport for flere transportbedrifter, skal gi kopi av slike data til alle transportbedriftene.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-7-punkt-6"><article class="legalP" id="kapittel-1-foreslåttparagraf-7-punkt-6-ledd-1">Dersom sjåførkortet er skadet, defekt, tapt eller stjålet, skal innehaver anmode om nytt kort i overensstemmelse med forordning (EØF) nr. 3821/85 art. 15 nr. 1. I slike tilfeller kan fører fortsette å føre kjøretøyet uten sjåførkort i samsvar med forordning (EØF) nr. 3821/85 art. 16 nr. 2 annet ledd og nr. 3. Dersom sjåførkortet er skadet, defekt eller ikke i sjåførens besittelse skal sjåføren: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-7-punkt-6-ledd-1-punkt-1"><article class="legalP" id="kapittel-1-foreslåttparagraf-7-punkt-6-ledd-1-punkt-1-ledd-1">Ved reisens start skrive ut opplysninger om kjøretøyet. På denne utskriften skal sjåføren påføre sitt navn, nummer på sjåførkort eller førerkort, periodene nevnt i forordning (EØF) nr. 3821/85 artikkel 15 nr. 3 bokstav b, c og d og sin signatur.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-7-punkt-6-ledd-1-punkt-2"><article class="legalP" id="kapittel-1-foreslåttparagraf-7-punkt-6-ledd-1-punkt-2-ledd-1">Ved reisens slutt skrive ut opplysninger knyttet til tidsperiodene registrert av fartskriveren og registrere perioder med annen arbeidstid, eller tid til rådighet og hvile som er foretatt fra utskrift ble tatt ved reisens start. På denne utskriften skal sjåføren påføre sitt navn, nummer på sjåførkort eller førerkort og sin signatur.</article></article></li></ul></article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-7-punkt-7"><article class="legalP" id="kapittel-1-foreslåttparagraf-7-punkt-7-ledd-1">Dersom den digitale fartskriveren er i ustand eller fungerer galt, skal føreren notere opplysninger om de ulike tidsperiodene i samsvar med forordning (EØF) nr. 3821/85 art. 16 nr. 2.</article></article></li><li data-li-identifier="8." data-name="8."><article class="listArticle" id="kapittel-1-foreslåttparagraf-7-punkt-8"><article class="legalP" id="kapittel-1-foreslåttparagraf-7-punkt-8-ledd-1">Hvis sjåføren har vært borte fra kjøretøyet og derfor ikke har hatt tilgang til digital fartskriver for registrering av data, skal tidsperiodene angitt i forordning (EØF) nr. 3821/85 art. 15 nr. 3 bokstav b, c og d lagres av sjåføren i sjåførkortet ved manuell registrering. Slik registrering skal senest skje når sjåføren etter slike tidsperioder igjen tar kjøretøyet i bruk. Dette gjelder ikke eier av gyldig sjåførkort som ikke har utført transport omfattet av forordning (EØF) nr. 3821/85.</article></article></li><li data-li-identifier="9." data-name="9."><article class="listArticle" id="kapittel-1-foreslåttparagraf-7-punkt-9"><article class="legalP" id="kapittel-1-foreslåttparagraf-7-punkt-9-ledd-1">I tilfeller hvor sjåføren fraviker kjøre- og hviletidsreglene i tråd med forordning (EØF) nr. 3820/85 artikkel 12 skal sjåføren, dersom digital fartskriver benyttes i transporten, på en utskrift fra fartskriveren oppgi hva fraviket består i og begrunnelsen til den.</article></article></li><li data-li-identifier="10." data-name="10."><article class="listArticle" id="kapittel-1-foreslåttparagraf-7-punkt-10"><article class="legalP" id="kapittel-1-foreslåttparagraf-7-punkt-10-ledd-1">Anmodning om fornyelse av sjåførkort skal skje i samsvar med bestemmelsene i forordning (EØF) nr. 3821/85 art. 15 nr. 1.</article></article></li><li data-li-identifier="11." data-name="11."><article class="listArticle" id="kapittel-1-foreslåttparagraf-7-punkt-11"><article class="legalP" id="kapittel-1-foreslåttparagraf-7-punkt-11-ledd-1">På anmodning fra kontrollmyndigheten skal sjåføren fremlegge <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-7-punkt-11-ledd-1-punkt-1"><article class="legalP" id="kapittel-1-foreslåttparagraf-7-punkt-11-ledd-1-punkt-1-ledd-1">sitt sjåførkort som også må medbringes ved føring av kjøretøy utstyrt med analog fartskriver,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-7-punkt-11-ledd-1-punkt-2"><article class="legalP" id="kapittel-1-foreslåttparagraf-7-punkt-11-ledd-1-punkt-2-ledd-1">eventuelle utskrifter fra fartskriver med påførte opplysninger i tråd med nr. 6 eller notater i tråd med nr. 7 fra inneværende uke eller foregående 15 dager,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-7-punkt-11-ledd-1-punkt-3"><article class="legalP" id="kapittel-1-foreslåttparagraf-7-punkt-11-ledd-1-punkt-3-ledd-1">eventuelle diagramskiver for samme periode.</article></article></li></ul></article></article></li></ul></article><article class="futureLegalArticle" data-name="§3-3" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 3-3</span>. <span class="legalArticleTitle">Bedriftkort og plikter for transportbedrift</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-8-punkt-1"><article class="legalP" id="kapittel-1-foreslåttparagraf-8-punkt-1-ledd-1">Bedriftkort utstedes til transportbedrift eller person som utøver transport omfattet av forordning (EØF) nr. 3820/85 og som eier eller innehar bruksrett til kjøretøy utstyrt med digital fartskriver.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-8-punkt-2"><article class="legalP" id="kapittel-1-foreslåttparagraf-8-punkt-2-ledd-1">Transportbedrift som innehar bedriftkort skal med kortet låse de data som tilhører vedkommende transportbedrift til de digitale fartskrivere som bedriften har benyttet ved utførelse av transport. Transportbedrift som benytter kjøretøy utstyrt med digital fartskriver, hvor kjøretøyet også benyttes av annen transportbedrift, skal benytte bedriftkortet til å låse opp fartskriveren slik at lagring og tilgjengeliggjøring av data i fartskriveren er mulig også for annen transportbedrift.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-8-punkt-3"><article class="legalP" id="kapittel-1-foreslåttparagraf-8-punkt-3-ledd-1">Transportbedrift som innehar bedriftkort skal, så ofte som det er nødvendig for at kontrollmyndigheten skal kunne utføre bedriftskontroll, men minst hver måned, sikre at alle data knyttet til transportaktiviteter utført av eller for transportbedriften regelmessig blir lastet ned fra: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-8-punkt-3-ledd-1-punkt-1"><article class="legalP" id="kapittel-1-foreslåttparagraf-8-punkt-3-ledd-1-punkt-1-ledd-1">digital fartskriver som er benyttet ved transport utført for vedkommende transportbedrift og</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-8-punkt-3-ledd-1-punkt-2"><article class="legalP" id="kapittel-1-foreslåttparagraf-8-punkt-3-ledd-1-punkt-2-ledd-1">sjåførkort som benyttes av sjåfører som utfører transport for vedkommende transportbedrift.</article></article></li></ul></article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-8-punkt-4"><article class="legalP" id="kapittel-1-foreslåttparagraf-8-punkt-4-ledd-1">Transportbedriften skal oppbevare de nedlastede data og utskrifter kronologisk, lesbart og i god orden i ett år. Tilsvarende gjelder for opplysninger gitt til transportbedriften av sjåfør i samsvar med § 3-2.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-8-punkt-5"><article class="legalP" id="kapittel-1-foreslåttparagraf-8-punkt-5-ledd-1">På anmodning fra vedkommende sjåfør skal transportbedriften gi sjåføren en kopi av vedkommendes nedlastede data og utskrifter av disse.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-8-punkt-6"><article class="legalP" id="kapittel-1-foreslåttparagraf-8-punkt-6-ledd-1">På anmodning fra kontrollmyndigheten skal transportbedriften gjøre data, utskrifter og opplysninger nevnt i nr. 3 tilgjengelig for kontrollmyndigheten enten direkte eller ved fjerntilgang.</article></article></li></ul></article><article class="futureLegalArticle" data-name="§3-4" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 3-4</span>. <span class="legalArticleTitle">Kontrollkort</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-9-punkt-1"><article class="legalP" id="kapittel-1-foreslåttparagraf-9-punkt-1-ledd-1">Kontrollkort utstedes til person med kontrollmyndighet etter § 6-1 nr. 2 som har opplæring i samsvar med nr. 2 i denne paragrafen.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-9-punkt-2"><article class="legalP" id="kapittel-1-foreslåttparagraf-9-punkt-2-ledd-1">Vegdirektoratet kan stille krav til nødvendig opplæring av kontrollør i samsvar med nr. 1.</article></article></li></ul></article><article class="futureLegalArticle" data-name="§3-5" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 3-5</span>. <span class="legalArticleTitle">Gebyr for utstedelse av fartskriverkort</span></span><article class="legalP" id="kapittel-1-foreslåttparagraf-10-ledd-1">For utstedelse av fartskriverkort betales kr 550,- i gebyr.</article></article><article class="futureLegalArticle" data-name="§3-6" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 3-6</span>. <span class="legalArticleTitle">Gyldighet og gyldighetstid for fartskriverkort</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-11-punkt-1"><article class="legalP" id="kapittel-1-foreslåttparagraf-11-punkt-1-ledd-1">Sjåførkort, bedriftkort og kontrollkort er gyldig i fem år fra og med fire dager etter at bestillingen er registrert ved regionvegkontoret. Unntak fra tidspunktet kan gjøres dersom det er ønskelig fra søkers side.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-11-punkt-2"><article class="legalP" id="kapittel-1-foreslåttparagraf-11-punkt-2-ledd-1">Verkstedkort er gyldig i ett år fra og med fire dager etter at bestillingen er registrert ved regionvegkontoret. Unntak fra tidspunktet kan gjøres dersom det er ønskelig fra søkers side.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-11-punkt-3"><article class="legalP" id="kapittel-1-foreslåttparagraf-11-punkt-3-ledd-1">Når nytt fartskriverkort utstedes som erstatning for gammelt, blir det gamle kortet ugyldig.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-11-punkt-4"><article class="legalP" id="kapittel-1-foreslåttparagraf-11-punkt-4-ledd-1">Når fartskriverkort meldes skadet, defekt, tapt eller stjålet blir kortet registrert som ugyldig.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-11-punkt-5"><article class="legalP" id="kapittel-1-foreslåttparagraf-11-punkt-5-ledd-1">Fartskriverkort som er feilprodusert eller ikke fungerer som forutsatt er ugyldig.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-11-punkt-6"><article class="legalP" id="kapittel-1-foreslåttparagraf-11-punkt-6-ledd-1">Når fartskriverkort blir beslaglagt og/eller inndratt blir kortet ugyldig.</article></article></li></ul></article><span class="futuretitle" id="kapittel-1-foreslåttittel-4">Kap. IV. Bestemmelser om typegodkjenning</span><article class="futureLegalArticle" data-name="§4-1" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 4-1</span>. <span class="legalArticleTitle">Typegodkjenning</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-12-punkt-1"><article class="legalP" id="kapittel-1-foreslåttparagraf-12-punkt-1-ledd-1">Statens vegvesen er typegodkjenningsinstans for fartskrivere og fartskriverkort i Norge. Søknad om typegodkjenning sendes Vegdirektoratet.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-12-punkt-2"><article class="legalP" id="kapittel-1-foreslåttparagraf-12-punkt-2-ledd-1">Den som ønsker typegodkjenning av fartskriver og fartskriverkort må selv bære omkostningene med tiltak i den forbindelse.</article></article></li></ul></article><span class="futuretitle" id="kapittel-1-foreslåttittel-5">Kap. V. Bestemmelser om fartskriververksted</span><article class="futureLegalArticle" data-name="§5-1" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 5-1</span>. <span class="legalArticleTitle">Generelt</span></span><article class="legalP" id="kapittel-1-foreslåttparagraf-13-ledd-1">Bare verksteder som er godkjent av regionvegkontoret kan utføre arbeid med fartskriver som er påbudt etter denne forskrift.</article><article class="legalP" id="kapittel-1-foreslåttparagraf-13-ledd-2">Regionvegkontoret kan trekke tilbake godkjenningen for kortere tid eller for alltid ved misbruk eller dersom vilkårene for godkjenning ikke lenger er tilstede.</article><article class="legalP" id="kapittel-1-foreslåttparagraf-13-ledd-3">Det gis godkjenning for følgende type verksted:<p class="leddfortsettelse"><i>Monteringsverksted:</i> Verksted som kan utføre reparasjoner på fartskriver, herunder montering og kontroll.</p><p class="leddfortsettelse"><i>Plomberingsverksted:</i> Verksted som kan plombere når plomber er brutt i forbindelse med reparasjoner av kjøretøy, der reparasjonen ikke kan ha hatt innvirkning på fartskriverens funksjon.</p></article></article><article class="futureLegalArticle" data-name="§5-2" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 5-2</span>. <span class="legalArticleTitle">Vilkår for godkjenning</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-14-punkt-1"><span class="miscHeadline"><i>Krav til personale</i></span><article class="legalP" id="kapittel-1-foreslåttparagraf-14-punkt-1-ledd-1">Verkstedpersonale som foretar arbeid med fartskriver etter denne forskrift skal ha fått opplæring i arbeidet. Vegdirektoratet kan stille krav til opplæringen.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-14-punkt-2"><span class="miscHeadline"><i>Krav til utstyr</i></span><article class="legalP" id="kapittel-1-foreslåttparagraf-14-punkt-2-ledd-1">Monteringsverksted skal ha følgende utstyr: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-14-punkt-2-ledd-1-punkt-1"><article class="legalP" id="kapittel-1-foreslåttparagraf-14-punkt-2-ledd-1-punkt-1-ledd-1">Hastighetsmåler</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-14-punkt-2-ledd-1-punkt-2"><article class="legalP" id="kapittel-1-foreslåttparagraf-14-punkt-2-ledd-1-punkt-2-ledd-1">Tidsmåler</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-14-punkt-2-ledd-1-punkt-3"><article class="legalP" id="kapittel-1-foreslåttparagraf-14-punkt-2-ledd-1-punkt-3-ledd-1">Utvekslingsmåler</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-14-punkt-2-ledd-1-punkt-4"><article class="legalP" id="kapittel-1-foreslåttparagraf-14-punkt-2-ledd-1-punkt-4-ledd-1">Målebånd</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-14-punkt-2-ledd-1-punkt-5"><article class="legalP" id="kapittel-1-foreslåttparagraf-14-punkt-2-ledd-1-punkt-5-ledd-1">Dekktrykkmåler</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-14-punkt-2-ledd-1-punkt-6"><article class="legalP" id="kapittel-1-foreslåttparagraf-14-punkt-2-ledd-1-punkt-6-ledd-1">Toleransesjablong</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-14-punkt-2-ledd-1-punkt-7"><article class="legalP" id="kapittel-1-foreslåttparagraf-14-punkt-2-ledd-1-punkt-7-ledd-1">Prøvestrekning</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-14-punkt-2-ledd-1-punkt-8"><article class="legalP" id="kapittel-1-foreslåttparagraf-14-punkt-2-ledd-1-punkt-8-ledd-1">Plomberingstang.</article></article></li></ul></article><article class="legalP" id="kapittel-1-foreslåttparagraf-14-punkt-2-ledd-2">Plomberingsverksted skal ha følgende utstyr: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-14-punkt-2-ledd-2-punkt-1"><article class="legalP" id="kapittel-1-foreslåttparagraf-14-punkt-2-ledd-2-punkt-1-ledd-1">Plomberingstang.</article></article></li></ul></article><article class="legalP" id="kapittel-1-foreslåttparagraf-14-punkt-2-ledd-3">Utstyret skal være innrettet slik at fartskriveren etter montering/reparasjon ligger innenfor de toleranser som er beskrevet i EØS-avtalen vedlegg XIII nr. 21 (forordning (EØF) nr. 3821/85).</article></article></li></ul></article><article class="futureLegalArticle" data-name="§5-3" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 5-3</span>. <span class="legalArticleTitle">Administrative bestemmelser</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-15-punkt-1"><article class="legalP" id="kapittel-1-foreslåttparagraf-15-punkt-1-ledd-1">Søknad om godkjenning av fartskriververksted sendes regionvegkontoret. Søknaden skal vedlegges uttalelse fra uavhengig, kompetent laboratorium om at verkstedet oppfyller kravene til utstyr.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-15-punkt-2"><article class="legalP" id="kapittel-1-foreslåttparagraf-15-punkt-2-ledd-1">Godkjent verksted vil få tildelt godkjenningsbevis og plomberingstang med identifikasjonsnummer. For monteringsverksted fra N 001-999 og plomberingsverksted N 1000 og oppover.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-15-punkt-3"><article class="legalP" id="kapittel-1-foreslåttparagraf-15-punkt-3-ledd-1">Plomberingsverktøyet er offentlig eiendom som på forlangende skal tilbakeleveres til regionvegkontoret.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-15-punkt-4"><article class="legalP" id="kapittel-1-foreslåttparagraf-15-punkt-4-ledd-1">Ved tap av plomberingsverktøyet og ved eierskifte/navneskifte skal verkstedet tildeles nytt plomberingsverktøy og identifikasjonsnummer.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-15-punkt-5"><article class="legalP" id="kapittel-1-foreslåttparagraf-15-punkt-5-ledd-1">Ved opphør av verksted skal skriftlig melding sendes regionvegkontoret.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-15-punkt-6"><article class="legalP" id="kapittel-1-foreslåttparagraf-15-punkt-6-ledd-1">Utført arbeid på fartskriveren skal noteres på et særskilt kontrollkort, fastsatt av Vegdirektoratet.</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-15-punkt-7"><article class="legalP" id="kapittel-1-foreslåttparagraf-15-punkt-7-ledd-1">Verkstedene skal oppbevare kontrollkortene samlet med fortløpende nummerering i minst 3 år.</article></article></li><li data-li-identifier="8." data-name="8."><article class="listArticle" id="kapittel-1-foreslåttparagraf-15-punkt-8"><article class="legalP" id="kapittel-1-foreslåttparagraf-15-punkt-8-ledd-1">Godkjent fartskriververksted skal hvert annet år innsende dokumentasjon til regionvegkontoret på at verkstedet fortsatt oppfyller kravene til utstyr.</article></article></li></ul></article><span class="futuretitle" id="kapittel-1-foreslåttittel-6">Kap. VI. Kontroll</span><article class="futureLegalArticle" data-name="§6-1" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 6-1</span>.</span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-16-punkt-1"><article class="legalP" id="kapittel-1-foreslåttparagraf-16-punkt-1-ledd-1">Kontroll skal skje i samsvar med EØS-avtalen vedlegg XIII nr. 23 (direktiv 88/599/EØF som endret ved forordning (EØF) nr. 2135/98).</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-16-punkt-2"><article class="legalP" id="kapittel-1-foreslåttparagraf-16-punkt-2-ledd-1">Kontrollmyndighet er regionvegkontoret og politiet.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-16-punkt-3"><article class="legalP" id="kapittel-1-foreslåttparagraf-16-punkt-3-ledd-1">Kontrollmyndigheten kan til enhver tid foreta kontroll hos den som skal kontrolleres i henhold til denne forskriften.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-16-punkt-4"><article class="legalP" id="kapittel-1-foreslåttparagraf-16-punkt-4-ledd-1">Kontrollen skal tilrettelegges slik at: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-16-punkt-4-ledd-1-punkt-1"><article class="legalP" id="kapittel-1-foreslåttparagraf-16-punkt-4-ledd-1-punkt-1-ledd-1">den hvert år dekker minst 1% av arbeidsdagene til førere av de kjøretøyer som omfattes av denne forskrift,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-16-punkt-4-ledd-1-punkt-2"><article class="legalP" id="kapittel-1-foreslåttparagraf-16-punkt-4-ledd-1-punkt-2-ledd-1">minst 15% av det totale antall kontrollerte arbeidsdager blir kontrollert på vegen og minst 25% på bedriftenes område eller i kontrollmyndighetens lokaler.</article></article></li></ul></article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-16-punkt-5"><article class="legalP" id="kapittel-1-foreslåttparagraf-16-punkt-5-ledd-1">Kontrollmyndigheten skal føre register over antall førere som kontrolleres på vegen, antall kontroller som foretas på bedriftenes område eller i kontrollmyndighetens lokaler, antall kontrollerte arbeidsdager samt antall anmeldte overtredelser, straffetiltak og overtrederens nasjonalitet.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-16-punkt-6"><article class="legalP" id="kapittel-1-foreslåttparagraf-16-punkt-6-ledd-1">Når Vegdirektoratet krever det, skal kontrollmyndigheten innsende oversikt over sine registreringer.</article></article></li></ul></article><span class="futuretitle" id="kapittel-1-foreslåttittel-7">Kap. VII. Diverse bestemmelser</span><article class="futureLegalArticle" data-name="§7-1" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 7-1</span>. <span class="legalArticleTitle">Straff</span></span><article class="legalP" id="kapittel-1-foreslåttparagraf-17-ledd-1">Overtredelse av denne forskrift straffes etter vegtrafikkloven § 31.</article></article><article class="futureLegalArticle" data-name="§7-2" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 7-2</span>. <span class="legalArticleTitle">Ikrafttreden, overgangsbestemmelser og endringer i andre forskrifter</span></span><article class="legalP" id="kapittel-1-foreslåttparagraf-18-ledd-1">Denne forskrift trer i kraft fra det tidspunkt EØS-avtalen trer i kraft for Norge.</article><article class="legalP" id="kapittel-1-foreslåttparagraf-18-ledd-2">Fra samme tidspunkt oppheves forskrift 17. desember 1971 nr. 9349 om kjøre- og hviletid for fører av lastebil, kombinert bil og vogntog.</article><article class="legalP" id="kapittel-1-foreslåttparagraf-18-ledd-3">Fra den dato Samferdselsdepartementet fastsetter skal alle kjøretøy som registreres første gang være utstyrt med digital fartskriver. Tilsvarende gjelder for følgende kjøretøy som er førstegangsregistrert 1. januar 1996 eller senere når fartskriveren som kjøretøyet er utstyrt med byttes ut, forutsatt at det utelukkende brukes elektrisk overføring av signaler til fartskriveren:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-18-ledd-3-punkt-1"><article class="legalP" id="kapittel-1-foreslåttparagraf-18-ledd-3-punkt-1-ledd-1">kjøretøy til persontransport som foruten førersete inneholder mer enn åtte sitteplasser og som har en totalvekt på over ti tonn, eller</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-18-ledd-3-punkt-2"><article class="legalP" id="kapittel-1-foreslåttparagraf-18-ledd-3-punkt-2-ledd-1">kjøretøy til godstransport som har en totalvekt på over tolv tonn.</article></article></li></ul></article><article class="legalP" id="kapittel-1-foreslåttparagraf-18-ledd-4">Fartskriververksted som har fått godkjennelse til å utføre arbeid på analoge fartskrivere før 1. juli 2005, beholder sin godkjenning også etter ikrafttredelsen av denne forskrift.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2005-06-17-670/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft straks.</article></section></main></body></html>