<!DOCTYPE html><html lang="no"><head><title>Forskrift om avgifter til folketrygden for året 2005 for misjonærer mv. som er opptatt i folketrygden i medhold av folketrygdloven § 2-8.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-01-28-58</dd><dt class="dokid">DokumentID</dt><dd class="dokid">LTI/forskrift/2005-01-28-58</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 2 s 174</dd><dt class="dateInForce">I kraft fra</dt><dd class="dateInForce">2005-01-28 med virkning fra 2005-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-01-30-239</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2005-01-28-57/§4</li><li>forskrift/2005-01-28-57/§5</li><li>lov/1997-02-28-19/§23-4</li></ul></dd><dt class="dateOfPublication">Kunngjort</dt><dd class="dateOfPublication">2005-02-01</dd><dt class="journalNumber">Journalnummer</dt><dd class="journalNumber">2005-0063</dd><dt class="titleShort">Korttittel</dt><dd class="titleShort">Forskrift om folketrygdavgift 2005, misjonærer</dd><dt class="title">Tittel</dt><dd class="title">Forskrift om avgifter til folketrygden for året 2005 for misjonærer mv. som er opptatt i folketrygden i medhold av folketrygdloven § 2-8.</dd><dt class="miscInformation">Annet om dokumentet</dt><dd class="miscInformation">Fastsatt av Arbeids- og sosialdepartementet 28. januar 2005 med hjemmel i forskrift 28. januar 2005 nr. 57 om fastsettelse av avgiftsgrunnlag og avgiftssatser for visse grupper medlemmer i trygden for året 2005 § 4 og § 5.</dd><dt class="refid">RefID</dt><dd class="refid">forskrift/2005-01-28-58</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om avgifter til folketrygden for året 2005 for misjonærer mv. som er opptatt i folketrygden i medhold av folketrygdloven § 2-8.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li></ul></li></ul></dd></dl></header><main class="documentBody" data-lovdata-URL="LTI/forskrift/2005-01-28-58" id="dokument"><h1>Forskrift om avgifter til folketrygden for året 2005 for misjonærer mv. som er opptatt i folketrygden i medhold av folketrygdloven § 2-8.</h1><article class="legalArticle" data-lovdata-URL="LTI/forskrift/2005-01-28-58/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Forskriften her omfatter personer som er sendt av norsk misjonsorganisasjon eller menighet for å drive humanitært eller filantropisk arbeid i utlandet, og som er medlem i trygden i medhold av folketrygdloven § 2-8. I særlige tilfelle kan departementet etter søknad bestemme at medlem i trygden som er sendt ut av annen organisasjon, også skal omfattes av forskriften.</article><article class="legalP" id="paragraf-1-ledd-2">Forskriften får anvendelse uten hensyn til hvor i utlandet arbeidet foregår og uten hensyn til hvilken inntekt som oppebæres under utenlandsoppholdet, men oppholdet må ha en varighet på minst to år. Det er et vilkår at vedkommende misjonsorganisasjon mv. har som formål å drive virksomhet av humanitær eller filantropisk art.</article><article class="legalP" id="paragraf-1-ledd-3">Forskriften gjelder uten hensyn til om vedkommende er skattepliktig til Norge og uten hensyn til om arbeidsgiver plikter å betale arbeidsgiveravgift. At en person går inn under forskriften, innebærer ikke at arbeidsgiver er fritatt for å betale arbeidsgiveravgift på grunnlag av lønn eller godtgjørelse som en slik person får under utenlandsoppholdet.</article></article><article class="legalArticle" data-lovdata-URL="LTI/forskrift/2005-01-28-58/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">For medlem i trygden som nevnt i § 1 fastsettes følgende avgifter til folketrygden for 2005:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">3,0 prosent av pensjonsgivende inntekt for den som er medlem i trygden med rett til stønad etter lovens kapittel 5 (helsetjenester), kapittel 7 (gravferd), § 14-12 (engangsstønad ved fødsel) og § 14-20 (engangsstønad ved adopsjon).</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">6,3 prosent av pensjonsgivende inntekt for den som er medlem i trygden med rett til stønad og pensjon etter lovens kapitler 4 (arbeidsløshet), 6 (grunn- og hjelpestønad), 7 (gravferd), 10 (medisinsk rehabilitering), 11 (yrkesrettet attføring), 12 (uførepensjon), 15 (enslig mor eller far), 16 (tidligere familiepleier), 17 (gjenlevende ektefelle), 18 (barnepensjon) og 19 (alderspensjon).</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">9,3 prosent av pensjonsgivende inntekt for den som er medlem i trygden med rett til alle ytelsene under bokstav a) og b).</article></article></li></ul></article><article class="legalP" id="paragraf-2-ledd-2">Det skal ikke betales avgift når inntekten er mindre enn 29.600 kroner. Avgiften må ikke utgjøre mer enn 25 prosent av den del av inntekten som overstiger 29.600 kroner.</article><article class="legalP" id="paragraf-2-ledd-3">Dersom Rikstrygdeverket i medhold av folketrygdloven § 2-9 annet ledd samtykker i at medlemskapet også skal omfatte sykepenger etter kapittel 8 og fødsels- og adopsjonspenger etter kapittel 14 og/eller ytelser ved yrkesskade etter kapittel 13, skal det betales følgende tillegg til de foran fastsatte satser:<ul class="defaultList"><li data-li-identifier="d)" data-name="d)"><article class="listArticle" id="paragraf-2-ledd-3-punkt-1"><article class="legalP" id="paragraf-2-ledd-3-punkt-1-ledd-1">1,2 prosent av pensjonsgivende inntekt for sykepenger og fødsels- og adopsjonspenger etter lovens kapittel 8 og 14.</article></article></li><li data-li-identifier="e)" data-name="e)"><article class="listArticle" id="paragraf-2-ledd-3-punkt-2"><article class="legalP" id="paragraf-2-ledd-3-punkt-2-ledd-1">0,2 prosent av pensjonsgivende inntekt for ytelser ved yrkesskade etter lovens kapittel 13.</article></article></li></ul></article><article class="legalP" id="paragraf-2-ledd-4">De her fastsatte avgiftssatser får ikke anvendelse for ervervsinntekt som medlemmet eventuelt har av annen virksomhet enn nevnt i § 1.</article></article><article class="legalArticle" data-lovdata-URL="LTI/forskrift/2005-01-28-58/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Dersom medlemmet vil kunne få en lavere avgift i medhold av forskrift om fastsettelse av avgiftsgrunnlag og avgiftssatser i folketrygden for visse grupper medlemmer for året 2005, fastsatt ved kongelig resolusjon 28. januar 2005, skal denne lavere avgift legges til grunn.</article></article><article class="legalArticle" data-lovdata-URL="LTI/forskrift/2005-01-28-58/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Forskriften trer i kraft straks og gis virkning fra 1. januar 2005. Fra samme dag oppheves forskrift 30. januar 2004 nr. 239 om avgifter til folketrygden for året 2004 for misjonærer mv. som er opptatt i folketrygden i medhold av folketrygdloven § 2-8.</article></article></main></body></html>