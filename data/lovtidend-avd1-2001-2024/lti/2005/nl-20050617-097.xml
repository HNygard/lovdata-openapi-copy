<!DOCTYPE html><html lang="no"><head><title>Lov om endringer i åndsverkloven m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2005-06-17-97</dd><dt class="dokid">DokumentID</dt><dd class="dokid">LTI/lov/2005-06-17-97</dd><dt class="ministry">Departement</dt><dd class="ministry"><ul><li>Kultur- og kirkedepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 8 s 1284</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1956-12-14-4</li><li>lov/1961-05-12-2</li></ul></dd><dt class="dateOfPublication">Kunngjort</dt><dd class="dateOfPublication">2005-06-17</dd><dt class="journalNumber">Journalnummer</dt><dd class="journalNumber">2005-0481</dd><dt class="titleShort">Korttittel</dt><dd class="titleShort">Endringslov til åndsverkloven m.m.</dd><dt class="title">Tittel</dt><dd class="title">Lov om endringer i åndsverkloven m.m.</dd><dt class="miscInformation">Annet om dokumentet</dt><dd class="miscInformation">Ot.prp.nr.46 (2004–2005), Innst.O.nr.103 (2004–2005) og Besl.O.nr.93 (2004–2005). Odels- og lagtingsvedtak hhv. 4. og 8. juni 2005. Fremmet av Kultur- og kirkedepartementet. Jf. EØS-avtalen vedlegg XVII nr. 9e (direktiv 2001/29/EF).</dd><dt class="refid">RefID</dt><dd class="refid">lov/2005-06-17-97</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i åndsverkloven m.m.<ul class="tocSubUl"><li>I<ul class="tocSubUl"><li>§ 53a.</li><li>§ 53b.</li><li>§ 53c.</li><li>§ 53d.</li><li>§ 53e.</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2005-06-17-97" id="dokument"><h1>Lov om endringer i åndsverkloven m.m.</h1><article class="defaultP" data-text-size="small">Endring i følgende annen lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 14. desember 1956 nr. 4 om avgift på offentlig framføring av utøvende kunstneres prestasjoner m.v.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2005-06-17-97/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 12. mai 1961 nr. 2 om opphavsrett til åndsverk m.v. (åndsverkloven) gjøres følgende endringer:</article> <article class="defaultP" margin-top="true">§ 2 skal lyde:</article><article class="legalP" id="kapittel-1-ledd-2">Opphavsretten gir innen de grenser som er angitt i denne lov, enerett til å råde over åndsverket ved å fremstille varig eller midlertidig eksemplar av det og ved å gjøre det tilgjengelig for almenheten, i opprinnelig eller endret skikkelse, i oversettelse eller bearbeidelse, i annen litteratur- eller kunstart eller i annen teknikk.</article><article class="legalP" id="kapittel-1-ledd-3">Som fremstilling av eksemplar regnes også overføring til innretning som kan gjengi verket.</article><article class="legalP" id="kapittel-1-ledd-4">Verket gjøres tilgjengelig for allmennheten når<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">eksemplar av verket frembys til salg, utleie eller utlån eller på annen måte spres til allmennheten,</article></article></li><li data-li-identifier="b)" data-name="b)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">eksemplar av verket vises offentlig uten bruk av tekniske hjelpemidler, eller</article></article></li><li data-li-identifier="c)" data-name="c)"><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">verket fremføres offentlig.</article></article></li></ul></article><article class="legalP" id="kapittel-1-ledd-5">Som offentlig fremføring regnes også kringkasting eller annen overføring i tråd eller trådløst til allmennheten, herunder når verket stilles til rådighet på en slik måte at den enkelte selv kan velge tid og sted for tilgang til verket.</article> <article class="defaultP" margin-top="true">§ 8 første ledd andre punktum skal lyde:</article><article class="legalP" id="kapittel-1-ledd-6">Et kunstverk er offentliggjort også når opphavsmannen har overdratt eksemplar av verket og dette er gjort tilgjengelig for allmennheten i medhold av §§ 19, 20, 23, 23a og 24.</article> <article class="defaultP" margin-top="true">Ny overskrift Kapittel 2 skal lyde:</article><article class="defaultP"><i>2. Kapittel. Avgrensning av opphavsretten og forvaltning av rettigheter ved avtalelisens</i></article> <article class="defaultP" margin-top="true">Ny avsnittoverskrift foran ny § 11a skal lyde:</article><article class="defaultP"><i>Visse midlertidige eksemplar</i></article> <article class="defaultP" margin-top="true">Ny § 11a skal lyde:</article><article class="legalP" id="kapittel-1-ledd-7">Når tilfeldig eller forbigående fremstilling av midlertidige eksemplar utgjør en integrert og vesentlig del av en teknisk prosess som har til eneste formål å muliggjøre<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">lovlig bruk av et verk, eller</article></article></li><li data-li-identifier="b)" data-name="b)"><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">en overføring i nettverk av et mellomledd på vegne av tredjeparter,</article></article></li></ul><p class="leddfortsettelse">omfattes slik eksemplarfremstilling ikke av eneretten etter § 2, med mindre den har selvstendig økonomisk betydning.</p></article><article class="legalP" id="kapittel-1-ledd-8">Bestemmelsen i første ledd gjelder ikke for datamaskinprogrammer og databaser.</article> <article class="defaultP" margin-top="true">§ 12 skal lyde:</article><article class="legalP" id="kapittel-1-ledd-9">Når det ikke skjer i ervervsøyemed, kan enkelte eksemplar av et offentliggjort verk fremstilles til privat bruk. Slike eksemplar må ikke utnyttes i annet øyemed. Opphavsmennene gis en rimelig kompensasjon gjennom årlige bevilgninger over statsbudsjettet. Kongen kan fastsette nærmere regler om fordeling av kompensasjonen.</article><article class="legalP" id="kapittel-1-ledd-10">Bestemmelsen i første ledd gir ikke rett til å<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-10-punkt-1"><article class="legalP" id="kapittel-1-ledd-10-punkt-1-ledd-1">ettergjøre bygningskunst gjennom oppføring av byggverk,</article></article></li><li data-li-identifier="b)" data-name="b)"><article class="listArticle" id="kapittel-1-ledd-10-punkt-2"><article class="legalP" id="kapittel-1-ledd-10-punkt-2-ledd-1">fremstille maskinlesbare eksemplar av datamaskinprogram,</article></article></li><li data-li-identifier="c)" data-name="c)"><article class="listArticle" id="kapittel-1-ledd-10-punkt-3"><article class="legalP" id="kapittel-1-ledd-10-punkt-3-ledd-1">fremstille maskinlesbare eksemplar av databaser i maskinlesbar form, eller</article></article></li><li data-li-identifier="d)" data-name="d)"><article class="listArticle" id="kapittel-1-ledd-10-punkt-4"><article class="legalP" id="kapittel-1-ledd-10-punkt-4-ledd-1">fremstille eksemplar av kunstverk ved fotokopiering, avstøpning, avtrykk eller tilsvarende fremgangsmåte når eksemplaret kan oppfattes som originaleksemplar.</article></article></li></ul></article><article class="legalP" id="kapittel-1-ledd-11">Bestemmelsen i første ledd gir ikke rett til å la fremstillingen utføre ved fremmed hjelp når det gjelder:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-11-punkt-1"><article class="legalP" id="kapittel-1-ledd-11-punkt-1-ledd-1">musikkverk,</article></article></li><li data-li-identifier="b)" data-name="b)"><article class="listArticle" id="kapittel-1-ledd-11-punkt-2"><article class="legalP" id="kapittel-1-ledd-11-punkt-2-ledd-1">filmverk,</article></article></li><li data-li-identifier="c)" data-name="c)"><article class="listArticle" id="kapittel-1-ledd-11-punkt-3"><article class="legalP" id="kapittel-1-ledd-11-punkt-3-ledd-1">skulptur, billedvev og gjenstander av kunsthåndverk og kunstindustri, eller</article></article></li><li data-li-identifier="d)" data-name="d)"><article class="listArticle" id="kapittel-1-ledd-11-punkt-4"><article class="legalP" id="kapittel-1-ledd-11-punkt-4-ledd-1">kunstnerisk gjengivelse av andre kunstverk.</article></article></li></ul><p class="leddfortsettelse">Funksjonshemmede kan uten hinder av denne bestemmelse la fremstilling av musikk- og filmverk utføre ved fremmed hjelp som ikke medvirker i ervervsøyemed, når dette er nødvendig på grunn av funksjonshemningen.</p></article><article class="legalP" id="kapittel-1-ledd-12">Det er ikke tillatt å fremstille eksemplar etter denne paragraf på grunnlag av en gjengivelse av verket i strid med § 2, eller på grunnlag av et eksemplar som har vært gjenstand for eller er resultat av en omgåelse av vernede tekniske beskyttelsessystemer, med mindre slik eksemplarfremstilling er nødvendig etter § 53a tredje ledd andre punktum.</article> <article class="defaultP" margin-top="true">Avsnittoverskriften foran § 13 skal lyde:</article><article class="defaultP"><i>Bruk av verk i undervisningsvirksomhet</i></article> <article class="defaultP" margin-top="true">§ 13 skal lyde:</article><article class="legalP" id="kapittel-1-ledd-13">Lærere og elever kan for bruk i undervisningen gjøre opptak av sin egen fremføring av verk. Opptak som nevnt må ikke utnyttes i annet øyemed.</article><article class="legalP" id="kapittel-1-ledd-14">Kongen kan bestemme at skoler og andre undervisningsinstitusjoner vederlagsfritt kan gjøre opptak av kringkastingssending for tidsforskutt bruk.</article> <article class="defaultP" margin-top="true">Ny avsnittoverskrift foran ny § 13a skal lyde:</article><article class="defaultP"><i>Tvangslisens for bruk av verk i undervisningsvirksomhet</i></article> <article class="defaultP" margin-top="true">Ny § 13a skal lyde:</article><article class="legalP" id="kapittel-1-ledd-15">Av utgitt verk kan det fremstilles eksemplar til bruk ved offentlig eksamen. Opphavsmannen har krav på vederlag.</article> <article class="defaultP" margin-top="true">Ny avsnittoverskrift foran ny § 13b skal lyde:</article><article class="defaultP"><i>Avtalelisens for bruk av verk i undervisningsvirksomhet</i></article> <article class="defaultP" margin-top="true">Ny § 13b skal lyde:</article><article class="legalP" id="kapittel-1-ledd-16">Til bruk i egen undervisningsvirksomhet kan det fremstilles eksemplar av utgitt verk, når betingelsene for avtalelisens etter § 36 første ledd er oppfylt. På samme vilkår kan det gjøres opptak av kringkastingssending. Dette gjelder likevel ikke der kringkastingssendingen består av filmverk som må oppfattes som også bestemt til annen bruk enn fremføring gjennom fjernsyn, med mindre det i sendingen bare er benyttet mindre deler av verket.</article><article class="legalP" id="kapittel-1-ledd-17">Opptakssentral som er godkjent av departementet, kan til bruk i undervisningsvirksomhet gjøre opptak som nevnt i første ledd, når den oppfyller betingelsene for avtalelisens etter § 36 første ledd.</article><article class="legalP" id="kapittel-1-ledd-18">Eksemplar fremstilt med hjemmel i første og andre ledd kan bare benyttes innenfor den undervisningsvirksomhet som omfattes av avtalen etter § 36.</article><article class="legalP" id="kapittel-1-ledd-19">Kongen gir forskrifter om oppbevaring og bruk av opptak etter første og andre ledd.</article> <article class="defaultP" margin-top="true">Avsnittoverskriften foran § 14 skal lyde:</article><article class="defaultP"><i>Avtalelisens for bruk av verk i institusjoner, ervervsvirksomheter mv.</i></article> <article class="defaultP" margin-top="true">§ 14 skal lyde:</article><article class="legalP" id="kapittel-1-ledd-20">Offentlige og private institusjoner, organisasjoner og ervervsvirksomheter kan til bruk innenfor sin virksomhet fremstille eksemplar av utgitt verk når de oppfyller betingelsene for avtalelisens etter § 36 første ledd. På samme vilkår kan det gjøres opptak av kringkastingssending. Dette gjelder likevel ikke der kringkastingssendingen består av filmverk som må oppfattes som også bestemt til annen bruk enn fremføring gjennom fjernsyn, med mindre det i sendingen bare er benyttet mindre deler av verket.</article><article class="legalP" id="kapittel-1-ledd-21">Eksemplar fremstilt med hjemmel i første ledd kan bare utnyttes innenfor den virksomhet som omfattes av avtalen etter § 36.</article> <article class="defaultP" margin-top="true">Avsnittoverskriften foran § 16 skal lyde:</article><article class="defaultP"><i>Eksemplarfremstilling i arkiv, bibliotek og museer mv.</i></article> <article class="defaultP" margin-top="true">§ 16 skal lyde:</article><article class="legalP" id="kapittel-1-ledd-22">Kongen kan gi regler om rett for arkiv, bibliotek, museer og undervisnings- og forskningsinstitusjoner til å fremstille eksemplar av verk for konserverings- og sikringsformål og andre særskilte formål. Bestemmelsen gjelder ikke for ervervsmessig bruk.</article><article class="legalP" id="kapittel-1-ledd-23">Kongen kan gi regler om at arkiv, bibliotek, museer og undervisningsinstitusjoner ved hjelp av terminaler i egne lokaler, kan gjøre verk i samlingene tilgjengelig for enkeltpersoner når det skjer til forskningsformål eller private studieformål.</article> <article class="defaultP" margin-top="true">Ny avsnittoverskrift foran ny § 16a skal lyde:</article><article class="defaultP"><i>Avtalelisens for bruk av verk i arkiv, bibliotek og museer</i></article> <article class="defaultP" margin-top="true">Ny § 16a skal lyde:</article><article class="legalP" id="kapittel-1-ledd-24">Arkiv, bibliotek og museer som angitt i § 16 første ledd kan fremstille eksemplar av utgitte verk i samlingene og gjøre slike verk tilgjengelig for allmennheten når betingelsene for avtalelisens etter § 36 første ledd er oppfylt.</article> <article class="defaultP" margin-top="true">Avsnittoverskriften foran § 17 skal lyde:</article><article class="defaultP"><i>Eksemplarfremstilling til bruk for funksjonshemmede</i></article> <article class="defaultP" margin-top="true">§ 17 skal lyde:</article><article class="legalP" id="kapittel-1-ledd-25">Av utgitt litterært eller vitenskapelig verk eller musikkverk kan det i annen form enn lydopptak fremstilles eksemplar bestemt til bruk for blinde, svaksynte og andre som på grunn av funksjonshemning ikke kan tilegne seg verket på vanlig måte. Utgitt litterært eller vitenskapelig verk kan gjengis på film, med eller uten lyd, bestemt til bruk for hørsels- eller talehemmede. Bestemmelsen gjelder ikke for ervervsmessig bruk.</article><article class="legalP" id="kapittel-1-ledd-26">Bestemmelsene i første ledd gir ikke rett til kopiering av eksemplar som andre har fremstilt med særlig henblikk på bruk som der nevnt.</article> <article class="defaultP" margin-top="true">Ny avsnittoverskrift foran ny § 17a skal lyde:</article><article class="defaultP"><i>Tvangslisens for fremstilling og bruk av opptak for funksjonshemmede</i></article> <article class="defaultP" margin-top="true">Ny § 17a skal lyde:</article><article class="legalP" id="kapittel-1-ledd-27">Kongen kan bestemme at nærmere angitt organisasjon og bibliotek for vederlagsfri bruk for funksjonshemmede skal ha rett til på nærmere fastsatte vilkår å fremstille eksemplar av utgitt litterært eller vitenskapelig verk gjennom opptak på innretning som kan gjengi det. I tilslutning til teksten kan offentliggjort kunstverk og offentliggjort fotografisk verk gjengis på opptaket. Opphavsmannen har krav på vederlag som utredes av staten. Bestemmelsen gjelder ikke for ervervsmessig bruk.</article> <article class="defaultP" margin-top="true">Ny avsnittoverskrift foran ny § 17b skal lyde:</article><article class="defaultP"><i>Avtalelisens for fremstilling og bruk av opptak for funksjonshemmede</i></article> <article class="defaultP" margin-top="true">Ny § 17b skal lyde:</article><article class="legalP" id="kapittel-1-ledd-28">Kongen kan gi forskrifter om rett til å gjøre opptak av utgitt film eller bilde, med eller uten lyd, og av utsendt kringkastingsprogram, som ikke vesentlig inneholder musikkverk. Forskriftene kan bare gjelde slik bruk som nevnt i § 17a, og bare komme til anvendelse når den som gjør opptaket oppfyller betingelsene for avtalelisens etter § 36 første ledd.</article> <article class="defaultP" margin-top="true">§ 18 skal lyde:</article><article class="legalP" id="kapittel-1-ledd-29">I samleverk, bestemt til bruk ved gudstjeneste eller undervisning, sammenstilt av verk fra et større antall opphavsmenn, kan det gjengis mindre deler av litterære eller vitenskapelige verk og musikkverk eller slike verk av lite omfang, når fem år er gått etter utløpet av det år da verket ble utgitt. I tilslutning til teksten kan også kunstverk og fotografisk verk gjengis når fem år er gått etter utløpet av det år da verket ble offentliggjort. Verk som er utarbeidet til bruk ved undervisning, må ikke gjengis i et samleverk med samme formål. Bestemmelsene gir ikke rett til gjengivelse i maskinlesbar form.</article><article class="legalP" id="kapittel-1-ledd-30">Opphavsmannen har krav på vederlag.</article> <article class="defaultP" margin-top="true">§ 19 skal lyde:</article><article class="legalP" id="kapittel-1-ledd-31">Er et eksemplar av et verk solgt med opphavsmannens samtykke, kan eksemplaret spres videre blant allmennheten. Det samme gjelder eksemplar av offentliggjort verk, og ethvert eksemplar av kunstverk eller fotografisk verk, som opphavsmannen på annen måte har overdratt. Bestemmelsene gjelder bare der eksemplaret er solgt eller overdratt som nevnt innenfor Det europeiske økonomiske samarbeidsområde, med mindre eksemplaret er ervervet av en person til privat bruk eller spres videre ved utlån eller utleie.</article><article class="legalP" id="kapittel-1-ledd-32">Bestemmelsen i første ledd gir, med unntak for byggverk og bruksgjenstander, ikke adgang til utleie. Heller ikke gir bestemmelsen adgang til utlån av maskinlesbart eksemplar av datamaskinprogram. Likestilt med leie er bytte som drives som organisert virksomhet.</article> <article class="defaultP" margin-top="true">§ 20 tredje punktum oppheves.</article> <article class="defaultP" margin-top="true">§ 21 skal lyde:</article><article class="legalP" id="kapittel-1-ledd-33">Et utgitt verk kan fremføres offentlig ved gudstjeneste og undervisning. Har opphavsmannen overdratt eksemplar av et kunstverk eller et fotografisk verk, eller er slike verk offentliggjort, kan verket fremføres offentlig i forbindelse med undervisning.</article><article class="legalP" id="kapittel-1-ledd-34">Også ellers kan utgitt verk fremføres offentlig:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-34-punkt-1"><article class="legalP" id="kapittel-1-ledd-34-punkt-1-ledd-1">ved tilstelninger der fremføring av åndsverk ikke er det vesentlige, såfremt tilhørerne eller tilskuerne har adgang uten betaling, og tilstelningen heller ikke indirekte finner sted i ervervsøyemed,</article></article></li><li data-li-identifier="b)" data-name="b)"><article class="listArticle" id="kapittel-1-ledd-34-punkt-2"><article class="legalP" id="kapittel-1-ledd-34-punkt-2-ledd-1">ved ungdomsstevner som ikke arrangeres i ervervsøyemed.</article></article></li></ul></article><article class="legalP" id="kapittel-1-ledd-35">Denne paragraf gjelder ikke for filmverk, scenisk fremføring av sceneverk eller fremføring av databaser ved ervervsmessig undervisning. Paragrafen gir heller ikke rett til fremføring ved kringkasting. Innenfor ervervsmessig undervisning gir den heller ikke rett til annen trådbunden eller trådløs overføring til allmennheten. Adgangen til fremføring ved undervisning gjelder ikke fremføring innen rammen av organisert konsertvirksomhet.</article> <article class="defaultP" margin-top="true">Avsnittoverskriften foran § 23 skal lyde:</article><article class="defaultP"><i>Gjengivelse av kunstverk mv.</i></article> <article class="defaultP" margin-top="true">§ 23 skal lyde:</article><article class="legalP" id="kapittel-1-ledd-36">Offentliggjort kunstverk og offentliggjort fotografisk verk kan gjengis i tilslutning til teksten i kritisk eller vitenskapelig fremstilling som ikke er av allmennopplysende karakter, når det skjer i samsvar med god skikk og i den utstrekning formålet betinger.</article><article class="legalP" id="kapittel-1-ledd-37">Med samme begrensning kan offentliggjort fotografisk verk mot vederlag gjengis også i kritisk eller vitenskapelig fremstilling av allmennopplysende karakter og i tilslutning til teksten i skrifter bestemt til bruk i opplæring.</article><article class="legalP" id="kapittel-1-ledd-38">Offentliggjort personbilde i form av fotografisk verk kan gjengis i skrift av biografisk innhold.</article><article class="legalP" id="kapittel-1-ledd-39">Bestemmelsene i denne paragraf gir ikke rett til gjengivelse i maskinlesbar form, med mindre det gjelder en ikke-ervervsmessig gjengivelse etter første ledd.</article> <article class="defaultP" margin-top="true">Ny § 23a skal lyde:</article><article class="legalP" id="kapittel-1-ledd-40">Offentliggjort kunstverk og offentliggjort fotografisk verk kan gjengis i aviser, tidsskrifter og kringkasting ved omtale av dagshending. Dette gjelder likevel ikke verk som er skapt med henblikk på gjengivelse i aviser, tidsskrifter eller kringkasting. Opphavsmannen har krav på vederlag med mindre det gjelder dagshending knyttet til det verket som gjengis.</article><article class="legalP" id="kapittel-1-ledd-41">Er et kunstverk eller et fotografisk verk utgitt, eller har opphavsmannen overdratt eksemplar av verk som nevnt, kan verket medtas i aviser, tidsskrifter, bøker, ved film og i kringkasting, såfremt verket utgjør en del av bakgrunnen eller på annen måte spiller en underordnet rolle i sammenhengen.</article> <article class="defaultP" margin-top="true">§ 24 skal lyde:</article><article class="legalP" id="kapittel-1-ledd-42">Kunstverk og fotografisk verk som inngår i en samling eller som utstilles eller utbys til salg, kan avbildes i katalog over samlingen og i meddelelse om utstillingen eller salget. Katalog kan bare fremstilles ved trykking, fotokopiering eller lignende metode.</article><article class="legalP" id="kapittel-1-ledd-43">Kunstverk og fotografisk verk kan også avbildes når det varig er satt opp på eller ved offentlig plass eller ferdselsvei. Dette gjelder likevel ikke når verket klart er hovedmotivet og gjengivelsen utnyttes ervervsmessig.</article><article class="legalP" id="kapittel-1-ledd-44">Byggverk kan fritt avbildes.</article> <article class="defaultP" margin-top="true">§ 30 skal lyde:</article><article class="legalP" id="kapittel-1-ledd-45">Norsk rikskringkasting og etter Kongens bestemmelse andre kringkastingsforetak har rett til mot vederlag å kringkaste et utgitt verk når betingelsene for avtalelisens etter § 36 første ledd er oppfylt. Tilsvarende gjelder for offentliggjort kunstverk og offentliggjort fotografisk verk.</article><article class="legalP" id="kapittel-1-ledd-46">Ved satellittkringkasting får bestemmelsene i første ledd ikke anvendelse med mindre sendingen av samme kringkastingsforetak samtidig kringkastes her i riket over jordbundet nett.</article><article class="legalP" id="kapittel-1-ledd-47">Bestemmelsene i første ledd gjelder ikke sending ved tråd. De gjelder ikke for sceneverk og filmverk, og heller ikke for andre verk dersom opphavsmannen overfor foretaket har nedlagt forbud mot kringkasting, eller det ellers er særlig grunn til å anta at han motsetter seg at verket kringkastes.</article> <article class="defaultP" margin-top="true">Gjeldende § 33 oppheves.</article> <article class="defaultP" margin-top="true">Gjeldende § 32 blir § 33.</article> <article class="defaultP" margin-top="true">Ny avsnittoverskrift foran § 32 skal lyde:</article><article class="defaultP"><i>Avtalelisens for bruk av verk i kringkastingsforetaks samlinger</i></article> <article class="defaultP" margin-top="true">§ 32 skal lyde:</article><article class="legalP" id="kapittel-1-ledd-48">Norsk rikskringkasting og andre som har konsesjon til å drive kringkasting har rett til bruk av offentliggjort verk i sine samlinger ved<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-48-punkt-1"><article class="legalP" id="kapittel-1-ledd-48-punkt-1-ledd-1">ny kringkasting, eller</article></article></li><li data-li-identifier="b)" data-name="b)"><article class="listArticle" id="kapittel-1-ledd-48-punkt-2"><article class="legalP" id="kapittel-1-ledd-48-punkt-2-ledd-1">overføring på en slik måte at den enkelte selv kan velge tid og sted for tilgang til verket</article></article></li></ul></article><article class="legalP" id="kapittel-1-ledd-49">når betingelsene for avtalelisens i § 36 første ledd er oppfylt.</article><article class="legalP" id="kapittel-1-ledd-50">Denne paragraf gjelder bare for verk som ble kringkastet før 1. januar 1997 og som inngår i kringkastingsforetakets egne produksjoner. Paragrafen gjelder ikke dersom opphavsmannen har nedlagt forbud mot slik bruk av verket eller det ellers er særlig grunn til å anta at han motsetter seg slik bruk.</article> <article class="defaultP" margin-top="true">§ 35 første ledd første punktum skal lyde:</article><article class="legalP" id="kapittel-1-ledd-51">Vederlag etter §§ 13a, 17a, 18, 23 og 45b kan enhver av partene kreve fastsatt på bindende måte etter regler som Kongen gir.</article> <article class="defaultP" margin-top="true">§ 36 første ledd skal lyde:</article><article class="legalP" id="kapittel-1-ledd-52">Når det foreligger avtale med organisasjon som nevnt i § 38a som tillater slik bruk av verk som nevnt i §§ 13b, 14, 16a, 17b, 30, 32 og 34, har bruker som omfattes av avtalen, overfor rettighetshaver som ikke er omfattet, rett til på samme område og på samme måte å utnytte verk av samme art som dem avtalen gjelder (avtalelisens). Bestemmelsen gjelder bare for bruk som skjer i samsvar med det avtalen fastsetter. Bestemmelsen gjelder ikke i forhold til kringkastingsforetaks rettigheter i sine sendinger.</article> <article class="defaultP" margin-top="true">§ 37 skal lyde:</article><article class="legalP" id="kapittel-1-ledd-53">Ved bruk av verk etter § 36 er det som avtalen, nemnda eller den organisasjon som mottar vederlaget for bruken, bestemmer om innkreving og fordeling av vederlaget, bindende også for rettighetshavere som ikke representeres av organisasjonen. Utenforstående rettighetshavere skal ha samme rett som organiserte til å få del i midler og goder som utdeles fra eller som vesentlig er bekostet av vederlaget.</article><article class="legalP" id="kapittel-1-ledd-54">Uansett bestemmelsen i første ledd kan en utenforstående rettighetshaver som sannsynliggjør at hans verk er brukt etter § 36, kreve at vederlag for dette skal utbetales til ham. Kravet må fremsettes innen tre år etter utløpet av det år bruken fant sted, og kan bare rettes mot den organisasjonen som i medhold av § 36 har innkrevd vederlag. Vederlagets størrelse kan hver av partene kreve fastsatt etter regler som Kongen gir.</article> <article class="defaultP" margin-top="true">§ 38 skal lyde:</article><article class="legalP" id="kapittel-1-ledd-55">Kommer avtale etter §§ 13b, 14, 16a, 17b, 30 og 32 ikke i stand, kan hver av partene kreve megling etter regler som Kongen gir. Er partene enige om det, kan tillatelse til og vilkår for eksemplarfremstillingen fastsettes etter reglene gitt med hjemmel i § 35 første ledd. Fastsettelsen får samme virkning som avtale etter § 36 første ledd.</article><article class="legalP" id="kapittel-1-ledd-56">Er partene i avtaler etter §§ 13b, 14, 16a, 17b, 30 og 32 enige om det, kan tvist om tolkingen av avtalen på bindende måte avgjøres etter reglene gitt med hjemmel i § 35 første ledd.</article><article class="legalP" id="kapittel-1-ledd-57">Kommer avtale med kringkastingsforetak om adgang til å gjøre opptak av foretakets sendinger for slik bruk som omfattes av §§ 13b, 14 eller 17b, ikke i stand, gjelder bestemmelsen i første ledd første og andre punktum tilsvarende. Ved tvist om tolking av slik avtale får bestemmelsen i andre ledd tilsvarende anvendelse.</article><article class="legalP" id="kapittel-1-ledd-58">Er de berørte parter enige om det, kan tvist om tolking av avtale om slik videresending som nevnt i § 34 på bindende måte avgjøres av den nemnd som er omtalt i § 35 andre ledd.</article> <article class="defaultP" margin-top="true">§ 38a skal lyde:</article><article class="legalP" id="kapittel-1-ledd-59">Avtale som skal ha virkning som nevnt i § 36 første ledd, må inngås av organisasjon som på området representerer en vesentlig del av opphavsmennene til de verk som brukes i Norge, og som er godkjent av departementet. For bruk på nærmere angitte områder kan Kongen bestemme at den organisasjon som godkjennes, må være en felles organisasjon for de berørte rettighetshavere.</article><article class="legalP" id="kapittel-1-ledd-60">Kongen kan gi nærmere bestemmelser om kontroll med organisasjoner og fond som mottar vederlag til videre fordeling.</article> <article class="defaultP" margin-top="true">§ 38b skal lyde:</article><article class="legalP" id="kapittel-1-ledd-61">Organisasjon som nevnt i § 38a kan, så lenge rettighetshaveren ikke har motsatt seg det, kreve at det overfor bruker som ikke har inngått avtale som nevnt i § 36, ved dom nedlegges forbud mot ulovlig utnyttelse av verk på en måte som omfattes av bestemmelsene i §§ 13b, 14, 16a, 17b, 30, 32 eller 34. Det samme gjelder overfor bruker som er part i en avtale som nevnt og som unnlater å betale det avtalte vederlag.</article><article class="legalP" id="kapittel-1-ledd-62">Organisasjon som nevnt i § 38a kan, så lenge rettighetshaveren ikke har motsatt seg det, likeledes reise krav etter denne lovs §§ 55 og 56 overfor den som har foretatt ulovlig bruk som nevnt i første ledd. Har den som ulovlig har utnyttet et verk innfridd organisasjonens krav, kan rettighetshaverens krav i anledning samme utnyttelse bare rettes mot organisasjonen, som da plikter å erlegge hva rettighetshaveren har krav på.</article> <article class="defaultP" margin-top="true">§ 39k skal lyde:</article><article class="legalP" id="kapittel-1-ledd-63">Ved opphavsmannens død får reglene om arv, ektefellers felleseie og gjenlevende ektefelles rett til å sitte i uskiftet bo anvendelse på opphavsretten.</article><article class="legalP" id="kapittel-1-ledd-64">Gjennom testament kan opphavsmannen, med bindende virkning også for ektefelle og livsarvinger, gi bestemmelser om utøvelse av opphavsretten eller overlate til en annen å gi slike bestemmelser.</article><article class="legalP" id="kapittel-1-ledd-65">Er opphavsretten ved arv fra opphavsmannen gått over til flere i forening, kreves samtykke fra alle arvingene til verkets første offentliggjørelse hvis de eller opphavsmannen ikke uttrykkelig eller stilltiende har samtykket på forhånd. Ved spørsmål om offentliggjørelse av verket på annen måte eller i en annen form enn tidligere er det likevel tilstrekkelig at det er gitt samtykke fra arvinger som regnet etter arvelodd utgjør et flertall. Ny offentliggjørelse på samme måte kan hver av arvingene forlange eller gi samtykke til. Enhver av arvingene kan påtale krenkelser av opphavsretten. Dette ledd gjelder bare der ikke annet følger av bestemmelse etter andre ledd.</article><article class="legalP" id="kapittel-1-ledd-66">Overtredelse av bestemmelse nevnt i andre ledd eller av bestemmelsene i §§ 3 og 11 andre ledd, kan påtales så vel av gjenlevende ektefelle som av enhver av opphavsmannens slektninger i rett opp- eller nedstigende linje, søsken, eller av den som er oppnevnt i medhold av andre ledd.</article> <article class="defaultP" margin-top="true">§ 42 skal lyde:</article><article class="legalP" id="kapittel-1-ledd-67">En utøvende kunstner har, innen de grenser som er angitt i denne lov, enerett til å råde over sin fremføring av et verk ved å<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-67-punkt-1"><article class="legalP" id="kapittel-1-ledd-67-punkt-1-ledd-1">gjøre varig eller midlertidig opptak av fremføringen,</article></article></li><li data-li-identifier="b)" data-name="b)"><article class="listArticle" id="kapittel-1-ledd-67-punkt-2"><article class="legalP" id="kapittel-1-ledd-67-punkt-2-ledd-1">fremstille varig eller midlertidig eksemplar av et opptak av fremføringen, og</article></article></li><li data-li-identifier="c)" data-name="c)"><article class="listArticle" id="kapittel-1-ledd-67-punkt-3"><article class="legalP" id="kapittel-1-ledd-67-punkt-3-ledd-1">gjøre fremføringen eller opptak av den tilgjengelig for allmennheten. For offentlig fremføring av lydopptak gjelder likevel bestemmelsene i § 45b, med mindre fremføringen skjer på en slik måte at den enkelte selv kan velge tid og sted for tilgang til opptaket.</article></article></li></ul></article><article class="legalP" id="kapittel-1-ledd-68">Vernet etter denne bestemmelse varer i 50 år etter utløpet av det år fremføringen fant sted. Dersom opptaket i løpet av dette tidsrom offentliggjøres varer vernet i 50 år etter utløpet av det år opptaket første gang ble offentliggjort.</article><article class="legalP" id="kapittel-1-ledd-69">Når eksemplar av et opptak som gjengir en utøvende kunstners fremføring av et verk med kunstnerens samtykke er solgt innenfor Det europeiske økonomiske samarbeidsområde, kan eksemplaret spres videre på annen måte enn ved utleie. Det samme gjelder når kunstneren innenfor dette område har overdratt eksemplar av offentliggjort lydopptak eller film som gjengir slik fremføring.</article><article class="legalP" id="kapittel-1-ledd-70">Når ikke annet er avtalt, omfatter en avtale om innspilling på film av en utøvende kunstners fremføring, også retten til å leie ut eksemplar av filmen.</article><article class="legalP" id="kapittel-1-ledd-71">Bestemmelsene i §§ 2, 3, 6 til 8, 11 til 17, 17b, 18, 21, 22, 25, 27, 28, 31, 32, 33 til 39c, 39k til 39m og 50 gjelder tilsvarende.</article> <article class="defaultP" margin-top="true">§ 43 femte ledd skal lyde:</article><article class="legalP" id="kapittel-1-ledd-72">Bestemmelsene i §§ 2 andre og tredje ledd, 6 til 8, 11a til 22, 25, 27, 28, 30 til 38b og 39h fjerde og femte ledd gjelder tilsvarende.</article> <article class="defaultP" margin-top="true">§ 43a tredje ledd skal lyde:</article><article class="legalP" id="kapittel-1-ledd-73">Bestemmelsene i §§ 2 andre og tredje ledd, 3, 6 til 9, 11 til 21, 23 til 28, 30 til 39f og 39j til 39l, gjelder tilsvarende for fotografiske bilder i samme utstrekning som de gjelder for fotografiske verk.</article> <article class="defaultP" margin-top="true">§ 45 skal lyde:</article><article class="legalP" id="kapittel-1-ledd-74">En tilvirker av lydopptak og film har, innen de grenser som følger av denne lov, enerett til å råde over opptaket ved å fremstille varig eller midlertidig eksemplar av det og å gjøre opptaket tilgjengelig for allmennheten. For offentlig fremføring av lydopptak gjelder likevel bestemmelsene i § 45b, med mindre fremføringen skjer på en slik måte at den enkelte selv kan velge tid og sted for tilgang til opptaket.</article><article class="legalP" id="kapittel-1-ledd-75">Vernet etter denne bestemmelse varer i 50 år etter utløpet av det år innspillingen fant sted. Dersom opptaket i løpet av dette tidsrom offentliggjøres varer vernet i 50 år etter utløpet av det år opptaket første gang ble offentliggjort.</article><article class="legalP" id="kapittel-1-ledd-76">Når eksemplar av et lydopptak eller en film med tilvirkerens samtykke er solgt innenfor Det europeiske økonomiske samarbeidsområde, kan eksemplaret spres videre på annen måte enn ved utleie. Det samme gjelder når tilvirkeren innenfor dette område har overdratt eksemplar av offentliggjort lydopptak eller film.</article><article class="legalP" id="kapittel-1-ledd-77">Bestemmelsene i §§ 2, 7, 8, 11a til 17, 17b, 18, 21, 22, 25, 27, 28 og 31 til 38b gjelder tilsvarende.</article> <article class="defaultP" margin-top="true">§ 45a femte ledd skal lyde:</article><article class="legalP" id="kapittel-1-ledd-78">Bestemmelsene i §§ 7, 8, 11a til 13a, 15, 16, 18, 21 første ledd, 22, 25, 27, 28, 31, 33, 35 og 38 tredje og fjerde ledd gjelder tilsvarende.</article> <article class="defaultP" margin-top="true">§ 45b skal lyde:</article><article class="legalP" id="kapittel-1-ledd-79">Lydopptak av utøvende kunstneres prestasjoner kan innenfor det i § 45 nevnte tidsrom mot vederlag gjøres tilgjengelig for allmennheten ved offentlig fremføring. Dette gjelder ikke for overføring på en slik måte at den enkelte selv kan velge tid og sted for tilgang til opptaket.</article><article class="legalP" id="kapittel-1-ledd-80">Så vel tilvirkeren av opptaket som de utøvende kunstnere hvis fremføring gjengis, har krav på vederlag. Har to eller flere kunstnere samvirket ved fremføringen, må de gjøre vederlagskravet gjeldende i fellesskap. Overfor de vederlagspliktige må vederlagskravet gjøres gjeldende gjennom oppkrevings- og fordelingsorganisasjon som er godkjent av vedkommende departement. Kongen kan gi nærmere regler om oppkreving og fordeling av vederlag. Vederlagets størrelse skal fastsettes uavhengig av avgiftsplikten etter § 3 i lov 14. desember 1956 nr. 4 om avgift på offentlig framføring av utøvende kunstneres prestasjoner mv.</article><article class="legalP" id="kapittel-1-ledd-81">Rettighetshavere som ikke er medlem av organisasjon godkjent etter andre ledd, må selv fremsette krav på vederlag overfor organisasjonen. Kravet må fremsettes innen tre år etter utløpet av det år opptaket ble fremført.</article><article class="legalP" id="kapittel-1-ledd-82">Bestemmelsene i §§ 3, 21, 22 og 25, jf. § 11, og § 39k fjerde ledd, har tilsvarende anvendelse.</article><article class="legalP" id="kapittel-1-ledd-83">Det som er bestemt i denne paragraf gjelder ikke for lydfilm. For offentlig fremføring av lydopptak som ikke er vernet etter åndsverkloven, gjelder lov 14. desember 1956 nr. 4 om avgift på offentlig framføring av utøvende kunstneres prestasjoner mv.</article> <article class="defaultP" margin-top="true">Nytt kapittel 6a skal lyde:</article><span class="futuretitle" id="kapittel-1-foreslåttittel-1">Kapittel 6a. Bestemmelser til vern for tekniske beskyttelsessystemer og elektronisk rettighetsinformasjon</span><span class="futuretitle" id="kapittel-1-foreslåttittel-2">Forbud mot omgåelse mv. av effektive tekniske beskyttelsessystemer</span><article class="futureLegalArticle" data-name="§53a" id="kapittel-1-foreslåttparagraf-1"><span class="futureLegalArticleHeader">§ 53a.</span><article class="legalP" id="kapittel-1-foreslåttparagraf-1-ledd-1">Det er forbudt å omgå effektive tekniske beskyttelsessystemer som rettighetshaver eller den han har gitt samtykke benytter for å kontrollere eksemplarfremstilling eller tilgjengeliggjøring for allmennheten av et vernet verk.</article><article class="legalP" id="kapittel-1-foreslåttparagraf-1-ledd-2">Det er videre forbudt å:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">selge, leie ut eller på annen måte distribuere,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">produsere eller innføre for distribusjon til allmennheten,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">reklamere for salg eller utleie av,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-2-punkt-4"><article class="legalP" id="kapittel-1-foreslåttparagraf-1-ledd-2-punkt-4-ledd-1">besitte for ervervsmessige formål, eller</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-ledd-2-punkt-5"><article class="legalP" id="kapittel-1-foreslåttparagraf-1-ledd-2-punkt-5-ledd-1">tilby tjenester i tilknytning til</article></article></li></ul><p class="leddfortsettelse">innretninger, produkter eller komponenter som frembys med det formål å omgå effektive tekniske beskyttelsessystemer, kun har begrenset ervervsmessig nytte for annet enn slikt formål, eller i hovedsak er utviklet for å muliggjøre eller forenkle slik omgåelse.</p></article><article class="legalP" id="kapittel-1-foreslåttparagraf-1-ledd-3">Bestemmelsen i denne paragraf skal ikke være til hinder for forskning i kryptologi. Bestemmelsen i første ledd skal heller ikke være til hinder for privat brukers tilegnelse av lovlig anskaffet verk på det som i alminnelighet oppfattes som relevant avspillingsutstyr. For tekniske innretninger til beskyttelse av et datamaskinprogram gjelder i stedet det som er bestemt i § 53c.</article><article class="legalP" id="kapittel-1-foreslåttparagraf-1-ledd-4">Bestemmelsene i første ledd skal ikke være til hinder for eksemplarfremstilling etter § 16.</article></article><span class="futuretitle" id="kapittel-1-foreslåttittel-3">Adgangen til bruk av verk når effektive tekniske beskyttelsessystemer er anvendt</span><article class="futureLegalArticle" data-name="§53b" id="kapittel-1-foreslåttparagraf-2"><span class="futureLegalArticleHeader">§ 53b.</span><article class="legalP" id="kapittel-1-foreslåttparagraf-2-ledd-1">Rettighetshaver skal påse at den som har lovlig tilgang til et vernet verk, uten hinder av effektive tekniske beskyttelsessystemer kan gjøre bruk av verket, herunder fremstille nye eksemplarer, i henhold til §§ 13a, 15, 16, 17, 17a, 21, 26-28 og 31.</article><article class="legalP" id="kapittel-1-foreslåttparagraf-2-ledd-2">Dersom rettighetshaver etter begjæring fra berettiget etter bestemmelsene ovenfor ikke gir tilgang som nevnt i første ledd, kan han etter begjæring fra den berettigede pålegges å gi slike opplysninger eller annen bistand som er nødvendig for å muliggjøre bruk av verket i samsvar med formålet. Begjæring rettes til nemnd opprettet av departementet etter regler som Kongen gir. Nemnda kan i tillegg til pålegg som nevnt, bestemme at berettiget etter nevnte bestemmelser uten hinder av § 53a kan omgå anvendte tekniske beskyttelsessystemer dersom rettighetshaver ikke overholder den frist nemnda setter for å etterkomme pålegget.</article><article class="legalP" id="kapittel-1-foreslåttparagraf-2-ledd-3">Eksemplar av verk som faller inn under lov om avleveringsplikt for allment tilgjengelege dokument av 9. juni 1989 nr. 32, skal likevel alltid utstyres med nødvendig informasjon til at omgåelse av tekniske beskyttelsessystemer for lovlig eksemplarfremstilling, er mulig.</article><article class="legalP" id="kapittel-1-foreslåttparagraf-2-ledd-4">Bestemmelsene i denne paragraf gjelder ikke der vernet verk på avtalte vilkår ved overføring stilles til rådighet for allmennheten på en slik måte at den enkelte selv kan velge tid og sted for tilgang til verket.</article><article class="legalP" id="kapittel-1-foreslåttparagraf-2-ledd-5">Bestemmelsene i denne paragraf gjelder ikke for datamaskinprogram. Kongen kan fastsette at enkelte institusjoner innen abm-sektoren automatisk får avlevert nødvendig informasjon til at omgåelse av tekniske beskyttelsessystemer for lovlig eksemplarfremstilling, skal være mulig.</article></article><span class="futuretitle" id="kapittel-1-foreslåttittel-4">Tekniske innretninger til beskyttelse av et datamaskinprogram</span><article class="futureLegalArticle" data-name="§53c" id="kapittel-1-foreslåttparagraf-3"><span class="futureLegalArticleHeader">§ 53c.</span><article class="legalP" id="kapittel-1-foreslåttparagraf-3-ledd-1">Omsetning av, eller besittelse i ervervsøyemed av et hvilket som helst middel hvis eneste formål er å gjøre det lettere ulovlig å fjerne eller omgå tekniske innretninger til beskyttelse av et datamaskinprogram, er forbudt.</article></article><span class="futuretitle" id="kapittel-1-foreslåttittel-5">Forbud mot fjerning eller endring av elektronisk rettighetsinformasjon</span><article class="futureLegalArticle" data-name="§53d" id="kapittel-1-foreslåttparagraf-4"><span class="futureLegalArticleHeader">§ 53d.</span><article class="legalP" id="kapittel-1-foreslåttparagraf-4-ledd-1">Det er forbudt uten rettighetshaverens samtykke<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">å fjerne eller endre elektronisk rettighetsinformasjon som rettighetshaveren har føyet til et vernet verk, og som enten inngår i et eksemplar eller fremtrer i forbindelse med at verket gjøres tilgjengelig for allmennheten, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">å innføre et eksemplar for spredning, omsette eller på annen måte gjøre et vernet verk tilgjengelig for allmennheten der elektronisk rettighetsinformasjon er fjernet eller endret i strid med bokstav a</article></article></li></ul><p class="leddfortsettelse">dersom handlingen i bokstav a eller b foranlediger, muliggjør, letter eller skjuler en krenkelse av opphavsrett.</p></article></article><span class="futuretitle" id="kapittel-1-foreslåttittel-6">Arbeider vernet etter 5. kapittel</span><article class="futureLegalArticle" data-name="§53e" id="kapittel-1-foreslåttparagraf-5"><span class="futureLegalArticleHeader">§ 53e.</span><article class="legalP" id="kapittel-1-foreslåttparagraf-5-ledd-1">Det som i dette kapittel sies om verk, gjelder tilsvarende for arbeider vernet etter 5. kapittel.</article></article> <article class="defaultP" margin-top="true">§ 54a oppheves.</article> <article class="defaultP" margin-top="true">§ 54 skal lyde:</article><article class="legalP" id="kapittel-1-ledd-84">Med bøter eller fengsel inntil tre måneder straffes den som forsettlig eller uaktsomt bryter denne lov ved:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-84-punkt-1"><article class="legalP" id="kapittel-1-ledd-84-punkt-1-ledd-1">å overtre bestemmelser gitt til vern for opphavsretten i eller i medhold av 1. og 2. kapittel, bestemmelsene i § 39j eller § 41a, eller forbud nedlagt etter § 35 eller § 48, eller bestemmelser utferdiget av opphavsmannen etter § 39k andre ledd,</article></article></li><li data-li-identifier="b)" data-name="b)"><article class="listArticle" id="kapittel-1-ledd-84-punkt-2"><article class="legalP" id="kapittel-1-ledd-84-punkt-2-ledd-1">å overtre bestemmelser gitt i eller i medhold av 5. kapittel og kapittel 6a, §§ 45c, 46, 47 eller 48 siste ledd,</article></article></li><li data-li-identifier="c)" data-name="c)"><article class="listArticle" id="kapittel-1-ledd-84-punkt-3"><article class="legalP" id="kapittel-1-ledd-84-punkt-3-ledd-1">å innføre eksemplar av åndsverk eller av arbeider og opptak som nevnt i §§ 42, 43, 43a, 45 og 45a i hensikt å gjøre dem tilgjengelige for allmennheten, når eksemplarene er fremstilt utenfor riket under slike forhold at en tilsvarende fremstilling her i riket ville vært i strid med loven, eller</article></article></li><li data-li-identifier="d)" data-name="d)"><article class="listArticle" id="kapittel-1-ledd-84-punkt-4"><article class="legalP" id="kapittel-1-ledd-84-punkt-4-ledd-1">å fremby eller på annen måte gjøre tilgjengelig for allmennheten arbeider eller opptak som er nevnt i §§ 42, 43, 43a, 45 eller 45a, når eksemplarene er fremstilt i strid med disse bestemmelser eller innført i strid med bokstav c i paragrafen her,</article></article></li><li data-li-identifier="e)" data-name="e)"><article class="listArticle" id="kapittel-1-ledd-84-punkt-5"><article class="legalP" id="kapittel-1-ledd-84-punkt-5-ledd-1">å innføre eksemplar av opptak som nevnt i § 45 i den hensikt å gjøre dem tilgjengelig for allmennheten i ervervsøyemed, når tilvirkeren ikke har samtykket til innførselen og eksemplar av samme opptak med samtykke av tilvirkeren frembys her i riket. Departementet kan i forskrifter gjøre unntak fra denne bestemmelsen for innførsel av eksemplar fra nærmere bestemte land.</article></article></li></ul></article><article class="legalP" id="kapittel-1-ledd-85">Ved overtredelse av bestemmelsen i § 12 fjerde ledd, gjelder første ledd i paragrafen her likevel bare dersom handlingen er forsettlig.</article><article class="legalP" id="kapittel-1-ledd-86">Medvirkning til overtredelse som nevnt i første og andre ledd straffes på samme måte.</article><article class="legalP" id="kapittel-1-ledd-87">Er overtredelse som nevnt i første og annet ledd forsettlig, og foreligger det særlig skjerpende forhold, er straffen bøter eller fengsel inntil tre år. Ved vurderingen av om særlig skjerpende forhold foreligger, skal det først og fremst legges vekt på den skade som er påført rettshavere og andre, den vinning som lovovertrederen har hatt og omfanget av overtredelsen for øvrig.</article><article class="legalP" id="kapittel-1-ledd-88">Forsøk på forsettlig overtredelse som nevnt i første til fjerde ledd kan straffes likt med den fullbyrdete overtredelse.</article><article class="legalP" id="kapittel-1-ledd-89">Den som forsettlig eller uaktsomt unnlater å påføre de i § 52 nevnte opplysninger på et verk som han forestår trykkingen av, straffes med bøter.</article><article class="legalP" id="kapittel-1-ledd-90">Overtredelse av fjerde ledd jf. femte ledd påtales av det offentlige. Overtredelse av de øvrige bestemmelser i paragrafen her påtales ikke av det offentlige med mindre det begjæres av fornærmede eller en organisasjon, jf. åttende ledd, eller finnes påkrevd av allmenne hensyn.</article><article class="legalP" id="kapittel-1-ledd-91">Er denne lov overtrådt ved at et verk er brukt på en måte som er nevnt i §§ 13b, 14, 16a, 17b, 30, 32 og 34, kan påtale begjæres også av den organisasjon som kan inngå avtale etter § 36, så lenge fornærmede ikke motsetter seg det.</article> <article class="defaultP" margin-top="true">§ 55 nytt tredje ledd skal lyde:</article><article class="legalP" id="kapittel-1-ledd-92">Bestemmelsene i denne paragraf kan ikke anvendes overfor den som fremstiller eller medvirker til fremstilling av eksemplar i strid med bestemmelsen i § 12 fjerde ledd, med mindre handlingen er forsettlig.</article> <article class="defaultP" margin-top="true">§ 60 andre ledd skal lyde:</article><article class="legalP" id="kapittel-1-ledd-93">Eksemplar som er lovlig fremstilt før lovens ikrafttreden, kan fremdeles spres til allmennheten eller vises offentlig, likevel slik at bestemmelsene om utleie i §§ 19, 42 og 45 og bestemmelsene i § 19 om utlån av maskinlesbart eksemplar av datamaskinprogram får anvendelse også i disse tilfelle.</article></section><section class="section" data-name="kapII" id="kapittel-2" data-lovdata-URL="LTI/lov/2005-06-17-97/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 14. desember 1956 nr. 4 om avgift på offentlig framføring av utøvende kunstneres prestasjoner m.v. skal § 3 andre ledd første punktum lyde:</article><article class="legalP" id="kapittel-2-ledd-2">Avgiftsplikten omfatter ikke offentlig framføring av lydopptak som er vederlagspliktig etter åndsverkloven § 45b eller offentlig framføring av lydopptak eller film ved overføring på en slik måte at den enkelte selv kan velge tid og sted for tilgang til opptaket.</article></section><section class="section" data-name="kapIII" id="kapittel-3" data-lovdata-URL="LTI/lov/2005-06-17-97/KAPITTEL_3"><h2 data-text-align="center">III</h2><ul class="defaultList"><li data-li-identifier="1." data-name="1."><article class="listArticle" id="kapittel-3-punkt-1"><article class="legalP" id="kapittel-3-punkt-1-ledd-1">Loven gjelder fra den tid Kongen bestemmer. De enkelte bestemmelser i loven kan settes i kraft til ulik tid.</article></article></li><li data-li-identifier="2." data-name="2."><article class="listArticle" id="kapittel-3-punkt-2"><article class="legalP" id="kapittel-3-punkt-2-ledd-1">For endringene i åndsverkloven gjelder følgende overgangsregler: <ul class="defaultList"><li data-li-identifier="a)" data-name="a)"><article class="listArticle" id="kapittel-3-punkt-2-ledd-1-punkt-1"><article class="legalP" id="kapittel-3-punkt-2-ledd-1-punkt-1-ledd-1">Endringene gjelder ikke handlinger som er utført eller rettigheter som er ervervet før loven her trer i kraft.</article></article></li><li data-li-identifier="b)" data-name="b)"><article class="listArticle" id="kapittel-3-punkt-2-ledd-1-punkt-2"><article class="legalP" id="kapittel-3-punkt-2-ledd-1-punkt-2-ledd-1">Dersom det før loven her trer i kraft er igangsatt eksemplarfremstilling med hjemmel i 2. kapittel slik dette lyder før lovendringene trer i kraft, kan eksemplarfremstillingen avsluttes innenfor de planlagte rammer, likevel senest innen 1. januar 2006. Denne bestemmelse gjelder ikke for eksemplarfremstilling etter § 12.</article></article></li><li data-li-identifier="c)" data-name="c)"><article class="listArticle" id="kapittel-3-punkt-2-ledd-1-punkt-3"><article class="legalP" id="kapittel-3-punkt-2-ledd-1-punkt-3-ledd-1">Kongen kan fastsette nærmere overgangsregler.</article></article></li></ul></article></article></li></ul></section></main></body></html>