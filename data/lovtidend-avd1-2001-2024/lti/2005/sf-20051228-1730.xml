<!DOCTYPE html><html lang="no"><head><title>Forskrift om endring i forskrift om tildeling, endring og bortfall av konsesjoner for oppdrett av andre arter enn laks, ørret og regnbueørret.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-28-1730</dd><dt class="dokid">DokumentID</dt><dd class="dokid">LTI/forskrift/2005-12-28-1730</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 17 s 2916</dd><dt class="dateInForce">I kraft fra</dt><dd class="dateInForce">2006-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-12-22-1799</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-17-79/§1</li><li>lov/2005-06-17-79/§2</li><li>lov/2005-06-17-79/§4</li><li>lov/2005-06-17-79/§5</li><li>lov/2005-06-17-79/§6</li><li>lov/2005-06-17-79/§8</li><li>lov/2005-06-17-79/§9</li><li>lov/2005-06-17-79/§11</li><li>lov/2005-06-17-79/§16</li><li>lov/2005-06-17-79/§19</li><li>lov/2005-06-17-79/§26</li></ul></dd><dt class="dateOfPublication">Kunngjort</dt><dd class="dateOfPublication">2006-01-05</dd><dt class="journalNumber">Journalnummer</dt><dd class="journalNumber">2005-1440</dd><dt class="titleShort">Korttittel</dt><dd class="titleShort">Endr i forskrift om oppdrett av andre fiskearter</dd><dt class="title">Tittel</dt><dd class="title">Forskrift om endring i forskrift om tildeling, endring og bortfall av konsesjoner for oppdrett av andre arter enn laks, ørret og regnbueørret.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeri- og kystdepartementet 28. desember 2005 med hjemmel i lov 17. juni 2005 nr. 79 om akvakultur (akvakulturloven) § 1, § 2, § 4, § 5, § 6, § 8, § 9, § 11, § 16, § 19 og § 26.</dd><dt class="refid">RefID</dt><dd class="refid">forskrift/2005-12-28-1730</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tildeling, endring og bortfall av konsesjoner for oppdrett av andre arter enn laks, ørret og regnbueørret.<ul class="tocSubUl"><li>I<ul class="tocSubUl"><li>§ 1. Formål</li><li>§ 2. Forskriftens virkeområde</li><li>§ 3. Definisjoner</li><li>§ 4. Krav om akvakulturtillatelse</li><li>§ 5. Særlig om tildeling av tillatelser til akvakultur av mat- og stamfisk i ferskvann</li><li>§ 6. Overgangsbestemmelse konkurs</li><li>§ 7. Generelle vilkår for klarering av lokalitet</li><li>§ 8. Særlige krav til lokalitet for akvakultur av settefisk i ferskvann</li><li>§ 9. Søknadsbehandling</li><li>§ 10. Krav til søknad</li><li>§ 11. Akvakultur av mat- og stamfisk i ferskvann</li><li>§ 12. Akvakultur av matfisk og stamfisk i sjøvann</li><li>§ 13. Akvakultur av bløtdyr, krepsdyr og pigghuder</li><li>§ 14. Omgjøring av akvakulturtillatelsens avgrensning</li><li>§ 18. Tilbaketrekking av tillatelse ved passivitet</li><li>§ 19. Gebyr</li><li>§ 20. Straff og andre reaksjoner ved overtredelse</li><li>§ 21. Dispensasjon</li><li>§ 22. Ikrafttredelse og opphevelse av andre forskrifter</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-28-1730" id="dokument"><h1>Forskrift om endring i forskrift om tildeling, endring og bortfall av konsesjoner for oppdrett av andre arter enn laks, ørret og regnbueørret.</h1><section class="section" data-name="kapI" id="kapittel-1" data-lovdata-URL="LTI/forskrift/2005-12-28-1730/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. desember 2004 nr. 1799 om tildeling, endring og bortfall av konsesjoner for oppdrett av andre arter enn laks, ørret og regnbueørret er det foretatt endringer. Forskriften skal i sin helhet lyde:</article> <article class="defaultP" margin-top="true"><i>Forskrift om tillatelse til akvakultur av andre arter enn laks, ørret og regnbueørret.</i></article> <article class="defaultP" margin-top="true">Fastsatt av Fiskeri- og kystdepartementet 22. desember 2004 med hjemmel i lov 17. juni 2005 nr. 79 om akvakultur (akvakulturloven) § 1, § 2, § 4, § 5, § 6, § 8, § 9, § 11, § 16, § 19 og § 26.</article><span class="futuretitle" id="kapittel-1-foreslåttittel-1">Kapittel 1. Formål, virkeområde og definisjoner</span><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-1-ledd-1">Forskriften skal medvirke til at akvakultur av andre arter enn laks, ørret og regnbueørret blir lønnsom og konkurransekraftig innenfor rammene av en bærekraftig utvikling, og bidra til verdiskaping på kysten.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Forskriftens virkeområde</span></span><article class="legalP" id="kapittel-1-foreslåttparagraf-2-ledd-1">Forskriften gjelder for norsk landterritorium og territorialfarvann, på kontinentalsokkelen og i Norges økonomiske sone.</article><article class="legalP" id="kapittel-1-foreslåttparagraf-2-ledd-2">Forskriften gjelder tildeling, endring og opphør av tillatelser til akvakultur av andre fiskearter enn laks, ørret og regnbueørret samt til akvakultur av bløtdyr, krepsdyr og pigghuder. Forskriften gjelder ikke akvakultur av krepsdyr, bløtdyr og pigghuder i form av bunnkultur uten at dyrene holdes i fangenskap (havbeite).</article></article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-3-ledd-1">I denne forskrift forstås med:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1"><i>Akvakultur:</i> produksjon av akvatiske organismer. Som produksjon regnes ethvert tiltak for å påvirke levende akvatiske organismers vekt, størrelse, antall, egenskaper eller kvalitet.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1"><i>Akvakulturtillatelse:</i> tillatelse gitt i medhold av akvakulturloven, som ved registrering i akvakulturregisteret gir rett til bestemt type produksjon av bestemt art, i bestemt omfang på en eller flere bestemte lokaliteter.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1"><i>Biomasse:</i> den til enhver tid stående mengde av levende fisk (målt i kilo eller tonn).</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-3-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1"><i>Bløtdyr:</i> leddsnegler, snegler, muslinger, blekkspruter og sjøtenner.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-3-ledd-1-punkt-5"><article class="legalP" id="kapittel-1-foreslåttparagraf-3-ledd-1-punkt-5-ledd-1"><i>Ferskvann:</i> vann med inntil 0,5 promille saltinnhold.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-3-ledd-1-punkt-6"><article class="legalP" id="kapittel-1-foreslåttparagraf-3-ledd-1-punkt-6-ledd-1"><i>Krepsdyr:</i> alle krepsdyr, herunder hummer og krabbe.</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-3-ledd-1-punkt-7"><article class="legalP" id="kapittel-1-foreslåttparagraf-3-ledd-1-punkt-7-ledd-1"><i>Lokalitet:</i> geografisk avgrenset område enten på land eller i vann der det søkes om eller er gitt tillatelse til akvakultur.</article></article></li><li data-li-identifier="8." data-name="8."><article class="listArticle" id="kapittel-1-foreslåttparagraf-3-ledd-1-punkt-8"><article class="legalP" id="kapittel-1-foreslåttparagraf-3-ledd-1-punkt-8-ledd-1"><i>Matfisk:</i> fisk som produseres med sikte på slakting til konsum og som ikke kommer inn under definisjonen av settefisk eller stamfisk.</article></article></li><li data-li-identifier="9." data-name="9."><article class="listArticle" id="kapittel-1-foreslåttparagraf-3-ledd-1-punkt-9"><article class="legalP" id="kapittel-1-foreslåttparagraf-3-ledd-1-punkt-9-ledd-1"><i>Pigghuder:</i> sjøliljer, sjøstjerner, slangestjerner, sjøpiggsvin og sjøpølser.</article></article></li><li data-li-identifier="10." data-name="10."><article class="listArticle" id="kapittel-1-foreslåttparagraf-3-ledd-1-punkt-10"><article class="legalP" id="kapittel-1-foreslåttparagraf-3-ledd-1-punkt-10-ledd-1"><i>Settefisk:</i> rogn, yngel eller smolt som produseres med sikte på overføring til andre lokaliteter.</article></article></li><li data-li-identifier="11." data-name="11."><article class="listArticle" id="kapittel-1-foreslåttparagraf-3-ledd-1-punkt-11"><article class="legalP" id="kapittel-1-foreslåttparagraf-3-ledd-1-punkt-11-ledd-1"><i>Sjøvann:</i> vann med minst 0,5 promille saltinnhold.</article></article></li><li data-li-identifier="12." data-name="12."><article class="listArticle" id="kapittel-1-foreslåttparagraf-3-ledd-1-punkt-12"><article class="legalP" id="kapittel-1-foreslåttparagraf-3-ledd-1-punkt-12-ledd-1"><i>Stamfisk:</i> fisk som skal strykes eller reproduseres på annen måte.</article></article></li></ul></article></article><span class="futuretitle" id="kapittel-1-foreslåttittel-2">Kapittel 2. Tildeling og lokalisering av akvakulturtillatelse mv.</span><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Krav om akvakulturtillatelse</span></span><article class="legalP" id="kapittel-1-foreslåttparagraf-4-ledd-1">Ingen kan drive akvakultur uten tillatelse. Det kan ikke gis tillatelse til akvakultur av fremmede organismer.</article><article class="legalP" id="kapittel-1-foreslåttparagraf-4-ledd-2">Tillatelse som gis i medhold av denne forskriften gjelder for:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-4-ledd-2-punkt-1"><article class="legalP" id="kapittel-1-foreslåttparagraf-4-ledd-2-punkt-1-ledd-1">en bestemt art,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-4-ledd-2-punkt-2"><article class="legalP" id="kapittel-1-foreslåttparagraf-4-ledd-2-punkt-2-ledd-1">en bestemt lokalitet, og</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-4-ledd-2-punkt-3"><article class="legalP" id="kapittel-1-foreslåttparagraf-4-ledd-2-punkt-3-ledd-1">enten klekking av rogn og produksjon av tidlige livsstadier ment for utsett eller akvakultur av fisk, krepsdyr, bløtdyr eller pigghuder til konsum.</article></article></li></ul></article><article class="legalP" id="kapittel-1-foreslåttparagraf-4-ledd-3">Tillatelser etter denne forskriften gis av Fiskeridirektoratet med mindre annet fremgår av den enkelte bestemmelse. Gjelder søknaden akvakultur i ferskvann i fylkene Hedmark, Oppland, Buskerud, Telemark, Vestfold, Østfold, Oslo eller Akershus, der anlegg skal ha inntak av og utslipp til ferskvann, gis tillatelser av fylkesmannen i det fylke det er søkt om lokalisering.</article></article><article class="futureLegalArticle" data-name="§5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Særlig om tildeling av tillatelser til akvakultur av mat- og stamfisk i ferskvann</span></span><article class="legalP" id="kapittel-1-foreslåttparagraf-5-ledd-1">Fiskeridirektoratet eller den direktoratet gir myndighet, kan fastsette begrensninger av antall tillatelser til akvakultur av matfisk og stamfisk i et vassdrag. Fiskeridirektoratet kan også foreta en fordeling mellom søkere innenfor en biomassegrense som blant annet av miljøhensyn er fastsatt som maksimum for et vassdrag.</article></article><article class="futureLegalArticle" data-name="§6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Overgangsbestemmelse konkurs</span></span><article class="legalP" id="kapittel-1-foreslåttparagraf-6-ledd-1">Innehaver av midlertidig konsesjon tildelt med hjemmel i forskrift 14. desember 2004 nr. 1644 om behandling av akvakulturkonsesjoner ved konkurs, kan innen utløp av den midlertidige konsesjonen søke Fiskeridirektoratet om tildeling av de tillatelser som er omfattet av den midlertidige konsesjonen.</article><article class="legalP" id="kapittel-1-foreslåttparagraf-6-ledd-2">Enhver som den 31. desember 2005 kunne tildeles midlertidig konsesjon med hjemmel i ovenfor nevnte forskrift § 5, kan innen 31. januar 2006 søke Fiskeridirektoratet om å få tildelt tillatelse tilsvarende den tillatelse som falt bort ved konkursåpningen.</article><article class="legalP" id="kapittel-1-foreslåttparagraf-6-ledd-3">Det skal ikke betales gebyr for søknader etter denne bestemmelsen.</article></article><article class="futureLegalArticle" data-name="§7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Generelle vilkår for klarering av lokalitet</span></span><article class="legalP" id="kapittel-1-foreslåttparagraf-7-ledd-1">Lokalitet for akvakultur kan klareres dersom<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-7-ledd-1-punkt-1"><article class="legalP" id="kapittel-1-foreslåttparagraf-7-ledd-1-punkt-1-ledd-1">det er miljømessig forsvarlig;</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-7-ledd-1-punkt-2"><article class="legalP" id="kapittel-1-foreslåttparagraf-7-ledd-1-punkt-2-ledd-1">det er foretatt en avveining av arealinteresser, med særlig vekt på <ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-7-ledd-1-punkt-2-ledd-1-punkt-1"><article class="legalP" id="kapittel-1-foreslåttparagraf-7-ledd-1-punkt-2-ledd-1-punkt-1-ledd-1">søkers behov for areal til planlagt akvakulturvirksomhet,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-7-ledd-1-punkt-2-ledd-1-punkt-2"><article class="legalP" id="kapittel-1-foreslåttparagraf-7-ledd-1-punkt-2-ledd-1-punkt-2-ledd-1">alternativ bruk av området til annen akvakultur,</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-7-ledd-1-punkt-2-ledd-1-punkt-3"><article class="legalP" id="kapittel-1-foreslåttparagraf-7-ledd-1-punkt-2-ledd-1-punkt-3-ledd-1">annen bruk av området, og</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-7-ledd-1-punkt-2-ledd-1-punkt-4"><article class="legalP" id="kapittel-1-foreslåttparagraf-7-ledd-1-punkt-2-ledd-1-punkt-4-ledd-1">verneinteresser som ikke omfattes av bokstav d, herunder vedtak om vern etter lov 29. mai 1981 nr. 38 om viltet;</article></article></li></ul></article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-7-ledd-1-punkt-3"><article class="legalP" id="kapittel-1-foreslåttparagraf-7-ledd-1-punkt-3-ledd-1">det er gitt tillatelser som kreves etter <ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-7-ledd-1-punkt-3-ledd-1-punkt-1"><article class="legalP" id="kapittel-1-foreslåttparagraf-7-ledd-1-punkt-3-ledd-1-punkt-1-ledd-1">lov 19. desember 2003 nr. 124 om matproduksjon og mattrygghet mv.,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-7-ledd-1-punkt-3-ledd-1-punkt-2"><article class="legalP" id="kapittel-1-foreslåttparagraf-7-ledd-1-punkt-3-ledd-1-punkt-2-ledd-1">lov 13. mars 1981 nr. 6 om vern mot forurensninger og om avfall,</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-7-ledd-1-punkt-3-ledd-1-punkt-3"><article class="legalP" id="kapittel-1-foreslåttparagraf-7-ledd-1-punkt-3-ledd-1-punkt-3-ledd-1">lov 8. juni 1984 nr. 51 om havner og farvann m.v., og</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-7-ledd-1-punkt-3-ledd-1-punkt-4"><article class="legalP" id="kapittel-1-foreslåttparagraf-7-ledd-1-punkt-3-ledd-1-punkt-4-ledd-1">lov 24. november 2000 nr. 82 om vassdrag og grunnvann; og</article></article></li></ul></article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-7-ledd-1-punkt-4"><article class="legalP" id="kapittel-1-foreslåttparagraf-7-ledd-1-punkt-4-ledd-1">det ikke er i strid med <ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-7-ledd-1-punkt-4-ledd-1-punkt-1"><article class="legalP" id="kapittel-1-foreslåttparagraf-7-ledd-1-punkt-4-ledd-1-punkt-1-ledd-1">vedtatte arealplaner etter plan- og bygningsloven 14. juni 1985 nr. 77,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-7-ledd-1-punkt-4-ledd-1-punkt-2"><article class="legalP" id="kapittel-1-foreslåttparagraf-7-ledd-1-punkt-4-ledd-1-punkt-2-ledd-1">vedtatte vernetiltak etter lov 19. juni 1970 nr. 63 om naturvern, eller</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-7-ledd-1-punkt-4-ledd-1-punkt-3"><article class="legalP" id="kapittel-1-foreslåttparagraf-7-ledd-1-punkt-4-ledd-1-punkt-3-ledd-1">vedtatte vernetiltak etter lov 9. juni 1978 nr. 50 om kulturminner.</article></article></li></ul></article></article></li></ul><p class="leddfortsettelse">Selv om klarering kan være i strid med bokstav d) kan klarering gis dersom det foreligger samtykke fra vedkommende plan- eller vernemyndighet.</p></article></article><article class="futureLegalArticle" data-name="§8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Særlige krav til lokalitet for akvakultur av settefisk i ferskvann</span></span><article class="legalP" id="kapittel-1-foreslåttparagraf-8-ledd-1">Tillatelse til akvakultur av settefisk i ferskvann skal ikke gis:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-8-ledd-1-punkt-1"><article class="legalP" id="kapittel-1-foreslåttparagraf-8-ledd-1-punkt-1-ledd-1">til merdbasert ferskvannslokalitet, eller</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-8-ledd-1-punkt-2"><article class="legalP" id="kapittel-1-foreslåttparagraf-8-ledd-1-punkt-2-ledd-1">dersom søker ikke har sannsynliggjort at virksomheten har tilgang til tilstrekkelige mengder vann av en kvalitet som sikrer fiskene gode levevilkår, herunder tilstrekkelig vanngjennomstrømning.</article></article></li></ul></article></article><article class="futureLegalArticle" data-name="§9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Søknadsbehandling</span></span><article class="legalP" id="kapittel-1-foreslåttparagraf-9-ledd-1">Søknad etter denne forskrift utfylles på fastsatt skjema, og sendes Fiskeridirektoratets regionkontor i den region det søkes om lokalisering.</article><article class="legalP" id="kapittel-1-foreslåttparagraf-9-ledd-2">Gjelder søknaden akvakultur av ferskvannsarter i fylkene Hedmark, Oppland, Buskerud, Telemark, Vestfold, Østfold, Oslo eller Akershus, der anlegg skal ha inntak og utslipp til ferskvann, skal søknaden sendes til fylkesmannen i det fylket det søkes om lokalisering.</article><article class="legalP" id="kapittel-1-foreslåttparagraf-9-ledd-3">Etter at regionkontoret eller fylkesmannen har sendt søknad om tillatelse til den kommune det søkes om lokalisering i, skal søker etter anvisning fra kommunen sørge for at søknaden legges ut til offentlig ettersyn, og at dette kunngjøres i Norsk Lysningsblad og i to aviser som er vanlig lest på stedet.</article><article class="legalP" id="kapittel-1-foreslåttparagraf-9-ledd-4">Søknad om dispensasjon etter § 21 sendes Fiskeridirektoratet.</article></article><article class="futureLegalArticle" data-name="§10" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Krav til søknad</span></span><article class="legalP" id="kapittel-1-foreslåttparagraf-10-ledd-1">Søknaden skal inneholde:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-10-ledd-1-punkt-1"><article class="legalP" id="kapittel-1-foreslåttparagraf-10-ledd-1-punkt-1-ledd-1">opplysninger om strømmålinger på lokaliteten,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-10-ledd-1-punkt-2"><article class="legalP" id="kapittel-1-foreslåttparagraf-10-ledd-1-punkt-2-ledd-1">kartdokumentasjon som angitt i NS 9410 – Miljøovervåking av marine matfiskanlegg – eller tilsvarende internasjonal standard/anerkjent norm, og</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-10-ledd-1-punkt-3"><article class="legalP" id="kapittel-1-foreslåttparagraf-10-ledd-1-punkt-3-ledd-1">resultatene fra en miljøundersøkelse i form av en trendovervåking av bunnforholdene på lokaliteten (i NS 9410 kalt B-undersøkelse) gjort i henhold til NS 9410 eller tilsvarende internasjonal standard/anerkjent norm.</article></article></li></ul></article><article class="legalP" id="kapittel-1-foreslåttparagraf-10-ledd-2">Første ledd nr. 2 og 3 gjelder bare ved søknad om akvakultur av fisk på lokalitet i sjøvann.</article><article class="legalP" id="kapittel-1-foreslåttparagraf-10-ledd-3">Første ledd gjelder ikke for søknader fra fiskere registrert på blad A eller B i fiskermanntallet samt tilvirkere for oppbevaring av villfanget fisk som ledd i akvakultur av midlertidig eller sporadisk karakter.</article><article class="legalP" id="kapittel-1-foreslåttparagraf-10-ledd-4">Miljøundersøkelsen etter første ledd nr. 3 skal gjøres av kompetent organ. Et kompetent organ skal dokumentere relevant faglig kompetanse for oppdragsgiver og være uavhengig oppdragsgiver.</article><article class="legalP" id="kapittel-1-foreslåttparagraf-10-ledd-5">På lokaliteter hvor miljøundersøkelse etter første ledd nr. 3 vanskelig lar seg gjennomføre etter NS 9410 eller tilsvarende internasjonal standard/anerkjent norm på grunn av dybdeforhold eller lokalitet med stein- eller fjellbunn, kan Fiskeridirektoratets regionkontor i samråd med Fylkesmannen fatte vedtak om alternativ miljøundersøkelse.</article><article class="legalP" id="kapittel-1-foreslåttparagraf-10-ledd-6">Dersom anleggets størrelse, beliggenhet eller andre forurensningsmessige forhold tilsier det, kan Fiskeridirektoratets regionkontor i samråd med Fylkesmannen kreve undersøkelse av bunntilstanden på lokaliteten (nærsonen) og utover i resipienten (fjernsonen) (i NS 9410 kalt C-undersøkelse) i henhold til NS 9410 jf. 9423 eller tilsvarende internasjonal standard/anerkjent norm. Slik undersøkelse skal utføres av et organ som er akkreditert for å utføre oppgaven.</article></article><span class="futuretitle" id="kapittel-1-foreslåttittel-3">Kapittel 3. Avgrensning av akvakulturtillatelse</span><article class="futureLegalArticle" data-name="§11" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Akvakultur av mat- og stamfisk i ferskvann</span></span><article class="legalP" id="kapittel-1-foreslåttparagraf-11-ledd-1">Tillatelse til akvakultur av matfisk og stamfisk i ferskvann avgrenses til en biomasse på inntil 325 tonn.</article></article><article class="futureLegalArticle" data-name="§12" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Akvakultur av matfisk og stamfisk i sjøvann</span></span><article class="legalP" id="kapittel-1-foreslåttparagraf-12-ledd-1">Tillatelse til akvakultur av matfisk og stamfisk i sjøvann avgrenses til en biomasse fastsatt i det enkelte tilfelle, med mindre annet er fastsatt i andre, tredje eller fjerde ledd.</article><article class="legalP" id="kapittel-1-foreslåttparagraf-12-ledd-2">Tillatelse til akvakultur av matfisk med merdteknologi avgrenses til en biomasse på inntil 780 tonn.</article><article class="legalP" id="kapittel-1-foreslåttparagraf-12-ledd-3">For akvakultur som nevnt i § 10 tredje ledd avgrenses en tillatelse til 65 tonn biomasse og tillatelse skal kun gis for bruk i et avgrenset tidsrom i løpet av året.</article><article class="legalP" id="kapittel-1-foreslåttparagraf-12-ledd-4">Tillatelse til akvakultur av villfanget marin fisk avgrenses til en biomasse på inntil 195 tonn.</article></article><article class="futureLegalArticle" data-name="§13" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Akvakultur av bløtdyr, krepsdyr og pigghuder</span></span><article class="legalP" id="kapittel-1-foreslåttparagraf-13-ledd-1">Avgrensningen av en tillatelse til akvakultur av bløtdyr, krepsdyr og pigghuder fastsettes i det enkelte tilfellet.</article></article><article class="futureLegalArticle" data-name="§14" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Omgjøring av akvakulturtillatelsens avgrensning</span></span><article class="legalP" id="kapittel-1-foreslåttparagraf-14-ledd-1">Akvakulturtillatelse gitt før 1. januar 2005 avgrenset i volum, er etter dette tidspunktet avgrenset i biomasse.</article><article class="legalP" id="kapittel-1-foreslåttparagraf-14-ledd-2">Klarering av lokalitet gitt før 1. januar 2005 avgrenset i volum, er etter dette tidspunktet avgrenset i biomasse.</article><article class="legalP" id="kapittel-1-foreslåttparagraf-14-ledd-3">Hver 1 m<sup>3</sup> tillatt volum utgjør etter dette 65 kg maksimalt tillatt biomasse.</article></article><span class="futuretitle" id="kapittel-1-foreslåttittel-4">Kapittel 4. (Opphevet)</span><span class="futuretitle" id="kapittel-1-foreslåttittel-5">Kapittel 5. Administrative bestemmelser, tiltak og straff</span><article class="futureLegalArticle" data-name="§18" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Tilbaketrekking av tillatelse ved passivitet</span></span><article class="legalP" id="kapittel-1-foreslåttparagraf-15-ledd-1">Fiskeridirektoratet kan trekke tilbake en akvakulturtillatelse dersom det innen to år etter tillatelse er gitt, ikke er etablert virksomhet med mer enn en tredjedel av det tillatte. Det samme gjelder dersom det senere ikke har vært virksomhet som overstiger en tredjedel av det tillatte i en periode på to år.</article><article class="legalP" id="kapittel-1-foreslåttparagraf-15-ledd-2">Unntatt er tillatelse som ikke er blitt benyttet i to år på grunn av pålagt brakklegging av lokaliteten. Denne kan trekkes tilbake dersom den i henhold til godkjent driftsplan ikke skal benyttes etter denne toårsperioden.</article><article class="legalP" id="kapittel-1-foreslåttparagraf-15-ledd-3">Overføring av tillatelse eller overføring av tilsagn om tillatelse medfører ikke fristavbrudd etter denne paragrafen.</article></article><article class="futureLegalArticle" data-name="§19" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Gebyr</span></span><article class="legalP" id="kapittel-1-foreslåttparagraf-16-ledd-1">For behandling av søknader etter denne forskriften skal det betales gebyr i den grad dette følger av forskrift 21. desember 2001 nr. 1597 om gebyrer i forbindelse med akvakultur.</article></article><article class="futureLegalArticle" data-name="§20" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">Straff og andre reaksjoner ved overtredelse</span></span><article class="legalP" id="kapittel-1-foreslåttparagraf-17-ledd-1">Overtredelse av forskriften eller vedtak fattet i medhold av den, kan medføre straff og andre reaksjoner etter lov 17. juni 2005 nr. 79 om akvakultur.</article></article><article class="futureLegalArticle" data-name="§21" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 21</span>. <span class="legalArticleTitle">Dispensasjon</span></span><article class="legalP" id="kapittel-1-foreslåttparagraf-18-ledd-1">Fiskeridirektoratet kan i særlige tilfelle dispensere fra bestemmelsene i denne forskriften.</article></article><span class="futuretitle" id="kapittel-1-foreslåttittel-6">Kapittel 6. Ikrafttredelse og opphevelse av andre forskrifter</span><article class="futureLegalArticle" data-name="§22" id="kapittel-1-foreslåttparagraf-19"><span class="futureLegalArticleHeader"><span class="legalArticleValue">§ 22</span>. <span class="legalArticleTitle">Ikrafttredelse og opphevelse av andre forskrifter</span></span><article class="legalP" id="kapittel-1-foreslåttparagraf-19-ledd-1">Denne forskrift trer i kraft 1. januar 2005.</article><article class="legalP" id="kapittel-1-foreslåttparagraf-19-ledd-2">Fra samme tid oppheves følgende forskrifter:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-19-ledd-2-punkt-1"><article class="legalP" id="kapittel-1-foreslåttparagraf-19-ledd-2-punkt-1-ledd-1">forskrift 11. juli 1990 nr. 547 om oppdrett av skalldyr</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-19-ledd-2-punkt-2"><article class="legalP" id="kapittel-1-foreslåttparagraf-19-ledd-2-punkt-2-ledd-1">forskrift 11. juli 1990 nr. 548 om oppdrett av andre fiskearter enn laks, ørret og regnbueørret i saltvann</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-19-ledd-2-punkt-3"><article class="legalP" id="kapittel-1-foreslåttparagraf-19-ledd-2-punkt-3-ledd-1">forskrift 20. desember 1985 nr. 2272 om oppdrett av fisk på ferskvannslokalitet.</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2005-12-28-1730/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2006.</article></section></main></body></html>