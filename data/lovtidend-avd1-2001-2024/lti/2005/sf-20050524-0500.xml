<!DOCTYPE html><html lang="no"><head><title>Forskrift om endring i forskrift om utlendingers adgang til riket og deres opphold her (utlendingsforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-05-24-500</dd><dt class="dokid">DokumentID</dt><dd class="dokid">LTI/forskrift/2005-05-24-500</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 7 s 1081</dd><dt class="dateInForce">I kraft fra</dt><dd class="dateInForce">2005-05-24</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-12-21-1028</li><li>forskrift/2002-06-24-742</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2005-04-29-378</li><li>lov/1988-06-24-64/§5</li><li>lov/1988-06-24-64/§6</li><li>lov/1988-06-24-64/§9</li><li>lov/1988-06-24-64/§23</li><li>lov/1988-06-24-64/§25</li><li>lov/1988-06-24-64/§50</li><li>lov/1988-06-24-64/§51</li><li>lov/1988-06-24-64/§53</li><li>lov/1988-06-24-64/§54</li><li>lov/1988-06-24-64/§55</li><li>lov/1988-06-24-64/§57</li><li>lov/1988-06-24-64/§58</li><li>lov/1988-06-24-64/§58a</li><li>lov/1988-06-24-64/§59</li></ul></dd><dt class="dateOfPublication">Kunngjort</dt><dd class="dateOfPublication">2005-06-03</dd><dt class="journalNumber">Journalnummer</dt><dd class="journalNumber">2005-0430</dd><dt class="titleShort">Korttittel</dt><dd class="titleShort">Endr. i utlendingsforskriften</dd><dt class="title">Tittel</dt><dd class="title">Forskrift om endring i forskrift om utlendingers adgang til riket og deres opphold her (utlendingsforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Kommunal- og regionaldepartementet 24. mai 2005 med hjemmel i delegeringsvedtak 29. april 2005 nr. 378, jf. lov 24. juni 1988 nr. 64 om utlendingers adgang til riket og deres opphold her (utlendingsloven) § 5 annet ledd, § 6, § 9, § 23, § 25, § 50, § 51, § 53, § 54, § 55, § 57, § 58, § 58a og § 59.</dd><dt class="refid">RefID</dt><dd class="refid">forskrift/2005-05-24-500</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utlendingers adgang til riket og deres opphold her (utlendingsforskriften).<ul class="tocSubUl"><li>I<ul class="tocSubUl"><li>§ 189a.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-05-24-500" id="dokument"><h1>Forskrift om endring i forskrift om utlendingers adgang til riket og deres opphold her (utlendingsforskriften).</h1><section class="section" data-name="kapI" id="kapittel-1" data-lovdata-URL="LTI/forskrift/2005-05-24-500/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. desember 1990 nr. 1028 om utlendingers adgang til riket og deres opphold her (utlendingsforskriften) gjøres følgende endringer:</article> <article class="defaultP" margin-top="true">§ 1 sjette ledd første punktum skal lyde:</article><article class="legalP" id="kapittel-1-ledd-2">For utlending som omfattes av EØS-avtalen eller EFTA-konvensjonen, er det gitt særlige regler i kapittel 8 i loven og denne forskrift, jf. § 172 til § 196.</article> <article class="defaultP" margin-top="true">§ 3 annet ledd bokstav a fjerde punktum skal lyde:</article><article class="legalP" id="kapittel-1-ledd-3">Det er videre et vilkår at<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">søkeren omfattes av kvote fastsatt av Kommunal- og regionaldepartementet i samråd med Arbeids- og sosialdepartementet, Nærings- og handelsdepartementet og Finansdepartementet, eller</article></article></li><li data-li-identifier="2)" data-name="2)"><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">stillingen ikke kan besettes ved innenlandsk arbeidskraft eller arbeidskraft fra EØS- eller EFTA-området.</article></article></li></ul></article> <article class="defaultP" margin-top="true">§ 4a annet ledd skal lyde:</article><article class="legalP" id="kapittel-1-ledd-4">Tilsvarende er det et vilkår for arbeidstillatelse i til sammen inntil to år at søkeren skal være<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">praktikant (trainee), og at arbeidskontrakten tilfredsstiller vilkår fastsatt av Utlendingsdirektoratet i samråd med Arbeidsdirektoratet. Utlendingsdirektoratet kan gi særskilte retningslinjer for søkere fra regioner fastsatt av Kommunal- og regionaldepartementet i samråd med Utenriksdepartementet og Arbeids- og sosialdepartementet,</article></article></li><li data-li-identifier="b)" data-name="b)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">au pair, og at arbeidskontrakten tilfredsstiller vilkår fastsatt av Utlendingsdirektoratet i samråd med Arbeidsdirektoratet,</article></article></li><li data-li-identifier="c)" data-name="c)"><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">personell på utenlandsk tog, fly, buss og lastebil i internasjonal trafikk,</article></article></li><li data-li-identifier="d)" data-name="d)"><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1">nødvendig vakt- og vedlikeholdsmannskap på skip i opplag i riket,</article></article></li><li data-li-identifier="e)" data-name="e)"><article class="listArticle" id="kapittel-1-ledd-4-punkt-5"><article class="legalP" id="kapittel-1-ledd-4-punkt-5-ledd-1">på arbeidsferie, og omfattes av avtale om arbeidsferie inngått mellom Norge og Australia, eller</article></article></li><li data-li-identifier="f)" data-name="f)"><article class="listArticle" id="kapittel-1-ledd-4-punkt-6"><article class="legalP" id="kapittel-1-ledd-4-punkt-6-ledd-1">medarbeider i virksomhet som har behov for ufaglært arbeidskraft som midlertidig ikke kan dekkes på det innenlandske arbeidsmarked eller med arbeidskraft fra EØS- eller EFTA-området, og at vedkommende fylkesarbeidskontor samtykker etter nærmere retningslinjer fastsatt av Utlendingsdirektoratet i samråd med Arbeidsdirektoratet. Søkerne må være russiske borgere fra Barentsregionen. Kommunal- og regionaldepartementet fastsetter i samråd med Utenriksdepartementet og Arbeids- og sosialdepartementet hvilke næringer det kan rekrutteres arbeidskraft til etter denne bestemmelsen.</article></article></li></ul></article> <article class="defaultP" margin-top="true">§ 4a nytt femte ledd skal lyde:</article><article class="legalP" id="kapittel-1-ledd-5">Utlending som har hatt tillatelse etter annet ledd bokstav f, kan gis ny tillatelse etter samme bestemmelse etter ett års opphold utenfor riket.</article> <article class="defaultP" margin-top="true">§ 5 første ledd bokstav c oppheves.</article> <article class="defaultP" margin-top="true">§ 5 fjerde ledd annet punktum skal lyde:</article><article class="legalP" id="kapittel-1-ledd-6">Tillatelse etter annet ledd bokstav b og c kan forlenges innenfor ettårsperioden.</article> <article class="defaultP" margin-top="true">§ 5 femte ledd første punktum oppheves.</article> <article class="defaultP" margin-top="true">§ 10 annet ledd bokstav k skal lyde:<ul class="defaultList"><li data-li-identifier="k)" data-name="k)"><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">omfattes av EØS-avtalen eller EFTA-konvensjonen med unntak av utlending som nevnt i § 172 annet ledd, er innreist i riket, jf. § 172 første ledd, og søker tillatelse etter lovens kapittel 2, eller</article></article></li></ul></article> <article class="defaultP" margin-top="true">§ 22 tredje ledd skal lyde:</article><article class="legalP" id="kapittel-1-ledd-7">De nærmeste familiemedlemmer til utlending som nevnt i § 4, § 4a med unntak av annet ledd bokstav f, § 5 første ledd bokstav a og b, § 29 fjerde ledd, § 165 fjerde ledd og § 166 sjette ledd kan gis oppholdstillatelse. Familiemedlem til utlending som nevnt i § 4a med unntak av annet ledd bokstav f, kan også gis arbeidstillatelse. Familiemedlem til utlending som nevnt i § 4 annet ledd kan også gis arbeidstillatelse. Utlendingsdirektoratet kan gi nærmere retningslinjer. Det er en forutsetning at underhold er sikret etter bestemmelsene i § 25.</article> <article class="defaultP" margin-top="true">§ 82 første ledd tredje punktum skal lyde:</article><article class="legalP" id="kapittel-1-ledd-8">Utlending som ikke omfattes av EØS-avtalen eller EFTA-konvensjonen plikter ved utreise å gi slike opplysninger som er nødvendig som følge av Norges forpliktelser i henhold til Schengen-samarbeidet, jf. Schengen-konvensjonen artikkel 6 nr. 2 bokstav d.</article> <article class="defaultP" margin-top="true">§ 88 annet ledd annet punktum skal lyde:</article><article class="legalP" id="kapittel-1-ledd-9">For utlending som ikke er omfattet av EØS-avtalen eller EFTA-konvensjonen skal det i tillegg foretas slik kontroll som er nødvendig som følge av Norges forpliktelser i henhold til Schengen-samarbeidet, jf. Schengen-konvensjonen artikkel 6 nr. 2 bokstav d.</article> <article class="defaultP" margin-top="true">§ 106 tredje ledd skal lyde:</article><article class="legalP" id="kapittel-1-ledd-10">Visumpliktig utlending som omfattes av EØS-avtalen eller EFTA-konvensjonen med unntak av utlending som nevnt i § 172 annet ledd, skal gis besøksvisum. Slik utlending er unntatt fra plikten til å betale gebyr, jf. § 110 siste ledd.</article> <article class="defaultP" margin-top="true">§ 172 skal lyde:</article><article class="legalP" id="kapittel-1-ledd-11">Utlending som omfattes av EØS-avtalen eller EFTA-konvensjonen med unntak av utlending som nevnt i annet ledd, kan uten tillatelse reise inn i riket og ta opphold eller arbeid her i inntil tre måneder, eller inntil seks måneder dersom utlendingen er arbeidssøkende, jf. lovens § 50 første ledd.</article><article class="legalP" id="kapittel-1-ledd-12">Utlending som ikke er EØS- eller EFTA-borger eller familiemedlem, jf. § 180, til slik borger, men som er ansatt hos en tjenesteyter og integrert i et EFTA-lands arbeidsmarked, kan uten tillatelse reise inn i riket og yte tjenester i inntil 90 arbeidsdager pr. kalenderår.</article><article class="legalP" id="kapittel-1-ledd-13">Utlending som omfattes av EØS-avtalen eller EFTA-konvensjonen og som tar opphold eller arbeid i riket ut over tidsperiodene nevnt i første ledd, må ha oppholdstillatelse, jf. lovens § 50 tredje ledd. Utlending som arbeider i riket og som hovedregel returnerer til bopel på annen EØS- eller EFTA-stats område minst én gang i uken, er likevel unntatt fra kravet om oppholdstillatelse. Utlending som nevnt i annet ledd som yter tjenester utover 90 arbeidsdager pr. kalenderår, må ha arbeidstillatelse etter bestemmelsene i lovens kapittel 2.</article><article class="legalP" id="kapittel-1-ledd-14">Utlending som er unntatt fra kravet om oppholdstillatelse etter tredje ledd, skal senest innen én uke etter at arbeidet er tiltrådt, melde seg for politiet i oppholdsdistriktet. Melding skjer ved personlig fremmøte. Utlendingen må legge frem det reisedokument vedkommende er innreist på og gi alle nødvendige opplysninger.</article><article class="legalP" id="kapittel-1-ledd-15">Første gangs oppholdstillatelse kan søkes etter innreise, jf. loven § 50 fjerde ledd.</article> <article class="defaultP" margin-top="true">§ 174 skal lyde:</article><article class="legalP" id="kapittel-1-ledd-16">Utlending som omfattes av EØS-avtalen eller EFTA-konvensjonen med unntak av utlending som nevnt i § 172 annet ledd, har etter søknad rett til oppholdstillatelse når det reisedokument søkeren er innreist på legges frem og søkeren fyller vilkårene fastsatt i § 175, § 176, § 177 eller § 178, med mindre det foreligger omstendigheter som vil gi grunn til å nekte utlendingen adgang til riket, opphold eller arbeid i medhold av andre regler i loven, jf. lovens § 51 tredje ledd.</article> <article class="defaultP" margin-top="true">Overskriften før § 181 skal lyde:</article><span class="futuretitle" id="kapittel-1-foreslåttittel-1">Fortsatt opphold etter avsluttet yrkesaktivitet i Norge, jf. lovens § 53, EØS-avtalens vedlegg V nr. 4 (forordning (EØF) nr. 1251/70) og EFTA-konvensjonens vedlegg K, tillegg 1 artikkel 4</span> <article class="defaultP" margin-top="true">Ny § 189a skal lyde:</article><article class="futureLegalArticle" data-name="§189a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 189a</span>.</span><article class="legalP" id="kapittel-1-foreslåttparagraf-1-ledd-1">Bestemmelsene i § 181 – § 189 gjelder tilsvarende for EFTA-borgere og deres familiemedlemmer.</article></article> <article class="defaultP" margin-top="true">§ 191 fjerde ledd skal lyde:</article><article class="legalP" id="kapittel-1-ledd-17">Tillatelsen til visumpliktig utlending som omfattes av EØS-avtalen eller EFTA-konvensjonen, gir adgang til gjentatte innreiser i riket i den tid den gjelder for, jf. § 112 annet ledd.</article> <article class="defaultP" margin-top="true">§ 193 første ledd skal lyde:</article><article class="legalP" id="kapittel-1-ledd-18">Vedtak om fornyelse av oppholdstillatelse treffes av Utlendingsdirektoratet, jf. lovens § 50 femte ledd.</article> <article class="defaultP" margin-top="true">§ 194 første ledd skal lyde:</article><article class="legalP" id="kapittel-1-ledd-19">Oppholdstillatelse til utlending som omfattes av EØS-avtalen eller EFTA-konvensjonen kan tilbakekalles dersom det foreligger forhold som nevnt i lovens § 13, med de begrensninger som følger av lovens § 56 første ledd.</article> <article class="defaultP" margin-top="true">§ 195 første ledd skal lyde:</article><article class="legalP" id="kapittel-1-ledd-20">Utlending som omfattes av EØS-avtalen eller EFTA-konvensjonen, kan bortvises eller utvises når hensynet til offentlig orden eller sikkerhet gjør det nødvendig, jf. lovens § 57 første ledd bokstav c og § 58 første ledd.</article></section><section class="section" data-name="kapII" id="kapittel-2" data-lovdata-URL="LTI/forskrift/2005-05-24-500/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks. Samtidig oppheves forskrift 24. juni 2002 nr. 742 om endring i forskrift om utlendingers adgang til riket og deres opphold her (utlendingsforskriften).</article></section></main></body></html>