<!DOCTYPE html><html lang="no"><head><title>Forskrift om endring i forskrift om tilskott til avløysing.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-11-08-1275</dd><dt class="dokid">DokumentID</dt><dd class="dokid">LTI/forskrift/2005-11-08-1275</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 13 s 2042</dd><dt class="dateInForce">I kraft fra</dt><dd class="dateInForce">2006-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-11-23-1086</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§3</li><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">2005-11-11</dd><dt class="journalNumber">Journalnummer</dt><dd class="journalNumber">2005-0997</dd><dt class="titleShort">Korttittel</dt><dd class="titleShort">Endr. i forskrift om tilskott til avløysing</dd><dt class="title">Tittel</dt><dd class="title">Forskrift om endring i forskrift om tilskott til avløysing.</dd><dt class="miscInformation">Annet om dokumentet</dt><dd class="miscInformation">Fastsett av Landbruks- og matdepartementet 8. november 2005 i medhald av jordbruksoppgjeret og med heimel i lov 12. mai 1995 nr. 23 om jord (jordlova) § 3 og § 18.</dd><dt class="refid">RefID</dt><dd class="refid">forskrift/2005-11-08-1275</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilskott til avløysing.<ul class="tocSubUl"><li>I<ul class="tocSubUl"><li>§ 7. Grunnlaget for fastsetjing av tilskott</li><li>§ 8. Tilskott til andre føretak enn enkeltpersonføretak</li><li>§ 9. Søknadsfrist</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-11-08-1275" id="dokument"><h1>Forskrift om endring i forskrift om tilskott til avløysing.</h1><section class="section" data-name="kapI" id="kapittel-1" data-lovdata-URL="LTI/forskrift/2005-11-08-1275/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 23. november 1998 nr. 1086 om tilskott til avløysing blir det gjort følgjande endringar:</article> <article class="defaultP" margin-top="true">§ 2 skal lyde:</article><article class="legalP" id="kapittel-1-ledd-2">I denne forskrifta forstår ein med:<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1"><i>Avløysarlag;</i> ein organisasjon som har som formål å kartleggje, organisere og administrere avløysing innafor eit område der det ligg til rette for slikt samarbeid, og som er ope for medlemskap for alle føretak i området som har rett på avløysartilskott.</article></article></li><li data-li-identifier="2)" data-name="2)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1"><i>Avløysarring;</i> to eller fleire føretak som har gått saman om å tilsetje felles avløysar. Ringen må ha styre og vedtekter som er godkjende av kommunen. Fellesbeite for mjølkeproduksjon som er organisert på same måte, kan reknast som avløysarring i beitesesongen.</article></article></li></ul></article> <article class="defaultP" margin-top="true">§ 5 skal lyde:</article><article class="legalP" id="kapittel-1-ledd-3">Tilskott til avløysing kan berre gjevast til dekning av faktiske utgifter til løn, feriepengar, arbeidsgjevaravgift og avgiftspliktig kjøregodtgjersle til avløysar, forutsatt at utgifter er innberetta til kommunekasseraren. Rapportering av lønsutgifter skal vere foreteke innafor Skattedirektoratet si frist for innlevering av lønns- og trekkoppgåve. Det kan òg refunderast utgifter til landbruksvikar og utgifter til kjøp av avløysartenester frå eit avløysarlag eller ein avløysarring.</article><article class="legalP" id="kapittel-1-ledd-4">Fylkesmannen kan i særskilde tilfelle gi dispensasjon ved for sein innrapportering. For tilskott til avløysing ved ferie og fritid er det særskilde reglar for andre føretak enn enkeltpersonføretak.</article> <article class="defaultP" margin-top="true">§ 7, § 8 og § 9 skal lyde:</article><article class="futureLegalArticle" data-name="§7" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Grunnlaget for fastsetjing av tilskott</span></span><article class="legalP" id="kapittel-1-foreslåttparagraf-1-ledd-1">Husdyrslag og vekstgrupper som dannar grunnlag for avløysartilskott, maksimalt tilskottsbeløp pr. føretak, nedre grense for krav til tilskott samt satsane blir fastsett i jordbruksoppgjeret.</article><article class="legalP" id="kapittel-1-foreslåttparagraf-1-ledd-2">Grunnlaget for fastsetjing av maksimalt tilskott er dyretalet på driftseininga pr. 1. januar i avløysaråret. For slaktegrisar, livdyrgris (levande vekt over 50 kg), gjæser, kalkunar, ender, livkyllingar og slaktekyllingar blir tal slakta dyr og/eller tal selde livdyr i føregåande år lagt til grunn for fastsetjing av maksimalt tilskott pr. driftseining. Det kan også gjevast tilskott for livkalkun definert som kalkun hos oppalar tenkt for sal, og der kalkunen kan vere inntil 28 veker gamal.</article><article class="legalP" id="kapittel-1-foreslåttparagraf-1-ledd-3">Blir husdyrbruket driven av ulike føretak i løpet av avløysaråret, blir tilskottet fordelt mellom føretaka etter den månaden skiftet skjer. Føretaket må sjølv melde frå om skiftet til kommunen. Maksimalt tilskott blir gjort gjeldande som grunnlag for tilskott frå og med månaden etter det er fastsett og ut året. Føretak som går inn i samdrift i mjølkeproduksjon i løpet av året, får behalde tilskottet som vart fastsett med grunnlag i søknad pr. 1. januar ut året. Føretak som går ut av slik samdrift i løpet av året, får fastsett nytt avløysartilskot etter søknad pr. 1. januar året etter.</article></article><article class="futureLegalArticle" data-name="§8" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Tilskott til andre føretak enn enkeltpersonføretak</span></span><article class="legalP" id="kapittel-1-foreslåttparagraf-2-ledd-1">Kravet om at avløysinga må ordnast som eit arbeidsgjevar- og arbeidstakartilhøve jf. § 5 samt krav om dokumentasjon av utgifter, gjeld ikkje for andre føretak enn enkeltpersonføretak.</article><article class="legalP" id="kapittel-1-foreslåttparagraf-2-ledd-2">Føretak som eiges heilt eller delvis av deltakar i samdrift i mjølkeproduksjon, kan utan omsyn til det som elles følgjer av denne forskrift, gjevast tilskott til avløysing ved ferie og fritid for andre dyreslag enn dei samdrifta disponerer, dersom desse dyra ikkje inngår i driftsfellesskap med samdriftas verksemd.</article></article><article class="futureLegalArticle" data-name="§9" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Søknadsfrist</span></span><article class="legalP" id="kapittel-1-foreslåttparagraf-3-ledd-1">Frist for søknad er 20. januar året etter at avløysinga har skjedd.</article></article> <article class="defaultP" margin-top="true">§ 13 skal lyde:</article><article class="legalP" id="kapittel-1-ledd-5">Det kan ytast tilskott til føretak for leige av avløysar ved:<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-5-punkt-1"><span class="miscHeadline"><i>Sjukdom:</i></span><article class="legalP" id="kapittel-1-ledd-5-punkt-1-ledd-1">Retten til tilskott opphører når den som treng avløysing har vore sjukemeldt i til saman 365 dagar i dei siste tre åra. Vedkommande får igjen rett til tilskott når han har vore heilt arbeidsfør i 26 veker. Fylkesmannen kan gjere unntak frå krava i særlege tilfelle.</article></article></li><li data-li-identifier="2)" data-name="2)"><article class="listArticle" id="kapittel-1-ledd-5-punkt-2"><span class="miscHeadline"><i>Svangerskap/fødsel:</i></span><article class="legalP" id="kapittel-1-ledd-5-punkt-2-ledd-1">Retten gjeld i inntil 43 veker (301 dagar) ved 100%, eller 53 veker (371 dagar) ved 80% tilskot. Den som treng avløysing må på førehand avtale kva for alternativ som vert ønska. Dei to alternativa kan ikkje kombinerast. I tillegg gjeld retten når ei som er gravid treng avløysing i perioden ho mottek svangerskapspengar. Ein slik periode går ikkje inn i fødselspermisjonstida på 43 eller 53 veker.</article><article class="legalP" id="kapittel-1-ledd-5-punkt-2-ledd-2">Det blir kravd at den som søkjer om tilskot må ha vore i arbeid på føretaket i minst 6 av dei 10 siste månadene før fødselen. Fylkesmannen kan gjere unntak frå dette kravet i særlege tilfelle. Retten til tilskot er knytta til søkjaren i det tidsrom han eller ho tek imot fødselspengar etter folketrygdlova.</article><article class="legalP" id="kapittel-1-ledd-5-punkt-2-ledd-3">Avløysinga ved 100%-regelen skal skje i samanheng innafor eit tidsrom på 12 veker før fødsel og 40 veker etter, men til saman ikkje meir enn 43 veker. Ved 80%-regelen innafor eit tidsrom på 12 veker før fødsel og 50 veker etter, men til saman ikkje meir enn 53 veker. I begge høve må 3 veker takast før fødselen. Inntil 12 veker før fødselen og dei første 6 vekene etter fødselen er sett av til mora. 5 veker av resten av fødselspermisjonen er sett av til faren.</article><article class="legalP" id="kapittel-1-ledd-5-punkt-2-ledd-4">Dersom barnet døyr eller foreldra ikkje har omsorg for barnet, kan mora få tilskot for tidsrommet frå fødselspermisjonen er begynt og inntil 6 veker etter fødselen.</article><article class="legalP" id="kapittel-1-ledd-5-punkt-2-ledd-5">Faren kan få tilskott i inntil 14 dagar i samband med fødsel, dersom han bur saman med mor og barn, og ingen av foreldra elles nyttar ordninga. Avløysinga skal skje i samanheng innafor tidsrommet frå to veker før fødselen til tre veker etter at mora er komen heim frå fødestue/sjukehus.</article></article></li><li data-li-identifier="3)" data-name="3)"><article class="listArticle" id="kapittel-1-ledd-5-punkt-3"><span class="miscHeadline"><i>Adopsjon av barn under 15 år:</i></span><article class="legalP" id="kapittel-1-ledd-5-punkt-3-ledd-1">Då gjeld same regel som ved fødsel. Barnet kan ikkje vere stebarn.</article></article></li><li data-li-identifier="4)" data-name="4)"><article class="listArticle" id="kapittel-1-ledd-5-punkt-4"><span class="miscHeadline"><i>Følgje av sjukt barn:</i></span><article class="legalP" id="kapittel-1-ledd-5-punkt-4-ledd-1">Følgje av sjukt barn under 12 år eller funksjonshemma barn under 16 år til behandling på sjukehus, institusjon eller spesialist inntil 20 dagar pr. år for kvar av foreldra. Einslege foreldre kan få inntil 40 dagar pr. år. Fylkesmannen kan i særlege tilfelle forlengje perioden. Foreldre med barn under 16 år som har ein kronisk sjukdom, kan kvar få tilskott for inntil 20 dagar pr. år (40 dagar for einslege) når barnet er sjukt.</article></article></li><li data-li-identifier="5)" data-name="5)"><article class="listArticle" id="kapittel-1-ledd-5-punkt-5"><span class="miscHeadline"><i>Dødsfall:</i></span><article class="legalP" id="kapittel-1-ledd-5-punkt-5-ledd-1">Ved dødsfall kan attlevande ektemake/sambuar, barn eller foreldre gjevast tilskott i inntil 8 veker etter dødsfallet. Sjukepengar skal ikkje trekkjast i dette høvet. Fylkesmannen kan i særlege høve forlenge perioden det ytast tilskott.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2005-11-08-1275/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringane trer i kraft fra og med 1. januar 2006.</article></section></main></body></html>