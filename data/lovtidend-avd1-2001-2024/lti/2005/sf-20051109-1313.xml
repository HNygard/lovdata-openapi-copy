<!DOCTYPE html><html lang="no"><head><title>Forskrift om gjødsel som markedsføres som EF-gjødsel.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-11-09-1313</dd><dt class="dokid">DokumentID</dt><dd class="dokid">LTI/forskrift/2005-11-09-1313</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 14 s 2110</dd><dt class="dateInForce">I kraft fra</dt><dd class="dateInForce">2005-11-09</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-07-04-1063</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§7</li><li>lov/2003-12-19-124/§9</li><li>lov/2003-12-19-124/§10</li><li>lov/2003-12-19-124/§11</li><li>lov/2003-12-19-124/§17</li><li>forskrift/2003-12-19-1790</li><li>lov/2002-06-14-20/§26</li><li>lov/2002-06-14-20/§43</li><li>forskrift/2003-09-01-1161</li></ul></dd><dt class="dateOfPublication">Kunngjort</dt><dd class="dateOfPublication">2005-11-29</dd><dt class="journalNumber">Journalnummer</dt><dd class="journalNumber">2005-1035</dd><dt class="titleShort">Korttittel</dt><dd class="titleShort">Forskrift om EF-gjødsel</dd><dt class="title">Tittel</dt><dd class="title">Forskrift om gjødsel som markedsføres som EF-gjødsel.</dd><dt class="miscInformation">Annet om dokumentet</dt><dd class="miscInformation">Fastsatt av Landbruks- og matdepartementet 4. november 2005 med hjemmel i lov 19. desember 2003 nr. 124 om matproduksjon og mattrygghet mv. (matloven) § 7, § 9, § 10, § 11 og § 17, jf. delegeringsvedtak 19. desember 2003 nr. 1790 og av Direktoratet for samfunnssikkerhet og beredskap 9. november 2005 med hjemmel i lov 14. juni 2002 nr. 20 om vern mot brann, eksplosjon og ulykker med farlig stoff og om brannvesenets redningsoppgaver (brann- og eksplosjonsvernloven) § 26 og § 43, jf. delegeringsvedtak 1. september 2003 nr. 1161. Stadfestet av Justis- og politidepartementet 9. november 2005. Jf. EØS-avtalen vedlegg II kap. XIV nr. 1 (forordning (EF) nr. 2003/2003 som endret ved forordning (EF) nr. 2076/2004).</dd><dt class="refid">RefID</dt><dd class="refid">forskrift/2005-11-09-1313</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gjødsel som markedsføres som EF-gjødsel.<ul class="tocSubUl"><li>§ 1. Gjødselvarer</li><li>§ 2. Særlige krav til merking</li><li>§ 3. Kadmium</li><li>§ 4. Internkontroll</li><li>§ 5. Krav til internkontrollen</li><li>§ 6. Registrering og rapportering</li><li>§ 7. Tilsyn og vedtak</li><li>§ 8. Dispensasjon</li><li>§ 9. Straff og reaksjonsmidler</li><li>§ 10. Klageadgang</li><li>§ 11. Ikrafttredelse</li><li>Vedlegg 1 Forordning (EF) nr. 2003/2003 om gjødselvarer som er endret ved forordning (EF) nr. 2076/2004</li></ul></li></ul></dd></dl></header><main class="documentBody" data-lovdata-URL="LTI/forskrift/2005-11-09-1313" id="dokument"><h1>Forskrift om gjødsel som markedsføres som EF-gjødsel.</h1><article class="legalArticle" data-lovdata-URL="LTI/forskrift/2005-11-09-1313/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Gjødselvarer</span></h2><article class="legalP" id="paragraf-1-ledd-1">EØS-avtalens vedlegg II kap. XIV nr. 1 (forordning (EF) nr. 2003/2003 som endret ved forordning (EF) nr. 2076/2004) om gjødsel gjelder som forskrift med de tilpasninger som følger av vedlegg I del I, protokoll 1 til avtalen og avtalen for øvrig.</article></article><article class="legalArticle" data-lovdata-URL="LTI/forskrift/2005-11-09-1313/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Særlige krav til merking</span></h2><article class="legalP" id="paragraf-2-ledd-1">I tillegg til kravene til merking som stilles i forordning (EF) nr. 2003/2003, skal gjødsel som omsettes i Norge inneholde følgende opplysninger:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">Innholdet av kalium og fosfor skal merkes på elementform K og P.</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">Innholdet av kalsium, magnesium, natrium og svovel skal merkes på elementform Ca, Mg, Na og S.</article></article></li></ul></article></article><article class="legalArticle" data-lovdata-URL="LTI/forskrift/2005-11-09-1313/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kadmium</span></h2><article class="legalP" id="paragraf-3-ledd-1">Innholdet av kadmium (Cd) i gjødsel må ikke overstige 100 mg /Cd per kg fosfor.</article></article><article class="legalArticle" data-lovdata-URL="LTI/forskrift/2005-11-09-1313/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Internkontroll</span></h2><article class="legalP" id="paragraf-4-ledd-1">Virksomheter som omfattes av denne forskrift skal innføre og utøve internkontroll. Den ansvarlige for virksomheten skal sørge for at plikten til internkontroll overholdes.</article></article><article class="legalArticle" data-lovdata-URL="LTI/forskrift/2005-11-09-1313/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav til internkontrollen</span></h2><article class="legalP" id="paragraf-5-ledd-1">Internkontroll innebærer at virksomheten skal:<ul class="defaultList"><li data-li-identifier="a)" data-name="a)"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">Ha oversikt over organisering og ansvarsforhold.</article></article></li><li data-li-identifier="b)" data-name="b)"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">Kartlegge risiko for overtredelse av forordning (EF) nr. 2003/2003 med senere endringer ut fra virksomhetens aktiviteter og iverksette tiltak for å redusere risikoen.</article></article></li><li data-li-identifier="c)" data-name="c)"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">Ha rutiner for å avdekke, rette opp og hindre gjentakelse av overtredelser.</article></article></li><li data-li-identifier="d)" data-name="d)"><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">Foreta systematisk gjennomgang av internkontrollen for å sikre at den fungerer som forutsatt.</article></article></li></ul></article><article class="legalP" id="paragraf-5-ledd-2">Kravene i bokstav a til d skal dokumenteres skriftlig i den form og det omfang som er nødvendig på bakgrunn av virksomhetens art, aktiviteter, risikoforhold og størrelse.</article></article><article class="legalArticle" data-lovdata-URL="LTI/forskrift/2005-11-09-1313/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Registrering og rapportering</span></h2><article class="legalP" id="paragraf-6-ledd-1">Alle produkter som omfattes av forskriften skal registreres av Mattilsynet før markedsføring og omsetting starter.</article><article class="legalP" id="paragraf-6-ledd-2">Ved melding om registrering skal alle opplysninger som er nødvendig legges fram.</article><article class="legalP" id="paragraf-6-ledd-3">Slik melding skal skje på skjema fastsatt av Mattilsynet. Mattilsynet kan kreve ytterligere dokumentasjon dersom det er nødvendig.</article><article class="legalP" id="paragraf-6-ledd-4">Eventuelle endringer av tidligere registrerte opplysninger skal meldes snarest til Mattilsynet, og senest tre uker etter at endringen har funnet sted.</article><article class="legalP" id="paragraf-6-ledd-5">Mattilsynet kan unnta bestemte varetypebetegnelser fra kravet om registrering. Mattilsynet kan pålegge virksomheter å rapportere total mengde Kadmium (Cd) i omsatte mengder gjødsel som inneholder fosfor.</article></article><article class="legalArticle" data-lovdata-URL="LTI/forskrift/2005-11-09-1313/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tilsyn og vedtak</span></h2><article class="legalP" id="paragraf-7-ledd-1">Mattilsynet fører tilsyn og fatter nødvendige vedtak for å gjennomføre bestemmelsene gitt i og i medhold av denne forskriften unntatt forordning (EF) nr. 2003/2003 artikkel 25, 26, 27 og 28, i samsvar med matloven § 23 om tilsyn og vedtak og kan herunder treffe vedtak etter § 24 om særskilt smittesanering, § 25 om stenging og virksomhetskarantene og § 26 om tvangsmulkt.</article><article class="legalP" id="paragraf-7-ledd-2">Direktoratet for samfunnssikkerhet og beredskap fører tilsyn og fatter nødvendige vedtak for å gjennomføre bestemmelsene gitt i og i medhold av forordning (EF) nr. 2003/2003 artikkel 25, 26, 27 og 28, i samsvar med brann- og eksplosjonsvernloven § 26 og § 43.</article></article><article class="legalArticle" data-lovdata-URL="LTI/forskrift/2005-11-09-1313/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Dispensasjon</span></h2><article class="legalP" id="paragraf-8-ledd-1">Mattilsynet kan i særlige tilfeller dispensere fra bestemmelsene i denne forskriften som Mattilsynet har tilsyns- og vedtakskompetanse overfor, forutsatt at det ikke vil stride mot Norges internasjonale forpliktelser, herunder EØS-avtalen.</article><article class="legalP" id="paragraf-8-ledd-2">Direktoratet for samfunnssikkerhet og beredskap kan i særlige tilfeller dispensere fra bestemmelser i denne forskrift som Direktorat for samfunnssikkerhet og beredskap har tilsyns- og vedtakskompetanse overfor, forutsatt at det ikke strider mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="LTI/forskrift/2005-11-09-1313/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Straff og reaksjonsmidler</span></h2><article class="legalP" id="paragraf-9-ledd-1">Forsettlig eller uaktsom overtredelse av denne forskrift eller bestemmelser og vedtak gitt i medhold av den er straffbart i henhold til matloven § 28.</article><article class="legalP" id="paragraf-9-ledd-2">Ved overtredelse av forskriften eller vedtak truffet i medhold av denne, gjelder bestemmelsene i brann- og eksplosjonsvernslovens § 37 – § 40 samt § 42 på tilsvarende måte.</article></article><article class="legalArticle" data-lovdata-URL="LTI/forskrift/2005-11-09-1313/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Klageadgang</span></h2><article class="legalP" id="paragraf-10-ledd-1">Vedtak som er gjort i medhold av denne forskriften gir klagerett etter lov 10. februar 1967 om behandlingsmåten i forvaltningssaker (forvaltningsloven) kap. VI.</article></article><article class="legalArticle" data-lovdata-URL="LTI/forskrift/2005-11-09-1313/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" id="paragraf-11-ledd-1">Denne forskriften trer i kraft straks.</article><article class="legalP" id="paragraf-11-ledd-2">Samtidig gjøres følgende endringer i forskrift 4. juli 2003 nr. 1063 om handel med gjødsel og kalkingsmidler mv.:</article> <article class="defaultP" margin-top="true">§ 2 annet ledd skal lyde:</article><article class="legalP" id="paragraf-11-ledd-3">Unntatt fra forskriften er gjødsel som markedsføres som EF-gjødsel, jf. forskrift 9. november 2005 nr. 1313 om gjødsel som markedsføres som EF-gjødsel, organisk-mineralsk gjødsel og produkter av organisk opphav, herunder forbrenningsprodukter, komposteringspreparater og vekststoffer som inneholder kulturer av mikroorganismer, jf. forskrift om gjødselvarer mv. av organisk opphav § 2.</article> <article class="defaultP" margin-top="true">§ 11 oppheves.</article> <article class="defaultP" margin-top="true">§ 12 første kolon skal lyde:</article><article class="legalP" id="paragraf-11-ledd-4">NPK-gjødsel skal inneholde:</article> <article class="defaultP" margin-top="true">§ 16 annet punktum oppheves.</article> <article class="defaultP" margin-top="true">§ 19 bokstav b annet punktum oppheves.</article> <article class="defaultP" margin-top="true">§ 19 bokstav h oppheves.</article> <article class="defaultP" margin-top="true">§ 19 nåværende bokstav i blir bokstav h.</article> <article class="defaultP" margin-top="true">§ 20 annet ledd skal lyde:</article><article class="legalP" id="paragraf-11-ledd-5">Innhold av kalsium, magnesium, natrium og svovel kan deklareres forutsatt at disse næringsstoffene er tilstede i de mengder som fremgår av vedlegg 3, kolonne 3-5. I tillegg skal både totalinnhold og vannløselig innhold deklareres eller, dersom næringsstoffene er helt løselige i vann, bare vannløselig innhold.</article> <article class="defaultP" margin-top="true">§ 20 tredje og fjerde ledd oppheves.</article> <article class="defaultP" margin-top="true">Vedlegg 2 liste A linje 13 kolonne 3 skal lyde:</article><article class="legalP" id="paragraf-11-ledd-6">Kjemisk fremstilt produkt som inneholder krotonylidendiurea og en ensidig nitrogengjødsel med unntak av 3a, 3b og 5 i liste A-Nitrogengjødsel</article> <article class="defaultP" margin-top="true">Vedlegg 2 liste A linje 14 kolonne 3 skal lyde:</article><article class="legalP" id="paragraf-11-ledd-7">Kjemisk fremstilt produkt som inneholder isobutylidendiurea og en ensidig nitrogengjødsel med unntak av produktene 3a, 3b og 5 i liste A-Nitrogengjødsel</article> <article class="defaultP" margin-top="true">Vedlegg 2 liste A linje 15 kolonne 3 skal lyde:</article><article class="legalP" id="paragraf-11-ledd-8">Kjemisk fremstilt produkt som inneholder ureaformaldehyd og en ensidig nitrogengjødsel med unntak av produktene 3a, 3b og 5 i liste A-Nitrogengjødsel</article> <article class="defaultP" margin-top="true">Vedlegg 2 liste B kolonne 4 første linje skal lyde:</article><article class="legalP" id="paragraf-11-ledd-9">3% N</article><article class="legalP" id="paragraf-11-ledd-10">4,1% K</article><article class="legalP" id="paragraf-11-ledd-11">1% P</article> <article class="defaultP" margin-top="true">Vedlegg 3 nummer 1 kolonne 3 første linje skal lyde:</article><article class="legalP" id="paragraf-11-ledd-12">0,6</article> <article class="defaultP" margin-top="true">Vedlegg 3 nummer 1 kolonne 3 annen linje skal lyde:</article><article class="legalP" id="paragraf-11-ledd-13">0,8</article> <article class="defaultP" margin-top="true">Vedlegg 3 nummer 1 kolonne 3 fjerde linje skal lyde:</article><article class="legalP" id="paragraf-11-ledd-14">0,8</article> <article class="defaultP" margin-top="true">Vedlegg 3 nummer 1 kolonne 4 første linje skal lyde:</article><article class="legalP" id="paragraf-11-ledd-15">0,6</article> <article class="defaultP" margin-top="true">Vedlegg 3 nummer 1 kolonne 4 annen linje skal lyde:</article><article class="legalP" id="paragraf-11-ledd-16">0,8</article> <article class="defaultP" margin-top="true">Vedlegg 3 nummer 1 kolonne 4 fjerde linje skal lyde:</article><article class="legalP" id="paragraf-11-ledd-17">0,8</article> <article class="defaultP" margin-top="true">Vedlegg 3 nummer 1 kolonne 5 første linje skal lyde:</article><article class="legalP" id="paragraf-11-ledd-18">0,6</article> <article class="defaultP" margin-top="true">Vedlegg 3 nummer 1 kolonne 5 annen linje skal lyde:</article><article class="legalP" id="paragraf-11-ledd-19">0,8</article> <article class="defaultP" margin-top="true">Vedlegg 3 nummer 1 kolonne 5 fjerde linje skal lyde:</article><article class="legalP" id="paragraf-11-ledd-20">0,8</article> <article class="defaultP" margin-top="true">Vedlegg 3 nummer 1 kolonne 6 oppheves.</article> <article class="defaultP" margin-top="true">Vedlegg 3 nummer 1 fotnote oppheves.</article> <article class="defaultP" margin-top="true">Vedlegg 5 bokstav b skal lyde:</article><article class="legalP" id="paragraf-11-ledd-21">Det tillates ingen toleranser med hensyn til minimums- og maksimumsinnholdet spesifisert i vedlegg 3, eller med hensyn til minimumsinnholdet av magnesium, svovel og bor i NPK-gjødsel.</article></article><section class="section" data-name="vedlegg1" id="kapittel-1" data-lovdata-URL="LTI/forskrift/2005-11-09-1313/KAPITTEL_1"><h2>Vedlegg 1<br />Forordning (EF) nr. 2003/2003 om gjødselvarer som er endret ved forordning (EF) nr. 2076/2004</h2><article class="legalP" id="kapittel-1-ledd-1">Vedlegget kan fås ved henvendelse til: Mattilsynet, Felles postmottak, Postboks 383 Dep, 2381 Brumunddal, E-post: postmottak@mattilsynet.no, Kontakttelefon: 06040, eller leses på Mattilsynets hjemmesider:</article> <article class="defaultP" margin-top="true"><i> http://www.mattilsynet.no/ </i></article></section></main></body></html>