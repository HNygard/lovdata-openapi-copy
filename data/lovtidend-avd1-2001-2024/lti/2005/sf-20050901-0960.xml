<!DOCTYPE html><html lang="no"><head><title>Forskrift om endring i forskrift om utøvelse av jakt og fangst.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-09-01-960</dd><dt class="dokid">DokumentID</dt><dd class="dokid">LTI/forskrift/2005-09-01-960</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 11 s 1767</dd><dt class="dateInForce">I kraft fra</dt><dd class="dateInForce">2005-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-03-22-313</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-05-29-38/§12</li><li>lov/1981-05-29-38/§14</li><li>lov/1981-05-29-38/§20</li><li>lov/1981-05-29-38/§23</li><li>lov/1981-05-29-38/§24</li><li>lov/1981-05-29-38/§26</li><li>lov/1981-05-29-38/§39</li><li>lov/1981-05-29-38/§42</li><li>lov/1981-05-29-38/§50</li><li>forskrift/1982-04-02-592</li></ul></dd><dt class="dateOfPublication">Kunngjort</dt><dd class="dateOfPublication">2005-09-06</dd><dt class="journalNumber">Journalnummer</dt><dd class="journalNumber">2005-0844</dd><dt class="titleShort">Korttittel</dt><dd class="titleShort">Endr. i forskrift om jakt og fangst</dd><dt class="title">Tittel</dt><dd class="title">Forskrift om endring i forskrift om utøvelse av jakt og fangst.</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for naturforvaltning 1. september 2005 med hjemmel i lov 29. mai 1981 nr. 38 om viltet, jf. § 12, § 14, § 20, § 23, § 24, § 26 nr. 1, 6 og 10, § 39, § 42 og § 50, jf. delegeringsvedtak 2. april 1982 nr. 592.</dd><dt class="refid">RefID</dt><dd class="refid">forskrift/2005-09-01-960</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utøvelse av jakt og fangst.<ul class="tocSubUl"><li>I<ul class="tocSubUl"><li>§ 26a. Vilkår for å jakte hjortevilt og bever</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-09-01-960" id="dokument"><h1>Forskrift om endring i forskrift om utøvelse av jakt og fangst.</h1><section class="section" data-name="kapI" id="kapittel-1" data-lovdata-URL="LTI/forskrift/2005-09-01-960/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. mars 2002 nr. 313 om utøvelse av jakt og fangst gjøres følgende endringer:</article> <article class="defaultP" margin-top="true">§ 17 tredje ledd oppheves. § 17 første ledd skal lyde:</article><article class="legalP" id="kapittel-1-ledd-2">Under jakt er det ikke tillatt å medbringe eller benytte blyhagl.</article> <article class="defaultP" margin-top="true">§ 19 annet ledd nytt tredje punktum skal lyde:</article><article class="legalP" id="kapittel-1-ledd-3">Skyteprøven skal være åpen for enhver.</article> <article class="defaultP" margin-top="true">§ 26 nytt tredje ledd skal lyde:</article><article class="legalP" id="kapittel-1-ledd-4">Jeger eller jaktlag som har hund av rasene bayersk viltsporhund, hannoveransk viltsporhund og alpin dachsbracke som tilhører Schweisshundrasene kan få hunden godkjent som ettersøkshund på elg, hjort og rådyr til bruk i eget jaktfelt, og etter skriftlig avtale i tilstøtende nabojaktfelt.</article> <article class="defaultP" margin-top="true">§ 26 nåværende tredje ledd blir nytt fjerde ledd, og første punktum skal lyde:</article><article class="legalP" id="kapittel-1-ledd-5">Vilkåret for slik bruk er at hund etter 1. og 2. ledd er jaktpremiert etter jaktprøveregler fastsatt av Norsk Kennel Klub og godkjent av direktoratet, og at hund som tilhører Schweisshundrasene har bestått bruksprøven til Norsk Schweisshund Klubb.</article> <article class="defaultP" margin-top="true">Kapittel 8 ny § 26a skal lyde:</article><article class="futureLegalArticle" data-name="§26a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 26a</span>. <span class="legalArticleTitle">Vilkår for å jakte hjortevilt og bever</span></span><article class="legalP" id="kapittel-1-foreslåttparagraf-1-ledd-1">Ingen kan drive jakt på hjortevilt og bever uten fellingstillatelse fra kommunen eller villreinnemnda.</article><article class="legalP" id="kapittel-1-foreslåttparagraf-1-ledd-2">Jeger og kortutsteder er pliktig til å følge de direktiver som er trykt på kontrollkortet for villrein.</article></article> <article class="defaultP" margin-top="true">§ 31 bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">Følgende typer fangstredskaper er tillatt til levendefangst av vilt: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-2-punkt-1-ledd-1-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1-punkt-1-ledd-1">bås til grevling, rødrev og mårhund av typene Värmlandsk tunnelfelle, Smålandsk revefelle, Nyåkersfellen og Øster-Malmafellen, eller som er konstruert og virker på tilsvarende måte. Slike båser skal innvendig i fellens fangstrom inklusiv fallemmer være dekt av et heldekkende solid materiale.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-2-punkt-1-ledd-1-punkt-2"><article class="legalP" id="kapittel-1-foreslåttparagraf-1-ledd-2-punkt-1-ledd-1-punkt-2-ledd-1">bås til jerv og gaupe når fylkesmannen har gitt tillatelse for den enkelte bås. Båsens konstruksjon, plassering og tilsynshyppighet skal fremgå av søknaden.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-2-punkt-1-ledd-1-punkt-3"><article class="legalP" id="kapittel-1-foreslåttparagraf-1-ledd-2-punkt-1-ledd-1-punkt-3-ledd-1">fangstbur til grevling, villmink, røyskatt, mårhund, ravn, kråke, skjære, svartbak, gråmåke og fiskemåke.</article></article></li></ul></article></article></li></ul></article> <article class="defaultP" margin-top="true">§ 31 bokstav b første strekpunkt skal lyde:<ul class="defaultList"><li class="consolidationElement"><article class="listArticle" id="kapittel-1-foreslåttparagraf-1-ledd-2-punkt-2"><ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-2-punkt-2-punkt-1"><article class="legalP" id="kapittel-1-foreslåttparagraf-1-ledd-2-punkt-2-punkt-1-ledd-1">slagfelle til grevling, mårhund, bever, mår, villmink, bisamrotte, beverrotte og røyskatt. Kommunen kan på nærmere fastsatte vilkår gi tillatelse til bruk av slagfelle til fangst av rødrev og grevling. Slik tillatelse skal være personlig.</article></article></li></ul></article></li></ul></article> <article class="defaultP" margin-top="true">§ 36 nytt annet ledd skal lyde:</article><article class="legalP" id="kapittel-1-ledd-6">Ved snarefangst av ryper skal skriftlig melding sendes til kommunen senest ti dager før fangsten tar til. Meldingen skal gi opplysninger om brukerens navn, adresse, fangstområde og fangstperiode. Senest ti dager etter utløpet av jakttiden for rype i kommunen skal brukeren på fastsatt skjema rapportere fangstresultatet.</article></section><section class="section" data-name="kapII" id="kapittel-2" data-lovdata-URL="LTI/forskrift/2005-09-01-960/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. september 2005.</article></section></main></body></html>