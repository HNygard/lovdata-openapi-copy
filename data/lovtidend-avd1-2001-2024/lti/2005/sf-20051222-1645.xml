<?xml version="1.0"?>
<!DOCTYPE html>
<html lang="no">
  <head>
    <title>Forskrift om opplysningsplikt, bevissikring og behandling av overskuddsinformasjon i konkurransesaker.</title>
    <base href="https://lovdata.no/"/>
  </head>
  <body>
    <header class="documentHeader" id="hode">
      <dl class="data-document-key-info">
        <dt class="legacyID">Datokode</dt>
        <dd class="legacyID">FOR-2005-12-22-1645</dd>
        <dt class="dokid">DokumentID</dt>
        <dd class="dokid">LTI/forskrift/2005-12-22-1645</dd>
        <dt class="ministry">Departement</dt>
        <dd class="ministry">
          <ul>
            <li>Moderniseringsdepartementet</li>
          </ul>
        </dd>
        <dt class="publishedIn">Publisert i</dt>
        <dd class="publishedIn">I 2005 hefte 16 s 2602</dd>
        <dt class="dateInForce">I kraft fra</dt>
        <dd class="dateInForce">2006-01-01</dd>
        <dt class="changesToDocuments">Endrer</dt>
        <dd class="changesToDocuments">
          <ul>
            <li>forskrift/1995-05-31-511</li>
          </ul>
        </dd>
        <dt class="appliesTo">Gjelder for</dt>
        <dd class="appliesTo">Norge</dd>
        <dt class="basedOn">Hjemmel</dt>
        <dd class="basedOn">
          <ul>
            <li>lov/2004-03-05-12/&#xA7;24</li>
            <li>lov/2004-03-05-12/&#xA7;25</li>
            <li>lov/2004-03-05-12/&#xA7;33</li>
            <li>forskrift/2004-04-16-631</li>
          </ul>
        </dd>
        <dt class="dateOfPublication">Kunngjort</dt>
        <dd class="dateOfPublication">2005-12-28</dd>
        <dt class="journalNumber">Journalnummer</dt>
        <dd class="journalNumber">2005-1370</dd>
        <dt class="titleShort">Korttittel</dt>
        <dd class="titleShort">Forskrift om opplysningsplikt i konkurransesaker</dd>
        <dt class="title">Tittel</dt>
        <dd class="title">Forskrift om opplysningsplikt, bevissikring og behandling av overskuddsinformasjon i konkurransesaker.</dd>
        <dt class="miscInformation">Annet om dokumentet</dt>
        <dd class="miscInformation">Fastsatt av Moderniseringsdepartementet 22. desember 2005 med hjemmel i lov 5. mars 2004 nr. 12 om konkurranse mellom foretak og kontroll med foretakssammenslutninger (konkurranseloven) &#xA7; 24 femte ledd, &#xA7; 25 femte ledd og &#xA7; 33 fjerde ledd, jf. delegeringsvedtak 16. april 2004 nr. 631.</dd>
        <dt class="refid">RefID</dt>
        <dd class="refid">forskrift/2005-12-22-1645</dd>
        <dt class="table-of-contents">Innhold</dt>
        <dd class="table-of-contents">
          <ul class="tocTopUl">
            <li>Forskrift om opplysningsplikt, bevissikring og behandling av overskuddsinformasjon i konkurransesaker.<ul class="tocSubUl"><li>Kapittel 1. Forskriftens virkeomr&#xE5;de<ul class="tocSubUl"><li>&#xA7; 1. Virkeomr&#xE5;de</li></ul></li><li>Kapittel 2. Opplysningsplikt<ul class="tocSubUl"><li>&#xA7; 2. Hjemmelsangivelse og klage ved p&#xE5;legg etter konkurranseloven &#xA7; 24</li><li>&#xA7; 3. Muntlige p&#xE5;legg</li><li>&#xA7; 4. Lydopptak</li></ul></li><li>Kapittel 3. Bevissikring<ul class="tocSubUl"><li>&#xA7; 5. Fremgangsm&#xE5;ten ved bevissikring etter konkurranseloven &#xA7; 25</li><li>&#xA7; 6. Tingrettens beslutning om bevissikring</li><li>&#xA7; 7. Pr&#xF8;ving av beslag</li><li>&#xA7; 8. Gjennomgang og tilbakelevering av dokumenter og annet innhentet etter konkurranseloven &#xA7; 24 eller &#xA7; 25</li></ul></li><li>Kapittel 4. Behandling av overskuddsinformasjon<ul class="tocSubUl"><li>&#xA7; 9. Definisjon av overskuddsinformasjon</li><li>&#xA7; 10. Identifisering av overskuddsinformasjon</li><li>&#xA7; 11. Tilbakelevering av overskuddsinformasjon</li><li>&#xA7; 12. Begrensninger i tilgangen til dokumenter eller annet som kan inneholde overskuddsinformasjon</li><li>&#xA7; 13. Begrensninger i taushetsplikten</li></ul></li><li>Kapittel 5. Ikrafttredelse m.m.<ul class="tocSubUl"><li>&#xA7; 14. Ikrafttredelse</li><li>&#xA7; 15. Anvendelse p&#xE5; saker etter konkurranseloven av 1993</li></ul></li><li>Merknader til de enkelte bestemmelsene i forskriften</li></ul></li>
          </ul>
        </dd>
      </dl>
    </header>
    <main class="documentBody" data-lovdata-URL="LTI/forskrift/2005-12-22-1645" id="dokument">
      <h1>Forskrift om opplysningsplikt, bevissikring og behandling av overskuddsinformasjon i konkurransesaker.</h1>
      <section class="section" data-name="kap1" id="kapittel-1" data-lovdata-URL="LTI/forskrift/2005-12-22-1645/KAPITTEL_1">
        <h2>Kapittel 1. Forskriftens virkeomr&#xE5;de</h2>
        <article class="legalArticle" data-lovdata-URL="LTI/forskrift/2005-12-22-1645/&#xA7;1" data-name="&#xA7;1" id="kapittel-1-paragraf-1">
          <h3 class="legalArticleHeader"><span class="legalArticleValue">&#xA7; 1</span>. <span class="legalArticleTitle">Virkeomr&#xE5;de</span></h3>
          <article class="legalP" id="kapittel-1-paragraf-1-ledd-1">Denne forskrift gir n&#xE6;rmere regler om opplysningsplikt, bevissikring og behandling av overskuddsinformasjon etter konkurranseloven &#xA7; 24 og &#xA7; 25.</article>
        </article>
      </section>
      <section class="section" data-name="kap2" id="kapittel-2" data-lovdata-URL="LTI/forskrift/2005-12-22-1645/KAPITTEL_2">
        <h2>Kapittel 2. Opplysningsplikt</h2>
        <article class="legalArticle" data-lovdata-URL="LTI/forskrift/2005-12-22-1645/&#xA7;2" data-name="&#xA7;2" id="kapittel-2-paragraf-1">
          <h3 class="legalArticleHeader"><span class="legalArticleValue">&#xA7; 2</span>. <span class="legalArticleTitle">Hjemmelsangivelse og klage ved p&#xE5;legg etter konkurranseloven &#xA7; 24</span></h3>
          <article class="legalP" id="kapittel-2-paragraf-1-ledd-1">Blir noen p&#xE5;lagt &#xE5; gi opplysninger eller utlevere informasjon eller b&#xE6;rere av slik informasjon for gransking etter konkurranseloven &#xA7; 24 f&#xF8;rste eller annet ledd, skal vedkommende konkurransemyndighet angi hjemmelen for p&#xE5;legget, jf. forvaltningsloven &#xA7; 14. Den p&#xE5;legget ang&#xE5;r skal ogs&#xE5; gj&#xF8;res oppmerksom p&#xE5; klageadgangen. Det skal videre gj&#xF8;res oppmerksom p&#xE5; at fristen til &#xE5; fremsette klage er straks dersom vedkommende er til stede, og ellers innen 3 dager. Dersom vedkommende konkurransemyndighet finner det p&#xE5;trengende n&#xF8;dvendig for &#xE5; gjennomf&#xF8;re sine oppgaver etter loven, kan det kreve at opplysningene blir gitt f&#xF8;r klagesaken er avgjort. Konkurransemyndighetenes beslutning etter fjerde punktum kan ikke p&#xE5;klages.</article>
        </article>
        <article class="legalArticle" data-lovdata-URL="LTI/forskrift/2005-12-22-1645/&#xA7;3" data-name="&#xA7;3" id="kapittel-2-paragraf-2">
          <h3 class="legalArticleHeader"><span class="legalArticleValue">&#xA7; 3</span>. <span class="legalArticleTitle">Muntlige p&#xE5;legg</span></h3>
          <article class="legalP" id="kapittel-2-paragraf-2-ledd-1">P&#xE5;legg etter konkurranseloven &#xA7; 24 som gis muntlig, og som ikke oppfylles umiddelbart eller innen angitt frist, skal dokumenteres skriftlig av vedkommende konkurransemyndighet.</article>
        </article>
        <article class="legalArticle" data-lovdata-URL="LTI/forskrift/2005-12-22-1645/&#xA7;4" data-name="&#xA7;4" id="kapittel-2-paragraf-3">
          <h3 class="legalArticleHeader"><span class="legalArticleValue">&#xA7; 4</span>. <span class="legalArticleTitle">Lydopptak</span></h3>
          <article class="legalP" id="kapittel-2-paragraf-3-ledd-1">Opplysninger som gis muntlig etter konkurranseloven &#xA7; 24 kan lagres som lydopptak. Den som gir opplysningene skal p&#xE5; forh&#xE5;nd underrettes om at det skal benyttes lydopptak. Ved lydopptak skal vedkommende konkurransemyndighet nedtegne et sammendrag av opplysningene, enten samtidig eller s&#xE5; snart som mulig. Den som gir opplysningene skal gis adgang til &#xE5; gjennomg&#xE5; og korrigere sammendraget. Sammendraget skal s&#xE5; vidt mulig forelegges den som gir opplysningene for underskrift. Dersom vedkommende nekter &#xE5; underskrive, skal dette fremkomme av sammendraget.</article>
        </article>
      </section>
      <section class="section" data-name="kap3" id="kapittel-3" data-lovdata-URL="LTI/forskrift/2005-12-22-1645/KAPITTEL_3">
        <h2>Kapittel 3. Bevissikring</h2>
        <article class="legalArticle" data-lovdata-URL="LTI/forskrift/2005-12-22-1645/&#xA7;5" data-name="&#xA7;5" id="kapittel-3-paragraf-1">
          <h3 class="legalArticleHeader"><span class="legalArticleValue">&#xA7; 5</span>. <span class="legalArticleTitle">Fremgangsm&#xE5;ten ved bevissikring etter konkurranseloven &#xA7; 25</span></h3>
          <article class="legalP" id="kapittel-3-paragraf-1-ledd-1">Konkurransetilsynet kan etter konkurranseloven &#xA7; 25 gjennomf&#xF8;re bevissikring ved selv &#xE5; s&#xF8;ke etter bevis.</article>
          <article class="legalP" id="kapittel-3-paragraf-1-ledd-2">Reglene om legitimering mv. og retten til &#xE5; ha et vitne til stede i forvaltningsloven &#xA7; 15 f&#xF8;rste og annet ledd gjelder tilsvarende.</article>
        </article>
        <article class="legalArticle" data-lovdata-URL="LTI/forskrift/2005-12-22-1645/&#xA7;6" data-name="&#xA7;6" id="kapittel-3-paragraf-2">
          <h3 class="legalArticleHeader"><span class="legalArticleValue">&#xA7; 6</span>. <span class="legalArticleTitle">Tingrettens beslutning om bevissikring</span></h3>
          <article class="legalP" id="kapittel-3-paragraf-2-ledd-1">Ved bevissikring etter konkurranseloven &#xA7; 25 skal tingrettens beslutning leses opp eller forevises, jf. straffeprosessloven &#xA7; 200 f&#xF8;rste ledd f&#xF8;rste punktum.</article>
          <article class="legalP" id="kapittel-3-paragraf-2-ledd-2">Ved bevissikring som nevnt i f&#xF8;rste ledd skal Konkurransetilsynet opplyse om at tingrettens beslutning kan p&#xE5;kj&#xE6;res av enhver som beslutningen rammer, jf. straffeprosessloven &#xA7; 377. Videre skal det opplyses om at kj&#xE6;rem&#xE5;l ikke har oppsettende virkning, jf. konkurranseloven &#xA7; 25 annet ledd fjerde punktum. Konkurransetilsynet skal ogs&#xE5; opplyse om at kj&#xE6;rem&#xE5;lsfristen er to uker, jf. straffeprosessloven &#xA7; 379.</article>
        </article>
        <article class="legalArticle" data-lovdata-URL="LTI/forskrift/2005-12-22-1645/&#xA7;7" data-name="&#xA7;7" id="kapittel-3-paragraf-3">
          <h3 class="legalArticleHeader"><span class="legalArticleValue">&#xA7; 7</span>. <span class="legalArticleTitle">Pr&#xF8;ving av beslag</span></h3>
          <article class="legalP" id="kapittel-3-paragraf-3-ledd-1">Sp&#xF8;rsm&#xE5;let om beslaget skal opprettholdes kan p&#xE5; ethvert tidspunkt pr&#xF8;ves for tingretten av enhver som rammes av beslaget. Konkurransetilsynet skal s&#xF8;rge for at den som omfattes av bevissikringen blir gjort kjent med adgangen til slik rettslig pr&#xF8;ving, jf. straffeprosessloven &#xA7; 208.</article>
        </article>
        <article class="legalArticle" data-lovdata-URL="LTI/forskrift/2005-12-22-1645/&#xA7;8" data-name="&#xA7;8" id="kapittel-3-paragraf-4">
          <h3 class="legalArticleHeader"><span class="legalArticleValue">&#xA7; 8</span>. <span class="legalArticleTitle">Gjennomgang og tilbakelevering av dokumenter og annet innhentet etter konkurranseloven &#xA7; 24 eller &#xA7; 25</span></h3>
          <article class="legalP" id="kapittel-3-paragraf-4-ledd-1">Gjennomgang av dokumenter eller annet som er innhentet etter konkurranseloven &#xA7; 24 eller &#xA7; 25 kan foretas der Konkurransetilsynet finner det mest hensiktsmessig.</article>
          <article class="legalP" id="kapittel-3-paragraf-4-ledd-2">Dokumenter eller annet av personlig art m&#xE5; bare gjennomg&#xE5;s s&#xE5; langt det er n&#xF8;dvendig for &#xE5; bringe p&#xE5; det rene om de har interesse for saken, jf. kapittel 4 i denne forskrift.</article>
          <article class="legalP" id="kapittel-3-paragraf-4-ledd-3">Dokumenter eller annet som faller inn under straffeprosessloven &#xA7; 204 kan gjennomg&#xE5;s s&#xE5; langt det er n&#xF8;dvendig for &#xE5; bringe p&#xE5; det rene om de er unntatt fra beslag. Dersom Konkurransetilsynet er i tvil, skal tilsynet ta med dokumenter eller annet til retten for avgj&#xF8;relse av om beslag kan tas.</article>
          <article class="legalP" id="kapittel-3-paragraf-4-ledd-4">Dersom noe tas med for gjennomgang etter f&#xF8;rste til tredje ledd, skal det opptegnes n&#xF8;yaktig og merkes p&#xE5; en slik m&#xE5;te at forveksling unng&#xE5;s. Det skal s&#xE5; vidt mulig gis kopi av opptegningen som er foretatt eller annen kvittering.</article>
          <article class="legalP" id="kapittel-3-paragraf-4-ledd-5">Dokumenter eller annet som er innhentet med hjemmel i konkurranseloven &#xA7; 24 eller &#xA7; 25, skal leveres tilbake n&#xE5;r det ikke lenger er behov for dem, og senest n&#xE5;r saken er endelig avgjort, jf. straffeprosessloven &#xA7; 213.</article>
        </article>
      </section>
      <section class="section" data-name="kap4" id="kapittel-4" data-lovdata-URL="LTI/forskrift/2005-12-22-1645/KAPITTEL_4">
        <h2>Kapittel 4. Behandling av overskuddsinformasjon</h2>
        <article class="legalArticle" data-lovdata-URL="LTI/forskrift/2005-12-22-1645/&#xA7;9" data-name="&#xA7;9" id="kapittel-4-paragraf-1">
          <h3 class="legalArticleHeader"><span class="legalArticleValue">&#xA7; 9</span>. <span class="legalArticleTitle">Definisjon av overskuddsinformasjon</span></h3>
          <article class="legalP" id="kapittel-4-paragraf-1-ledd-1">Med overskuddsinformasjon menes i denne forskrift opplysninger om forhold som ikke har noen tilknytning til Konkurransetilsynets gj&#xF8;rem&#xE5;l etter konkurranseloven &#xA7; 9 f&#xF8;rste ledd.</article>
        </article>
        <article class="legalArticle" data-lovdata-URL="LTI/forskrift/2005-12-22-1645/&#xA7;10" data-name="&#xA7;10" id="kapittel-4-paragraf-2">
          <h3 class="legalArticleHeader"><span class="legalArticleValue">&#xA7; 10</span>. <span class="legalArticleTitle">Identifisering av overskuddsinformasjon</span></h3>
          <article class="legalP" id="kapittel-4-paragraf-2-ledd-1">S&#xE5; langt det er praktisk mulig skal dokumenter eller annet gjennomg&#xE5;s p&#xE5; kontrollstedet med sikte p&#xE5; &#xE5; unng&#xE5; at det tas med overskuddsinformasjon.</article>
        </article>
        <article class="legalArticle" data-lovdata-URL="LTI/forskrift/2005-12-22-1645/&#xA7;11" data-name="&#xA7;11" id="kapittel-4-paragraf-3">
          <h3 class="legalArticleHeader"><span class="legalArticleValue">&#xA7; 11</span>. <span class="legalArticleTitle">Tilbakelevering av overskuddsinformasjon</span></h3>
          <article class="legalP" id="kapittel-4-paragraf-3-ledd-1">Dokumenter eller annet som inneholder overskuddsinformasjon, skal returneres til den kontrollerte straks det er brakt p&#xE5; det rene at de ikke inneholder opplysninger om forhold som har noen tilknytning til Konkurransetilsynets gj&#xF8;rem&#xE5;l etter konkurranseloven &#xA7; 9 f&#xF8;rste ledd. Eventuelle kopier tatt av Konkurransetilsynet skal makuleres. Dette gjelder likevel ikke dersom dokumentet eller annet inneholder b&#xE5;de overskuddsinformasjon og opplysninger av betydning for Konkurransetilsynets ut&#xF8;velse av sine oppgaver etter konkurranseloven, og overskuddinformasjonen ikke kan skilles ut uten at innholdet blir endret, kan misforst&#xE5;s eller dets verdi som bevis svekkes.</article>
        </article>
        <article class="legalArticle" data-lovdata-URL="LTI/forskrift/2005-12-22-1645/&#xA7;12" data-name="&#xA7;12" id="kapittel-4-paragraf-4">
          <h3 class="legalArticleHeader"><span class="legalArticleValue">&#xA7; 12</span>. <span class="legalArticleTitle">Begrensninger i tilgangen til dokumenter eller annet som kan inneholde overskuddsinformasjon</span></h3>
          <article class="legalP" id="kapittel-4-paragraf-4-ledd-1">Dersom dokumenter eller annet innhentet i medhold av konkurranseloven &#xA7; 24 eller &#xA7; 25 inneholder eller antas &#xE5; inneholde overskuddsinformasjon, skal tilgangen til informasjonen i st&#xF8;rst mulig grad begrenses internt i Konkurransetilsynet. Opplysningene b&#xF8;r ikke gj&#xF8;res kjent for andre enn de som skal delta i den videre behandling av saken.</article>
        </article>
        <article class="legalArticle" data-lovdata-URL="LTI/forskrift/2005-12-22-1645/&#xA7;13" data-name="&#xA7;13" id="kapittel-4-paragraf-5">
          <h3 class="legalArticleHeader"><span class="legalArticleValue">&#xA7; 13</span>. <span class="legalArticleTitle">Begrensninger i taushetsplikten</span></h3>
          <article class="legalP" id="kapittel-4-paragraf-5-ledd-1">Konkurransetilsynets taushetsplikt etter forvaltningsloven &#xA7; 13 er ikke til hinder for at tilsynet anmelder eller gir opplysninger om lovbrudd til p&#xE5;talemyndigheten eller vedkommende kontrollmyndighet, n&#xE5;r det finnes &#xF8;nskelig av allmenne hensyn eller forf&#xF8;lging av lovbruddet har naturlig sammenheng med Konkurransetilsynets oppgaver, jf. forvaltningsloven &#xA7; 13b f&#xF8;rste ledd nr. 6.</article>
        </article>
      </section>
      <section class="section" data-name="kap5" id="kapittel-5" data-lovdata-URL="LTI/forskrift/2005-12-22-1645/KAPITTEL_5">
        <h2>Kapittel 5. Ikrafttredelse m.m.</h2>
        <article class="legalArticle" data-lovdata-URL="LTI/forskrift/2005-12-22-1645/&#xA7;14" data-name="&#xA7;14" id="kapittel-5-paragraf-1">
          <h3 class="legalArticleHeader"><span class="legalArticleValue">&#xA7; 14</span>. <span class="legalArticleTitle">Ikrafttredelse</span></h3>
          <article class="legalP" id="kapittel-5-paragraf-1-ledd-1">Forskriften trer i kraft 1. januar 2006.</article>
          <article class="legalP" id="kapittel-5-paragraf-1-ledd-2">Fra samme tidspunkt oppheves forskrift 31. mai 1995 nr. 511 om opplysningsplikt, gransking, bevissikring og behandling av overskuddsinformasjon.</article>
        </article>
        <article class="legalArticle" data-lovdata-URL="LTI/forskrift/2005-12-22-1645/&#xA7;15" data-name="&#xA7;15" id="kapittel-5-paragraf-2">
          <h3 class="legalArticleHeader"><span class="legalArticleValue">&#xA7; 15</span>. <span class="legalArticleTitle">Anvendelse p&#xE5; saker etter konkurranseloven av 1993</span></h3>
          <article class="legalP" id="kapittel-5-paragraf-2-ledd-1">Forskriften kommer til anvendelse p&#xE5; saker som behandles etter lov 11. juni 1993 nr. 65 om konkurranse i ervervsvirksomhet, n&#xE5;r behandlingen skjer etter at denne forskriften er tr&#xE5;dt i kraft.</article>
        </article>
      </section>
      <section class="section" id="kapittel-6" data-lovdata-URL="LTI/forskrift/2005-12-22-1645/KAPITTEL_6">
        <h2>Merknader til de enkelte bestemmelsene i forskriften</h2>
        <article class="defaultP">
          <i>Til &#xA7; 1 Virkeomr&#xE5;de</i>
        </article>
        <article class="legalP" id="kapittel-6-ledd-1">Forskriften er gitt med hjemmel i konkurranseloven &#xA7; 24 siste ledd og &#xA7; 25 siste ledd, og utfyller og presiserer disse bestemmelsene. Den inneholder n&#xE6;rmere regler om opplysningsplikt, bevissikring og behandling av overskuddsinformasjon. Bestemmelsene i konkurranseloven &#xA7; 24 og &#xA7; 25 er i hovedsak en videref&#xF8;ring av konkurranseloven 1993 &#xA7; 6-1 og &#xA7; 6-2. Med hjemmel i disse bestemmelsene er det gitt forskrift 31. mai 1995 nr. 511 om opplysningsplikt, gransking, bevissikring og behandling av overskuddsinformasjon. Forskriften vil erstatte den fra 1995, og er en videref&#xF8;ring av denne med n&#xF8;dvendige tilpasninger til den nye konkurranseloven. Herunder har departementet valgt &#xE5; ta ut enkelte bestemmelser som fulgte av forskriften fra 1995 og tilf&#xF8;yd andre, p&#xE5; bakgrunn av en n&#xE6;rmere vurdering av behovet for disse i den nye forskriften. Forskriften er ogs&#xE5; redaksjonelt forskjellig i forhold til forskriften fra 1995, for n&#xE6;rmere &#xE5; tydeliggj&#xF8;re det skillet som foreligger mellom saksbehandlingsreglene knyttet til bestemmelsene om opplysningsplikt etter konkurranseloven &#xA7; 24 (kapittel 2) og bevissikring etter konkurranseloven &#xA7; 25 (kapittel 3), samt behandling av overskuddsinformasjon (kapittel 4).</article>
        <article class="legalP" id="kapittel-6-ledd-2">Ved kontroller som omtalt i lov 5. mars 2004 nr. 11 om gjennomf&#xF8;ring og kontroll av E&#xD8;S-avtalens konkurranseregler mv. (E&#xD8;S-konkurranseloven) &#xA7; 3 f&#xF8;rste ledd f&#xF8;lger at konkurranseloven &#xA7; 24 og &#xA7; 25 gjelder tilsvarende. E&#xD8;S-konkurranseloven &#xA7; 3 regulerer blant annet situasjoner der Konkurransetilsynet bist&#xE5;r EFTAs overv&#xE5;kningsorgan (ESA) i &#xE5; gjennomf&#xF8;re kontroller etter anmodning fra overv&#xE5;kningsorganet. Henvisningen til konkurranseloven &#xA7; 24, inneb&#xE6;rer en supplerende adgang til informasjonsinnhenting som ESA har etter E&#xD8;S-konkurranseloven &#xA7; 2. N&#xE5;r det gjelder henvisningen til konkurranseloven &#xA7; 25, inneb&#xE6;rer dette blant annet at n&#xE5;r tingretten pr&#xF8;ver en begj&#xE6;ring om bevissikring etter konkurranseloven &#xA7; 25 annet ledd, er rettens pr&#xF8;velsesrett n&#xE6;rmere regulert i henhold til tredje til syvende ledd i E&#xD8;S-konkurranseloven &#xA7; 3.</article>
        <article class="legalP" id="kapittel-6-ledd-3">Konkurranseloven &#xA7; 24 og &#xA7; 25 er ogs&#xE5; gitt tilsvarende anvendelse n&#xE5;r norske konkurransemyndigheter h&#xE5;ndhever E&#xD8;S-avtalen artikkel 53 og 54, jf. E&#xD8;S-konkurranseloven &#xA7; 6. Henvisningen til konkurranseloven &#xA7; 24 inneb&#xE6;rer blant annet en plikt til &#xE5; gi konkurransemyndighetene de opplysninger som disse krever for &#xE5; kunne f&#xF8;re tilsyn med at E&#xD8;S-avtalen artikkel 53 og 54 etterleves. N&#xE5;r det gjelder henvisningen til konkurranseloven &#xA7; 25 vil denne bestemmelsen blant annet regulere tingrettens pr&#xF8;velse av en bevissikring n&#xE5;r Konkurransetilsynet p&#xE5; selvstendig grunnlag h&#xE5;ndhever E&#xD8;S-avtalen artikkel 53 og 54. Reglene om pr&#xF8;velsesrett i E&#xD8;S-konkurranseloven &#xA7; 3 tredje til syvende ledd kommer s&#xE5;ledes ikke til anvendelse i disse tilfellene, siden &#xA7; 3 regulerer situasjonen der Konkurransetilsynet bist&#xE5;r ESA.</article>
        <article class="legalP" id="kapittel-6-ledd-4">I den utstrekning konkurranseloven &#xA7; 24 og &#xA7; 25 kommer til anvendelse ved h&#xE5;ndhevelse av E&#xD8;S-avtalen artikkel 53 og 54, vil denne forskriften gjelde tilsvarende.</article>
        <article class="legalP" id="kapittel-6-ledd-5">For n&#xE6;rmere om E&#xD8;S-konkurranseloven &#xA7; 3 og &#xA7; 6 vises til merknader til disse bestemmelsene, jf. Ot.prp.nr.6 (2003&#x2013;2004)<sup class="footnotereference" data-footnotereferencevalue="1" data-unique-footnote-counter="1">1</sup> og Ot.prp.nr.94 (2003&#x2013;2004).<sup class="footnotereference" data-footnotereferencevalue="2" data-unique-footnote-counter="2">2</sup></article>
        <article class="defaultP" margin-top="true">
          <i>Til &#xA7; 2 Hjemmelsangivelse og klage etter konkurranseloven &#xA7; 24</i>
        </article>
        <article class="legalP" id="kapittel-6-ledd-6">Bestemmelsen fastsetter at n&#xE5;r konkurransemyndighetene p&#xE5;legger noen &#xE5; gi opplysninger eller utlevere informasjon eller b&#xE6;rer av informasjon for granskning med hjemmel i konkurranseloven &#xA7; 24, plikter disse &#xE5; opplyse den som er gjenstand for unders&#xF8;kelsen om hjemmelen for p&#xE5;legget i tr&#xE5;d med forvaltningsloven &#xA7; 14. Av annet punktum fremkommer videre at konkurransemyndighetene skal opplyse om adgangen til &#xE5; klage. Konkurransemyndighetene skal ogs&#xE5; opplyse om at fristen for &#xE5; fremsette slik klage er straks dersom vedkommende er til stede, og ellers innen 3 dager, jf. tredje punktum. Klagen har som hovedregel oppsettende virkning, men dersom konkurransemyndighetene finner det p&#xE5;trengende n&#xF8;dvendig for &#xE5; gjennomf&#xF8;re sine oppgaver etter loven, kan det imidlertid kreve at opplysningene blir gitt f&#xF8;r klagesaken er avgjort, jf. fjerde punktum. Konkurransemyndighetens beslutning etter fjerde punktum, er ikke gjenstand for klagebehandling, jf. femte punktum.</article>
        <article class="legalP" id="kapittel-6-ledd-7">&#xA7; 2 svarer i all hovedsak til &#xA7; 14 i lov 10. februar 1967 om behandlingsm&#xE5;ten i forvaltningssaker (forvaltningsloven), som gir n&#xE6;rmere bestemmelser om saksforberedelse og klage ved p&#xE5;legg om &#xE5; gi opplysninger. Bestemmelsene fra forvaltningsloven &#xA7; 14 som f&#xF8;lger av &#xA7; 2 er s&#xE5;ledes strengt tatt ikke n&#xF8;dvendige, men er tatt inn i forskriften av informasjonshensyn overfor dem som p&#xE5;legges opplysningsplikt. &#xA7; 2 er en videref&#xF8;ring av bestemmelser i &#xA7; 2 f&#xF8;rste ledd samt &#xA7; 3 f&#xF8;rste og annet ledd i forskriften fra 1995.</article>
        <article class="legalP" id="kapittel-6-ledd-8">Opplysnings- og utleveringsplikten gjelder n&#xE5;r konkurransemyndighetene p&#xE5;legger noen &#xE5; gi opplysninger i form av &#xE5; avgi forklaring eller informasjon i tr&#xE5;d med konkurranseloven &#xA7; 24 f&#xF8;rste ledd, og ved p&#xE5;legg om utlevering opplysninger som allerede eksisterer i en eller annen form for granskning etter &#xA7; 24 annet ledd. Utleveringsplikten gjelder uavhengig av lagringsmedium, jf. ordlyden &#xAB;informasjon og b&#xE6;rere av slik informasjon&#xBB;. Granskningen som konkurransemyndighetene foretar, best&#xE5;r normalt i &#xE5; lese gjennom eller p&#xE5; annen m&#xE5;te unders&#xF8;ke dokumenter og andre informasjonsb&#xE6;rere med sikte p&#xE5; &#xE5; bekrefte eller avkrefte en eventuell mistanke om overtredelse av konkurranselovens bestemmelser eller vedtak i medhold av denne.</article>
        <article class="legalP" id="kapittel-6-ledd-9">I motsetning til hva som gjelder ved bevissikring etter konkurranseloven &#xA7; 25, kan konkurransemyndigheten med hjemmel i konkurranseloven &#xA7; 24 ikke p&#xE5; eget initiativ skaffe seg tilgang til opplysninger som omfattes av opplysnings- og utleveringsplikten, dersom den som er utsatt for p&#xE5;legget nekter &#xE5; etterkomme dette. Konkurransemyndigheten er avhengig av at den som utsettes for p&#xE5;legget medvirker. Dersom vedkommende nekter &#xE5; medvirke, er konkurransemyndigheten henvist til bevissikring etter de n&#xE6;rmere vilk&#xE5;rene for gjennomf&#xF8;ring av dette, jf. konkurranseloven &#xA7; 25.</article>
        <article class="legalP" id="kapittel-6-ledd-10">Innenfor rammene av konkurranseloven &#xA7; 24 vil det v&#xE6;re opp til konkurransemyndighetenes skj&#xF8;nn &#xE5; avgj&#xF8;re hvilke opplysninger som er n&#xF8;dvendige. Imidlertid m&#xE5; konkurransemyndighetene i en viss grad spesifisere hva slags informasjon som &#xF8;nskes utlevert i forbindelse med p&#xE5;legg om dette.<sup class="footnotereference" data-footnotereferencevalue="3" data-unique-footnote-counter="3">3</sup> Forvaltningsrettens alminnelige prinsipper om forholdsmessighet og myndighetsmisbruk vil ogs&#xE5; sette grenser for konkurransemyndighetenes adgang til &#xE5; kreve opplysninger.</article>
        <article class="legalP" id="kapittel-6-ledd-11">I &#xA7; 8 er det gitt felles regler for gjennomgang og tilbakelevering av dokumenter og annet innhentet med hjemmel i konkurranseloven &#xA7; 24 eller &#xA7; 25. Det vises til den n&#xE6;rmere omtalen av dette nedenfor i merknadene til &#xA7; 8, jf. ogs&#xE5; kapittel 4 om behandling av overskuddsinformasjon.</article>
        <article class="legalP" id="kapittel-6-ledd-12">Ved brudd p&#xE5; konkurranseloven &#xA7; 24 kan det ilegges tvangsmulkt, overtredelsesgebyr eller straff jf. konkurranseloven &#xA7; 28 &#x2013; &#xA7; 30.</article>
        <article class="legalP" id="kapittel-6-ledd-13">Det f&#xF8;lger av konkurranseloven &#xA7; 24 fjerde ledd at opplysnings- og utleveringsplikten etter f&#xF8;rste og annet ledd ogs&#xE5; gjelder under Konkurransetilsynets gjennomf&#xF8;ring av bevissikring etter konkurranseloven &#xA7; 25. Bestemmelsen inneb&#xE6;rer at Konkurransetilsynet under en bevissikring blant annet kan kreve opplysninger fra den bevissikringen rammer, eller gi et p&#xE5;legg om utlevering. I denne forbindelse vil som omtalt i forarbeidene til den nye konkurranseloven &#xA7; 24,<sup class="footnotereference" data-footnotereferencevalue="4" data-unique-footnote-counter="4">4</sup> selvinkrimineringsvernet slik dette er innfortolket i Den europeiske menneskerettighetskonvensjon (EMK) artikkel 6 nr. 1 sette grenser for opplysnings- og utleveringsplikten. Den n&#xE6;rmere grensedragningen vil m&#xE5;tte trekkes i det enkelte tilfellet, og med det innhold og den utstrekning som fastlegges gjennom praksis fra Den europeiske menneskerettsdomstol (EMD) og norsk rettspraksis.</article>
        <article class="defaultP" margin-top="true">
          <i>Til &#xA7; 3 Muntlige p&#xE5;legg</i>
        </article>
        <article class="legalP" id="kapittel-6-ledd-14">I de tilfeller der muntlige p&#xE5;legg om opplysningsplikt etter konkurranseloven &#xA7; 24 ikke oppfylles umiddelbart eller innen en angitt frist, fremkommer det av &#xA7; 3 at p&#xE5;legget skal dokumenteres skriftlig av konkurransemyndighetene. Gjennom &#xE5; dokumentere muntlige p&#xE5;legg vil konkurransemyndighetene lettere kunne forf&#xF8;lge brudd p&#xE5; opplysnings- og utleveringsplikten. Bestemmelsen er ny i forhold til forskriften fra 1995.</article>
        <article class="defaultP" margin-top="true">
          <i>Til &#xA7; 4 Lydopptak</i>
        </article>
        <article class="legalP" id="kapittel-6-ledd-15">Av &#xA7; 4 f&#xF8;rste punktum f&#xF8;lger at muntlige opplysninger som er gitt med hjemmel i konkurranseloven &#xA7; 24 kan lagres som lydopptak. Adgangen til lydopptak av forklaringer f&#xF8;lger av konkurranseloven &#xA7; 24 f&#xF8;rste ledd, og er ny bestemmelse i forhold til tidligere konkurranselov og forskriften fra 1995. Som f&#xF8;lge av den nye bestemmelsen om adgangen til lydopptak, vil det i de fleste tilfeller g&#xE5; med mindre tid under selve forklaringsopptaket. Dette kan v&#xE6;re til fordel b&#xE5;de for den som m&#xE5; forklare seg og for konkurransemyndighetenes ressursbruk.</article>
        <article class="legalP" id="kapittel-6-ledd-16">Dersom konkurransemyndigheten velger &#xE5; benytte lydopptak, f&#xF8;lger det av &#xA7; 4 annet punktum at konkurransemyndighetene plikter &#xE5; informere om at opplysningene vil bli lagret som lydopptak f&#xF8;r opptaket startes. Dette er ogs&#xE5; utrykkelig forutsatt i forarbeidene til den nye konkurranseloven.<sup class="footnotereference" data-footnotereferencevalue="5" data-unique-footnote-counter="5">5</sup> Hvis konkurransemyndigheten velger &#xE5; bruke lydopptak, f&#xF8;lger det av forskriften &#xA7; 4 tredje punktum at det skal nedtegnes et sammendrag av disse opplysningene, enten samtidig med lydopptaket eller s&#xE5; snart som mulig. Konkurransemyndigheten kan ogs&#xE5; skrive ut hele lydopptaket dersom dette er hensiktsmessig. Det f&#xF8;lger av bestemmelsens fjerde punktum at den som gir opplysningene skal gis adgang til &#xE5; lese igjennom og korrigere sammendraget. Videre f&#xF8;lger det av bestemmelsens femte punktum at sammendraget s&#xE5; vidt mulig skal forelegges den som gir opplysningene for underskrift. Dersom vedkommende nekter &#xE5; underskrive skal dette fremkomme av sammendraget, jf. sjette punktum. &#xA7; 4 er utformet etter m&#xF8;nster fra tilsvarende bestemmelser i p&#xE5;taleinstruksen<sup class="footnotereference" data-footnotereferencevalue="6" data-unique-footnote-counter="6">6</sup> &#xA7; 8-11 og &#xA7; 8-13.</article>
        <article class="defaultP" margin-top="true">
          <i>Til &#xA7; 5 Fremgangsm&#xE5;ten ved bevissikring etter konkurranseloven &#xA7; 25</i>
        </article>
        <article class="legalP" id="kapittel-6-ledd-17">&#xA7; 5 <i>f&#xF8;rste ledd</i> sl&#xE5;r utrykkelig fast at Konkurransetilsynet med hjemmel i konkurranseloven &#xA7; 25 kan gjennomf&#xF8;re bevissikring ved selv &#xE5; s&#xF8;ke etter bevis. Bestemmelsen svarer til &#xA7; 2 annet ledd i forskriften fra 1995. F&#xF8;rste ledd er tatt med for &#xE5; tydeliggj&#xF8;re forskjellen mellom konkurranseloven &#xA7; 25 og &#xA7; 24, jf. det som er sagt i merknaden til &#xA7; 2 ovenfor. I motsetning til ved opplysnings- og utleveringsplikten etter konkurranseloven &#xA7; 24, er Konkurransetilsynet ikke avhengig av medvirkning fra den som utsettes for bevissikring med hjemmel i konkurranseloven &#xA7; 25, ettersom tilsynet selv kan s&#xF8;ke etter bevis. P&#xE5; den annen side har ikke tilsynet tvangsmakt, og det kan oppst&#xE5; behov for politiets bistand dersom vedkommende nekter &#xE5; samarbeide. Dette er n&#xE6;rmere regulert i konkurranseloven &#xA7; 25 tredje ledd og fjerde ledd. Departementet har funnet det un&#xF8;dvendig &#xE5; ta med bestemmelsene i forskriften fra 1995 &#xA7; 4 om politiets bistand i ny forskrift, ettersom disse f&#xF8;lger direkte av konkurranseloven.</article>
        <article class="legalP" id="kapittel-6-ledd-18">Brudd p&#xE5; bestemmelsene om bevissikring kan medf&#xF8;re sanksjoner, jf. bestemmelsene om tvangsmulkt, overtredelsesgebyr og straff i konkurranseloven &#xA7; 28 &#x2013; &#xA7; 30.</article>
        <article class="legalP" id="kapittel-6-ledd-19">I tr&#xE5;d med forvaltningsloven &#xA7; 15 f&#xF8;rste ledd skal den som leder bevissikringen legitimere seg, meddele form&#xE5;let med kontrollen og oppgi hjemmelen for den, jf. <i>&#xA7; 5 annet ledd.</i> Som det fremg&#xE5;r av &#xA7; 6 f&#xF8;rste ledd nedenfor, skal beslutning om bevissikring leses opp eller forevises. I s&#xE5; tilfelle vil det samtidig bli gitt opplysninger om form&#xE5;let med kontrollen og hjemmelen for denne. Den praktiske betydningen av &#xA7; 5 annet ledd ved bevissikring, vil s&#xE5;ledes som regel kun v&#xE6;re at det er n&#xF8;dvendig at den som leder kontrollen legitimerer seg. I samsvar med forvaltningsloven &#xA7; 15 annet ledd skal ogs&#xE5; den bevissikringen ang&#xE5;r gj&#xF8;res oppmerksom p&#xE5; retten til &#xE5; ha et vitne til stede under gjennomf&#xF8;ringen av denne. &#xA7; 5 annet ledd svarer til &#xA7; 3 f&#xF8;rste ledd i forskriften fra 1995.</article>
        <article class="legalP" id="kapittel-6-ledd-20">Forvaltningsloven &#xA7; 15 siste ledd om klage over beslutningen om &#xE5; fremme en forretning, kommer ikke til anvendelse i saker om bevissikring etter konkurranseloven &#xA7; 25, se nedenfor om merknadene til &#xA7; 6 annet ledd.</article>
        <article class="defaultP" margin-top="true">
          <i>Til &#xA7; 6 Tingrettens beslutning om bevissikring</i>
        </article>
        <article class="legalP" id="kapittel-6-ledd-21">I &#xA7; 6 <i>f&#xF8;rste ledd</i> f&#xF8;lger i tr&#xE5;d med straffeprosessloven &#xA7; 200 at ved bevissikring etter konkurranseloven &#xA7; 25 skal tingrettens beslutning leses opp eller forevises. Bestemmelsen svarer til &#xA7; 3 tredje ledd i forskriften fra 1995. Som hovedregel b&#xF8;r Konkurransetilsynet i denne forbindelse gi foretaket en kopi av tingrettens beslutning.</article>
        <article class="legalP" id="kapittel-6-ledd-22">En begj&#xE6;ring om adgang til bevissikring fremsettes av Konkurransetilsynet for tingretten. Den som rammes av avgj&#xF8;relsen har ikke rett til &#xE5; uttale seg f&#xF8;r retten treffer sin beslutning, og blir heller ikke informert om beslutningen f&#xF8;r denne iverksettes. Dette f&#xF8;lger direkte av konkurranseloven 25 annet ledd, og er begrunnet i hensynet for faren for bevisforspillelse dersom kontrollobjektet p&#xE5; forh&#xE5;nd fikk vite om den planlagte bevissikringen.</article>
        <article class="legalP" id="kapittel-6-ledd-23">Av &#xA7; 6 <i>annet ledd</i> f&#xF8;rste punktum f&#xF8;lger at det skal opplyses om at tingrettens beslutning kan p&#xE5;kj&#xE6;res av enhver som beslutningen rammer, jf. straffeprosessloven &#xA7; 377. Konkurransetilsynet skal videre opplyse om at kj&#xE6;rem&#xE5;let ikke har oppsettende virkning, jf. &#xA7; 6 annet ledd annet punktum. Sistnevnte f&#xF8;lger ogs&#xE5; av konkurranseloven &#xA7; 25 annet ledd fjerde punktum, men er tatt inn i forskriften av informasjonshensyn. Endelig f&#xF8;lger det av &#xA7; 6 annet ledd tredje punktum at Konkurransetilsynet skal opplyse om at kj&#xE6;rem&#xE5;lsfristen er to uker, jf. straffeprosessloven &#xA7; 379. Bestemmelsen i &#xA7; 6 annet ledd svarer til &#xA7; 3 tredje ledd i forskriften fra 1995.</article>
        <article class="defaultP" margin-top="true">
          <i>Til &#xA7; 7 Pr&#xF8;ving av beslag</i>
        </article>
        <article class="legalP" id="kapittel-6-ledd-24">I &#xA7; 7 er det av informasjonshensyn tatt inn en bestemmelse tilsvarende straffeprosessloven &#xA7; 208. &#xA7; 7 f&#xF8;rste punktum fastsl&#xE5;r at sp&#xF8;rsm&#xE5;let om et beslag skal opprettholdes, kan pr&#xF8;ves for tingretten av enhver som rammes av beslaget p&#xE5; ethvert tidspunkt. Konkurransetilsynet har plikt til &#xE5; s&#xF8;rge for at den som omfattes av bevissikringen blir gjort kjent med adgangen til rettslig pr&#xF8;ving, jf. &#xA7; 7 annet punktum. &#xA7; 7 svarer til &#xA7; 8 annet ledd i forskriften fra 1995.</article>
        <article class="defaultP" margin-top="true">
          <i>Til &#xA7; 8 Gjennomgang og tilbakelevering av dokumenter og annet innhentet etter konkurranseloven &#xA7; 24 eller &#xA7; 25</i>
        </article>
        <article class="legalP" id="kapittel-6-ledd-25">Etter bestemmelsens <i>f&#xF8;rste ledd</i> kan Konkurransetilsynet foreta gjennomgangen av dokumenter og annet innhentet etter konkurranseloven &#xA7; 24 eller &#xA7; 25 p&#xE5; det sted tilsynet finner mest hensiktsmessig. Dette er en endring i forhold til forskriften av 1995 &#xA7; 5 f&#xF8;rste ledd, hvor alternativene var kontrollstedet eller Konkurransetilsynets kontorsted. Bakgrunnen for endringen er blant annet flyttingen av Konkurransetilsynet til Bergen, som vil medf&#xF8;re at en st&#xF8;rre andel av tilsynets kontroller vil finne sted utenfor tilsynets n&#xE6;romr&#xE5;de. I tillegg kan det v&#xE6;re praktisk at elektronisk lagret informasjon i enkelte tilfeller gjennomg&#xE5;s i lokaler som disponeres av personer/selskaper som tilsynet l&#xE5;ner teknisk unders&#xF8;kelsesutstyr av eller benytter kompetansen til.</article>
        <article class="legalP" id="kapittel-6-ledd-26">Bestemmelsens <i>annet ledd</i> presiserer at Konkurransetilsynet kun har anledning til &#xE5; gjennomg&#xE5; opplysninger og eiendeler av personlig art for &#xE5; bringe p&#xE5; det rene om de har betydning for saken eller ikke. Bestemmelsen tilsvarer 1995-forskriften &#xA7; 5 f&#xF8;rste ledd tredje punktum. Det f&#xF8;lger av forarbeidene<sup class="footnotereference" data-footnotereferencevalue="7" data-unique-footnote-counter="7">7</sup> til ny konkurranselov at dette ogs&#xE5; skal gjelde etter den nye konkurranseloven. Dette inneb&#xE6;rer blant annet at Konkurransetilsynet har anledning til &#xE5; &#xE5;pne permer og mapper, ogs&#xE5; i elektronisk versjon, for &#xE5; forsikre seg om at faktiske innhold er i overensstemmelse med innholdsbeskrivelsen. Dersom det viser seg at dokumenter eller andre ting av personlig art inneholder opplysninger av interesse for saken, vil disse gjennomg&#xE5;s og tas med for videre granskning p&#xE5; linje med annet materiale innhentet etter &#xA7; 24 og &#xA7; 25. Dersom materialet ogs&#xE5; inneholder opplysninger uten interesse for saken, noe som vel normalt vil v&#xE6;re tilfelle, vil dette utgj&#xF8;re overskuddsinformasjon som m&#xE5; behandles etter reglene i kapittel 4 i forskriften.</article>
        <article class="legalP" id="kapittel-6-ledd-27">Etter konkurranseloven &#xA7; 25 siste punktum er blant annet straffeprosessloven &#xA7; 119 og &#xA7; 204 gitt tilsvarende anvendelse. Dette inneb&#xE6;rer at Konkurransetilsynet ikke kan ta beslag i blant annet advokatkorrespondanse, noe som ogs&#xE5; f&#xE5;r konsekvenser for tilsynets gjennomgang av dokumenter og annet som kan inneholde beslagsfritt materiale. Forskriften &#xA7; 8 <i>tredje ledd f&#xF8;rste punktum,</i> som er en videref&#xF8;ring av tidligere forskrifts &#xA7; 5 annet ledd, bestemmer at Konkurransetilsynet i slike tilfeller m&#xE5; begrense gjennomgangen av slike dokumenter til det som er n&#xF8;dvendig for &#xE5; bringe p&#xE5; det rene om dokumentene faktisk er omfattet av unntaket.</article>
        <article class="legalP" id="kapittel-6-ledd-28">Det f&#xF8;lger av bestemmelsen <i>annet punktum</i> at dersom Konkurransetilsynet er i tvil, skal tilsynet ta med dokumenter eller annet til retten for avgj&#xF8;relse av om beslag kan tas, eller levere materialet tilbake til kontrollobjektet.</article>
        <article class="legalP" id="kapittel-6-ledd-29">Det f&#xF8;lger av &#xA7; 8 <i>fjerde ledd</i> at det som blir tatt med av konkurransemyndighetene for gjennomgang etter f&#xF8;rste til tredje ledd, skal opptegnes n&#xF8;yaktig og merkes p&#xE5; en slik m&#xE5;te at forveksling unng&#xE5;s. I annet punktum f&#xF8;lger at det s&#xE5; vidt mulig skal gis kopi av opptegningen som er foretatt eller annen kvittering. Bestemmelsene i fjerde ledd er i samsvar med straffeprosessloven &#xA7; 207 henholdsvis f&#xF8;rste og annet ledd, og er tatt inn i forskriften av informasjonshensyn. Bestemmelsen svarer for &#xF8;vrig til &#xA7; 6 forskriften fra 1995. Bestemmelsen inneb&#xE6;rer at tilsynet som hovedregel skal gi kopi av opptegningen eller annen kvittering, med mindre det er praktiske &#xE5;rsaker til at dette ikke lar seg gj&#xF8;re.</article>
        <article class="legalP" id="kapittel-6-ledd-30">Forskriften fra 1995 &#xA7; 3 inneholder regler om at det skal f&#xF8;res protokoll, at Konkurransetilsynets protokollskjema skal benyttes og at protokollen skal undertegnes av en representant for den kontrollerte og en representant fra Konkurransetilsynet. Departementet har ikke valgt &#xE5; videref&#xF8;re disse reglene i den nye forskriften, ettersom de anses som overfl&#xF8;dige. Ved vurderingen av &#xE5; sl&#xF8;yfe bestemmelsen om protokollering, har departementet blant annet lagt vekt p&#xE5; at den kontrollerte vil f&#xE5; en kvittering for det som er beslaglagt, jf. &#xA7; 8 fjerde ledd. Videre har departementet lagt vekt p&#xE5; at muntlige p&#xE5;legg og forklaringer skal skrives ned eller lagres p&#xE5; annen m&#xE5;te jf. henholdsvis &#xA7; 3 og &#xA7; 4 og merknadene til disse bestemmelsene ovenfor. Dette vil etter departementets vurdering i det alt vesentlige ivareta behovet for &#xE5; kunne etterpr&#xF8;ve om lovens fremgangsm&#xE5;te er fulgt i ettertid, og en protokollering anses derfor som un&#xF8;dvendig i tillegg til disse bestemmelsene.</article>
        <article class="legalP" id="kapittel-6-ledd-31">Det f&#xF8;lger av &#xA7; 8 <i>femte ledd</i> at dokumenter eller annet som er innhentet med hjemmel i konkurranseloven &#xA7; 24 eller &#xA7; 25 skal leveres tilbake n&#xE5;r det ikke lenger er behov for dem. Tilbakelevering m&#xE5; vurderes fortl&#xF8;pende under behandlingen av den enkelte sak, og m&#xE5; senest skje n&#xE5;r saken er endelig avgjort. Konkurransetilsynet har en selvstendig plikt til &#xE5; vurdere tilbakelevering, og kan ikke avvente begj&#xE6;ring om dette. Bestemmelsen svarer til &#xA7; 7 og &#xA7; 8 i forskriften fra 1995. I praksis vil Konkurransetilsynet strekke seg langt i &#xE5; tilbakelevere dokumenter s&#xE5; lenge det ikke er betenkelig av etterforskningsmessige grunner.<sup class="footnotereference" data-footnotereferencevalue="8" data-unique-footnote-counter="8">8</sup></article>
        <article class="legalP" id="kapittel-6-ledd-32">For at innsynsretten etter konkurranseloven &#xA7; 27 skal bli reell, m&#xE5; tilsynet imidlertid kunne beholde en kopi av sakens dokumenter n&#xE5;r disse leveres tilbake. Dersom slike dokumenter inneholder overskuddsinformasjon jf. definisjonen i forskriften &#xA7; 9 begrenses plikten til &#xE5; beholde kopi i tr&#xE5;d med bestemmelsene i forskriften &#xA7; 11.</article>
        <article class="defaultP" margin-top="true">
          <i>Til &#xA7; 9 Definisjon av overskuddsinformasjon</i>
        </article>
        <article class="legalP" id="kapittel-6-ledd-33">Bestemmelsen definerer overskuddsinformasjon generelt som opplysninger om forhold som ikke har noen tilknytning til Konkurransetilsynets gj&#xF8;rem&#xE5;l etter konkurranseloven &#xA7; 9 f&#xF8;rste ledd. Bestemmelsen svarer til &#xA7; 9 i forskriften fra 1995.</article>
        <article class="legalP" id="kapittel-6-ledd-34">Hva som er overskuddsinformasjon m&#xE5; ellers avgj&#xF8;res i det enkelte tilfelle.</article>
        <article class="defaultP" margin-top="true">
          <i>Til &#xA7; 10 Identifisering av overskuddsinformasjon</i>
        </article>
        <article class="legalP" id="kapittel-6-ledd-35">I f&#xF8;lge &#xA7; 10 skal dokumenter eller annet s&#xE5; langt det er praktisk mulig gjennomg&#xE5;s p&#xE5; kontrollstedet med sikte p&#xE5; &#xE5; unng&#xE5; at det tas med overskuddsinformasjon. Bestemmelsen svarer til &#xA7; 10 i forskriften fra 1995. Ordlyden &#xAB;s&#xE5; langt det er praktisk mulig&#xBB; &#xE5;pner imidlertid for at ting kan tas med uten forutg&#xE5;ende gjennomgang eller etter kun en begrenset gjennomgang. Dette er s&#xE6;rlig praktisk der det er aktuelt &#xE5; foreta omfattende dokumentbeslag under en bevissikring. Det kan v&#xE6;re av stor betydning b&#xE5;de av etterforskningsmessige grunner og av hensyn til kontrollobjektene at gjennomgangen p&#xE5; kontrollstedet foretas s&#xE5; raskt som mulig. Det m&#xE5; ogs&#xE5; tas hensyn til at saker om overtredelser av konkurranseloven ofte er sv&#xE6;rt kompliserte, og at det derfor kan ta lang tid &#xE5; f&#xE5; oversikt over hvilke opplysninger som kan ha betydning som bevis. Ofte vil en opplysnings bevisverdi f&#xF8;rst avdekkes n&#xE5;r man har f&#xE5;tt tiln&#xE6;rmet full oversikt over de &#xF8;vrige beslag i saken.</article>
        <article class="legalP" id="kapittel-6-ledd-36">S&#xE6;rlige problemer i forhold til overskuddsinformasjon oppst&#xE5;r ved beslag i datalagret materiale, i likhet med det som er beskrevet ovenfor ang&#xE5;ende forholdet til beslagsfriheten etter straffeprosessloven. Ved beslag i elektronisk lagret informasjon, er speilkopiering av PC'er og filkopiering av enkeltomr&#xE5;der p&#xE5; servere i dag &#xE5; foretrekke. Speilkopiering gj&#xF8;r det mulig &#xE5; avdekke skjulte eller slettede elementer, samtidig som man unng&#xE5;r at det skjer automatiske endringer i forbindelse med gjennomgangen. Det er tidkrevende &#xE5; foreta speil- og filkopiering p&#xE5; kontrollstedet. For &#xE5; foreta en effektiv gjennomgang av materialet kreves dessuten utstyr, programvare og spesialkompetanse utover det Konkurransetilsynet kan forventes &#xE5; stille med hos det enkelte kontrollobjekt. I slike tilfeller vil henvisningen til hva som er praktisk mulig medf&#xF8;re at materialet vil kunne gjennomg&#xE5;s p&#xE5; Konkurransetilsynets kontorsted eller annet sted tilsynet finner hensiktsmessig jf. &#xA7; 8 f&#xF8;rste ledd.</article>
        <article class="defaultP" margin-top="true">
          <i>Til &#xA7; 11 Tilbakelevering av overskuddsinformasjon</i>
        </article>
        <article class="legalP" id="kapittel-6-ledd-37">Forskriften &#xA7; 11 bestemmer at dokumenter eller annet som inneholder overskuddsinformasjon, skal returneres til den kontrollerte straks det er brakt p&#xE5; det rene at de ikke inneholder opplysninger om forhold som har noen tilknytning til Konkurransetilsynets gj&#xF8;rem&#xE5;l etter konkurranseloven &#xA7; 9. Eventuelle kopier tatt av Konkurransetilsynet skal makuleres. Dette gjelder likevel ikke dersom dokumentet eller annet inneholder b&#xE5;de overskuddsinformasjon og opplysninger av betydning for Konkurransetilsynets ut&#xF8;velse av sine oppgaver etter konkurranseloven, og overskuddinformasjonen ikke kan skilles ut uten at innholdet blir endret, kan misforst&#xE5;s eller dets verdi som bevis svekkes. Bestemmelsen tilsvarer 1995-forskriften &#xA7; 11.</article>
        <article class="defaultP" margin-top="true">
          <i>Til &#xA7; 12 Begrensninger i tilgangen til dokumenter eller annet som kan inneholde overskuddsinformasjon.</i>
        </article>
        <article class="legalP" id="kapittel-6-ledd-38">Bestemmelsen gir regler om at tilgangen til dokumenter eller annet som inneholder eller antas &#xE5; inneholde overskuddsinformasjon i st&#xF8;rst mulig grad skal begrenses ogs&#xE5; internt i Konkurransetilsynet. Opplysningene b&#xF8;r ikke gj&#xF8;res kjent for andre enn de som skal delta i den videre behandling av saken. Bestemmelsen tilsvarer &#xA7; 13 i forskriften av 1995.</article>
        <article class="defaultP" margin-top="true">
          <i>Til &#xA7; 13 Begrensninger i taushetsplikten</i>
        </article>
        <article class="legalP" id="kapittel-6-ledd-39">Bestemmelsen regulerer Konkurransetilsynets adgang til &#xE5; gi taushetsbelagte opplysninger som er innhentet med hjemmel i konkurranseloven &#xA7; 24 eller &#xA7; 25 videre til p&#xE5;talemyndigheten eller annen kontrollmyndighet uavhengig av bestemmelser om taushetsplikt. Bestemmelsen gjengir av informasjonshensyn forvaltningsloven &#xA7; 13b f&#xF8;rste ledd nr. 6 om utlevering av taushetsbelagte opplysninger til annen kontrollmyndighet. Dette inneb&#xE6;rer samtidig en utvidelse av Konkurransetilsynets mulighet for &#xE5; gi opplysninger om lovbrudd til p&#xE5;talemyndigheten eller andre kontrollmyndigheter i forhold til 1995-forskriften &#xA7; 12. Sistnevnte var begrenset til tilfeller hvor &#xAB;det foreligger skjellig grunn til mistanke om s&#xE6;rlige grove lovovertredelser, og det antas &#xE5; v&#xE6;re et s&#xE6;rlig behov for offentlig reaksjon&#xBB;. Forskriften bringes s&#xE5;ledes i overensstemmelse med forvaltningslovens regler.</article>
        <article class="defaultP" margin-top="true">
          <i>Til &#xA7; 14 Ikrafttredelse</i>
        </article>
        <article class="legalP" id="kapittel-6-ledd-40">Forskriften trer vil kraft 1. januar 2006, jf. &#xA7; 14 <i>f&#xF8;rste ledd</i>.</article>
        <article class="legalP" id="kapittel-6-ledd-41">Forskriften vil erstatte den fra 1995 og denne oppheves derfor i forbindelse med ikrafttredelsen av den nye forskriften, jf. &#xA7; 14 <i>annet ledd</i>.</article>
        <article class="defaultP" margin-top="true">
          <i>Til &#xA7; 15 Anvendelse p&#xE5; saker etter konkurranseloven av 1993</i>
        </article>
        <article class="legalP" id="kapittel-6-ledd-42">Det vil fortsatt i en del &#xE5;r fremover kunne forekomme saker som enten utelukkende ber&#xF8;rer brudd p&#xE5; bestemmelser i og vedtak etter konkurranseloven av 1993, og saker som b&#xE5;de inneb&#xE6;rer brudd p&#xE5; gammel og ny konkurranselov. Det er derfor n&#xF8;dvendig &#xE5; gi den nye forskriften anvendelse ogs&#xE5; i slike saker n&#xE5;r behandlingen skjer etter at den nye forskriften er tr&#xE5;dt i kraft.</article>
        <article class="legalP" id="kapittel-6-ledd-43">Siden denne bestemmelsen har karakter av overgangsbestemmelse, er forskriften ogs&#xE5; gitt med hjemmel i konkurranseloven &#xA7; 33 siste ledd.</article>
        <footer class="footnotes">
          <article class="footnote" data-name="1" data-unique-footnote-counter="1"><span class="footnoteLabel">1</span> Ot.prp.nr.6 (2003&#x2013;2004) A) Om lov om konkurranse mellom foretak og kontroll med foretakssammenslutninger (konkurranseloven) B) Om lov om gjennomf&#xF8;ring og kontroll av E&#xD8;S-avtalens konkurranseregler mv. (E&#xD8;S-konkurranseloven).</article>
          <article class="footnote" data-name="2" data-unique-footnote-counter="2"><span class="footnoteLabel">2</span> Ot.prp.nr.94 (2003&#x2013;2004) om lov om endringer i E&#xD8;S-konkurranseloven og konkurranseloven.</article>
          <article class="footnote" data-name="3" data-unique-footnote-counter="3"><span class="footnoteLabel">3</span> Dette er utrykkelig forutsatt, jf. Ot.prp.nr.6 (2003&#x2013;2004) pkt. 9.2.4 s. 144.</article>
          <article class="footnote" data-name="4" data-unique-footnote-counter="4"><span class="footnoteLabel">4</span> Ot.prp.nr.6 (2003&#x2013;2004) pkt. 9.2.4 s. 145-146.</article>
          <article class="footnote" data-name="5" data-unique-footnote-counter="5"><span class="footnoteLabel">5</span> Jf. Ot.prp.nr.6 (2003&#x2013;2004) s. 144.</article>
          <article class="footnote" data-name="6" data-unique-footnote-counter="6"><span class="footnoteLabel">6</span> Forskrift 28. juni 1985 nr. 1679 om ordningen av p&#xE5;talemyndigheten.</article>
          <article class="footnote" data-name="7" data-unique-footnote-counter="7"><span class="footnoteLabel">7</span> Jf. Ot.prp.nr.6 (2003&#x2013;2004) side 238 f&#xF8;rste spalte.</article>
          <article class="footnote" data-name="8" data-unique-footnote-counter="8"><span class="footnoteLabel">8</span> Dette er blant annet kommet til uttrykk i Ot.prp.nr.6 (2003&#x2013;2004) s. 151 annen spalte og s. 166 f&#xF8;rste spalte.</article>
        </footer>
      </section>
    </main>
  </body>
</html>
