<!DOCTYPE html><html lang="no"><head><title>Lov om oppheving av lausgjengarlova og om endringar i straffelova o.a. (eige straffebod mot vald i nære relasjonar o.a.).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2005-12-21-131</dd><dt class="dokid">DokumentID</dt><dd class="dokid">LTI/lov/2005-12-21-131</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 16 s 2432</dd><dt class="dateInForce">I kraft fra</dt><dd class="dateInForce">Kongen fastset.</dd><dt class="changesToDocuments">Endrer</dt><dd class="changesToDocuments"><ul><li>lov/1900-05-31-5</li><li>lov/1902-05-22-10</li><li>lov/1952-11-21-3</li><li>lov/1981-05-22-25</li><li>lov/1997-01-17-11</li><li>lov/2001-05-18-21</li><li>lov/2005-05-20-28</li><li>lov/2005-06-17-65</li></ul></dd><dt class="dateOfPublication">Kunngjort</dt><dd class="dateOfPublication">2005-12-21</dd><dt class="journalNumber">Journalnummer</dt><dd class="journalNumber">2005-1258</dd><dt class="titleShort">Korttittel</dt><dd class="titleShort">Lov om oppheving av lausgjengarlova mv.</dd><dt class="title">Tittel</dt><dd class="title">Lov om oppheving av lausgjengarlova og om endringar i straffelova o.a. (eige straffebod mot vald i nære relasjonar o.a.).</dd><dt class="miscInformation">Annet om dokumentet</dt><dd class="miscInformation">Ot.prp.nr.15 (2005–2006) jf. Ot.prp.nr.113 (2004–2005), Innst.O.nr.10 (2005–2006) og Besl.O.nr.25 (2005–2006). Odels- og lagtingsvedtak hhv. 15. og 20. desember 2005. Fremja av Justis- og politidepartementet.</dd><dt class="refid">RefID</dt><dd class="refid">lov/2005-12-21-131</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om oppheving av lausgjengarlova og om endringar i straffelova o.a. (eige straffebod mot vald i nære relasjonar o.a.).<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li><li>VII</li><li>VIII</li><li>IX</li></ul></li></ul></dd></dl></header><main class="documentBody" data-lovdata-URL="LTI/lov/2005-12-21-131" id="dokument"><h1>Lov om oppheving av lausgjengarlova og om endringar i straffelova o.a. (eige straffebod mot vald i nære relasjonar o.a.).</h1><article class="defaultP" data-text-size="small">Endringer i følgjande andre lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 21. november 1952 nr. 3 om tjenesteplikt i politiet.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 22. mai 1981 nr. 25 om rettergangsmåten i straffesaker (Straffeprosesslova).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 17. januar 1997 nr. 11 om endringer i straffeloven m.v. (strafferettslige utilregnelighetsregler og særreaksjoner).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 18. mai 2001 nr. 21 om gjennomføring av straff mv. (straffegjennomføringsloven).</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 20. mai 2005 nr. 28 om straff (straffeloven).</article></article></li><li data-li-identifier="6" data-name="6"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov 17. juni 2005 nr. 65 om endringer i lov 17. juli 1992 nr. 100 om barneverntjenester og lov 13. desember 1991 nr. 81 om sosiale tjenester (sosialtjenesteloven) m.v.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2005-12-21-131/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">Lov 31. mai 1900 nr. 5 om Løsgjængeri, Betleri og Drukkenskab blir oppheva.</article></section><section class="section" data-name="kapII" id="kapittel-2" data-lovdata-URL="LTI/lov/2005-12-21-131/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Straffelova 22. mai 1902 nr. 10 vert endra slik:</article> <article class="defaultP" margin-top="true">§ 26 skal lyde:</article><article class="legalP" id="kapittel-2-ledd-2">De nærmere reglene om gjennomføring av fengselsstraff, samfunnsstraff, strafferettslige særreaksjoner og forvaring gis ved særskilt lov.</article> <article class="defaultP" margin-top="true">§ 39 h skal lyde:</article><article class="legalP" id="kapittel-2-ledd-3">Kongen kan gi forskrifter om gjennomføringen av forvaring etter § 39 c.</article> <article class="defaultP" margin-top="true">§ 219 skal lyde:</article><article class="legalP" id="kapittel-2-ledd-4">Den som ved å true, tvinge, begrense bevegelsesfriheten til, utøve vold mot eller på annen måte krenke, grovt eller gjentatt mishandler<ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-4-punkt-1"><article class="legalP" id="kapittel-2-ledd-4-punkt-1-ledd-1">sin tidligere eller nåværende ektefelle,</article></article></li><li data-li-identifier="b)" data-name="b)"><article class="listArticle" id="kapittel-2-ledd-4-punkt-2"><article class="legalP" id="kapittel-2-ledd-4-punkt-2-ledd-1">sin eller tidligere eller nåværende ektefelles slektning i rett nedstigende linje,</article></article></li><li data-li-identifier="c)" data-name="c)"><article class="listArticle" id="kapittel-2-ledd-4-punkt-3"><article class="legalP" id="kapittel-2-ledd-4-punkt-3-ledd-1">sin slektning i rett oppstigende linje,</article></article></li><li data-li-identifier="d)" data-name="d)"><article class="listArticle" id="kapittel-2-ledd-4-punkt-4"><article class="legalP" id="kapittel-2-ledd-4-punkt-4-ledd-1">noen i sin husstand, eller</article></article></li><li data-li-identifier="e)" data-name="e)"><article class="listArticle" id="kapittel-2-ledd-4-punkt-5"><article class="legalP" id="kapittel-2-ledd-4-punkt-5-ledd-1">noen i sin omsorg</article></article></li></ul><p class="leddfortsettelse">straffes med fengsel inntil 3 år.</p></article><article class="legalP" id="kapittel-2-ledd-5">Dersom mishandlingen er grov eller fornærmede som følge av handlingen dør eller får betydelig skade på legeme eller helse, er straffen fengsel inntil 6 år. Ved avgjørelsen av om mishandlingen er grov, skal det særlig legges vekt på om den har vart over lang tid og om det foreligger forhold som nevnt i § 232.</article><article class="legalP" id="kapittel-2-ledd-6">Medvirkning straffes på samme måte.</article> <article class="defaultP" margin-top="true">§ 256 annet ledd skal lyde:</article><article class="legalP" id="kapittel-2-ledd-7">Ved avgjørelsen av om underslaget er grovt skal det særlig legges vekt på om verdien av det underslåtte er betydelig, om underslaget er forøvd av offentlig tjenestemann eller noen annen ved brudd på den særlige tillit som følger med hans stilling eller virksomhet, om det er bokført uriktige regnskapsopplysninger, utarbeidet uriktig regnskapsdokumentasjon eller uriktig årsregnskap, eller om den skyldige vitende har voldt velferdstap eller fare for noens liv eller helbred.</article> <article class="defaultP" margin-top="true">§ 271 annet ledd skal lyde:</article><article class="legalP" id="kapittel-2-ledd-8">Ved avgjørelsen av om bedrageriet er grovt skal det særlig legges vekt på om handlingen har voldt betydelig økonomisk skade, om den skyldige har foregitt eller misbrukt stilling eller oppdrag, om han har forledet almenheten eller en større krets av personer, om han har bokført uriktige regnskapsopplysninger, utarbeidet uriktig regnskapsdokumentasjon eller uriktig årsregnskap, eller om han vitende har voldt velferdstap eller fare for noens liv eller helbred.</article> <article class="defaultP" margin-top="true">§ 276 annet ledd skal lyde:</article><article class="legalP" id="kapittel-2-ledd-9">Ved avgjørelsen av om utroskap er grov skal det legges særlig vekt på om handlingen har voldt betydelig økonomisk skade, om den er forøvd av offentlig tjenestemann eller noen annen ved brudd på den særlige tillit som følger med hans stilling eller virksomhet, om den skyldige har bokført uriktige regnskapsopplysninger, utarbeidet uriktig regnskapsdokumentasjon eller uriktig årsregnskap, om han har tilintetgjort, ubrukbargjort eller skjult registrerte regnskapsopplysninger eller regnskapsmateriale, bøker eller andre dokumenter, eller om han vitende har voldt velferdstap eller fare for noens liv eller helbred.</article> <article class="defaultP" margin-top="true">§ 286 første punktum skal lyde:</article><article class="legalP" id="kapittel-2-ledd-10">Den som forsettlig eller uaktsomt vesentlig tilsidesetter bestemmelser om bokføring og dokumentasjon av regnskapsopplysninger, årsregnskap, årsberetning eller regnskapsoppbevaring som er fastsatt i lov eller forskrift i medhold av lov, straffes med bøter eller fengsel inntil 1 år eller begge deler.</article> <article class="defaultP" margin-top="true">§ 350 skal lyde:</article><article class="legalP" id="kapittel-2-ledd-11">Den som ved slagsmål, støy eller annen utilbørlig atferd forstyrrer<ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-11-punkt-1"><article class="legalP" id="kapittel-2-ledd-11-punkt-1-ledd-1">den alminnelige fred og orden,</article></article></li><li data-li-identifier="b)" data-name="b)"><article class="listArticle" id="kapittel-2-ledd-11-punkt-2"><article class="legalP" id="kapittel-2-ledd-11-punkt-2-ledd-1">den lovlige ferdsel,</article></article></li><li data-li-identifier="c)" data-name="c)"><article class="listArticle" id="kapittel-2-ledd-11-punkt-3"><article class="legalP" id="kapittel-2-ledd-11-punkt-3-ledd-1">omgivelsenes nattero eller</article></article></li><li data-li-identifier="d)" data-name="d)"><article class="listArticle" id="kapittel-2-ledd-11-punkt-4"><article class="legalP" id="kapittel-2-ledd-11-punkt-4-ledd-1">omgivelsene på et sted hvor han uberettiget forblir tross pålegg om å fjerne seg,</article></article></li></ul><p class="leddfortsettelse">straffes med bøter eller fengsel inntil to måneder.</p></article><article class="legalP" id="kapittel-2-ledd-12">På samme måte straffes den som i selvforskyldt rus forulemper eller volder fare for andre.</article><article class="legalP" id="kapittel-2-ledd-13">Medvirkning straffes på samme måte.</article></section><section class="section" data-name="kapIII" id="kapittel-3" data-lovdata-URL="LTI/lov/2005-12-21-131/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Lov 21. november 1952 nr. 3 om tjenesteplikt i politiet vert endra slik:</article> <article class="defaultP" margin-top="true">§ 1 første ledd skal lyde:</article><article class="legalP" id="kapittel-3-ledd-2">Menn og kvinner som i henhold til sivilforsvarslovgivningen er pliktig til å gjøre tjeneste i sivilforsvaret, kan i stedet pålegges å gjøre tjeneste i politiet.</article></section><section class="section" data-name="kapIV" id="kapittel-4" data-lovdata-URL="LTI/lov/2005-12-21-131/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Straffeprosesslova 22. mai 1981 nr. 25 vert endra slik:</article> <article class="defaultP" margin-top="true">§ 67 annet ledd bokstav d skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-4-ledd-1-punkt-1"><article class="legalP" id="kapittel-4-ledd-1-punkt-1-ledd-1">forbrytelse mot militær straffelov § 34 annet ledd annet straffalternativ, jf. tredje ledd, tolloven § 66, merverdiavgiftsloven § 72, ligningsloven § 12-1, utlendingsloven § 47 annet ledd, jf. femte ledd, regnskapsloven § 8-5 første ledd første og tredje punktum, jf. tredje ledd første punktum og bokføringsloven § 15 første ledd første og tredje punktum, jf. tredje ledd første punktum.</article></article></li></ul></article> <article class="defaultP" margin-top="true">§ 76 tredje ledd første punktum skal lyde:</article><article class="legalP" id="kapittel-4-ledd-2">Saker ved lagmannsrett og tingrett som gjelder forbrytelse som etter loven kan medføre fengsel i mer enn 6 år, eller sak hvor påtalemyndigheten vil påstå idømmelse av særreaksjon eller forvaring, skal under hoved- og ankeforhandling føres av en statsadvokat.</article> <article class="defaultP" margin-top="true">§ 96 femte ledd skal lyde:</article><article class="legalP" id="kapittel-4-ledd-3">Vil påtalemyndigheten påstå idømt særreaksjon eller forvaring, skal siktede alltid ha forsvarer under hovedforhandlingen.</article> <article class="defaultP" margin-top="true">§ 147 a annet punktum skal lyde:</article><article class="legalP" id="kapittel-4-ledd-4">De sakkyndige skal straks etter at de har avgitt den rettspsykiatriske erklæringen, underrette det regionale helseforetaket eller helseforetak det bemyndiger om saken.</article> <article class="defaultP" margin-top="true">§ 248 fjerde ledd skal lyde:</article><article class="legalP" id="kapittel-4-ledd-5">Sak om særreaksjon eller forvaring kan ikke pådømmes ved tilståelsesdom.</article></section><section class="section" data-name="kapV" id="kapittel-5" data-lovdata-URL="LTI/lov/2005-12-21-131/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">Lov 17. januar 1997 nr. 11 om endringer i straffeloven m.v. (strafferettslige utilregnelighetsregler og særreaksjoner) vert endra slik:</article> <article class="defaultP" margin-top="true">Del II nr. 3 andre punktum skal lyde:</article><article class="legalP" id="kapittel-5-ledd-2">Hvis påtalemyndigheten mener at særreaksjon eller forvaring fortsatt er nødvendig etter utløpet av lengstetiden, må den reise sak med påstand om idømmelse av særreaksjon eller forvaring etter straffeloven §§ 39, 39 a eller 39 c.</article> <article class="defaultP" margin-top="true">Del II nr. 3 fjerde punktum skal lyde:</article><article class="legalP" id="kapittel-5-ledd-3">Retten avgjør ved dom om det skal idømmes særreaksjon eller forvaring som nevnt.</article> <article class="defaultP" margin-top="true">Del II nr. 4 første punktum skal lyde:</article><article class="legalP" id="kapittel-5-ledd-4">Den som er idømt sikring, kan kreve at påtalemyndigheten innstiller sikringstiltaket eller reiser sak med påstand om idømmelse av særreaksjon eller forvaring etter straffeloven §§ 39, 39 a eller 39 c.</article></section><section class="section" data-name="kapVI" id="kapittel-6" data-lovdata-URL="LTI/lov/2005-12-21-131/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">Lov 18. mai 2001 nr. 21 om gjennomføring av straff mv. (straffegjennomføringsloven) vert endra slik:</article> <article class="defaultP" margin-top="true">§ 1 skal lyde:</article><article class="defaultP"><i>Anvendelsesområde</i></article><article class="legalP" id="kapittel-6-ledd-2">Denne loven gjelder for gjennomføring av fengselsstraff, strafferettslige særreaksjoner, forvaring, samfunnsstraff og varetektsfengsling og for gjennomføring av andre reaksjoner når det er særskilt bestemt i lov.</article> <article class="defaultP" margin-top="true">§ 3 fjerde ledd skal lyde:</article><article class="legalP" id="kapittel-6-ledd-3">Ved gjennomføringen av fengselsstraff, forvaring og strafferettslige særreaksjoner skal det så vidt mulig skje en gradvis overgang fra fengsel til full frihet og gis tilbud om deltagelse i fritidsaktiviteter.</article> <article class="defaultP" margin-top="true">§ 5 fjerde ledd skal lyde:</article><article class="legalP" id="kapittel-6-ledd-4">Kongen kan gi nærmere regler om kriminalomsorgens virksomhet, organisering og gjennomføringen av fengselsstraff, forvaring, strafferettslige særreaksjoner, varetekt, samfunnsstraff og andre reaksjoner når det er særskilt bestemt i lov.</article> <article class="defaultP" margin-top="true">§ 6 annet ledd annet punktum skal lyde:</article><article class="legalP" id="kapittel-6-ledd-5">Når den domfelte er idømt fengselsstraff på mer enn ti år, idømt en strafferettslig særreaksjon eller forvaring eller innsatt i avdeling med særlig høyt sikkerhetsnivå etter § 10 annet ledd, treffer regionalt nivå også avgjørelse etter §§ 12 til 16, 20, 33, 35, 36 og 42 til 44.</article> <article class="defaultP" margin-top="true">Overskrifta til kapittel 3 skal lyde:</article><span class="futuretitle" id="kapittel-6-foreslåttittel-1">Kapittel 3. Fengselsstraff, forvaring og strafferettslige særreaksjoner</span> <article class="defaultP" margin-top="true">§ 10 første og annet ledd skal lyde:</article><article class="legalP" id="kapittel-6-ledd-6">Fengselsstraff, forvaring og strafferettslige særreaksjoner kan gjennomføres<ul class="defaultList"><li data-li-identifier="a)" data-name="a)"><article class="listArticle" id="kapittel-6-ledd-6-punkt-1"><article class="legalP" id="kapittel-6-ledd-6-punkt-1-ledd-1">i fengsel med høyt sikkerhetsnivå (lukket fengsel),</article></article></li><li data-li-identifier="b)" data-name="b)"><article class="listArticle" id="kapittel-6-ledd-6-punkt-2"><article class="legalP" id="kapittel-6-ledd-6-punkt-2-ledd-1">i fengsel med lavere sikkerhetsnivå (åpent fengsel),</article></article></li><li data-li-identifier="c)" data-name="c)"><article class="listArticle" id="kapittel-6-ledd-6-punkt-3"><article class="legalP" id="kapittel-6-ledd-6-punkt-3-ledd-1">i overgangsbolig,</article></article></li><li data-li-identifier="d)" data-name="d)"><article class="listArticle" id="kapittel-6-ledd-6-punkt-4"><article class="legalP" id="kapittel-6-ledd-6-punkt-4-ledd-1">utenfor fengsel med særlige vilkår etter § 16, eller</article></article></li><li data-li-identifier="e)" data-name="e)"><article class="listArticle" id="kapittel-6-ledd-6-punkt-5"><article class="legalP" id="kapittel-6-ledd-6-punkt-5-ledd-1">som prøveløslatt med vilkår etter § 43 annet ledd.</article></article></li></ul></article><article class="legalP" id="kapittel-6-ledd-7">Avdeling i fengsel med høyt sikkerhetsnivå kan tilrettelegges for innsatte med særlige behov, herunder personer som er idømt en strafferettslig særreaksjon eller forvaring, eller innrettes med særlig høyt sikkerhetsnivå.</article> <article class="defaultP" margin-top="true">§ 11 tredje ledd skal lyde:</article><article class="legalP" id="kapittel-6-ledd-8">Domfelte med særlige behov, herunder personer som er idømt en strafferettslig særreaksjon eller forvaring, bør settes inn i avdeling tilrettelagt for dette etter § 10 annet ledd.</article> <article class="defaultP" margin-top="true">Overskrifta til § 39 skal lyde:</article> <article class="defaultP" margin-top="true"><i>Umiddelbar utelukkelse som følge av brudd ved gjennomføring av fengselsstraff, forvaring og strafferettslige særreaksjoner.</i></article> <article class="defaultP" margin-top="true">Overskrifta til § 40 skal lyde:</article> <article class="defaultP" margin-top="true"><i>Reaksjon på brudd ved gjennomføring av fengselsstraff, forvaring og strafferettslige særreaksjoner.</i></article> <article class="defaultP" margin-top="true">§ 40 sjuende ledd første punktum skal lyde:</article><article class="legalP" id="kapittel-6-ledd-9">Den som forsettlig unndrar seg gjennomføringen av fengselsstraff, forvaring eller strafferettslige særreaksjoner, straffes med bøter eller fengsel inntil 6 måneder.</article></section><section class="section" data-name="kapVII" id="kapittel-7" data-lovdata-URL="LTI/lov/2005-12-21-131/KAPITTEL_7"><h2 data-text-align="center">VII</h2><article class="legalP" id="kapittel-7-ledd-1">Lov 20. mai 2005 nr. 28 om straff (straffeloven) vert endra slik:</article> <article class="defaultP" margin-top="true">§ 5 tredje ledd skal lyde:</article><article class="legalP" id="kapittel-7-ledd-2">Første ledd nr. 1, 2, 3, 6 og 7 gjelder tilsvarende for handlinger foretatt av andre personer enn dem som omfattes av første og annet ledd, når personen oppholder seg i Norge, og handlingen har en lengstestraff på fengsel i mer enn 1 år.</article> <article class="defaultP" margin-top="true">§ 102 nr. 1 vert endra slik:</article> <article class="defaultP" margin-top="true">§ 28 a sjette ledd skal lyde:</article><article class="legalP" id="kapittel-7-ledd-3">Sammen med samfunnsstraff kan det idømmes<ul class="defaultList"><li data-li-identifier="a)" data-name="a)"><article class="listArticle" id="kapittel-7-ledd-3-punkt-1"><article class="legalP" id="kapittel-7-ledd-3-punkt-1-ledd-1">bot, selv om bøter ellers ikke er fastsatt som straff for lovbruddet, eller</article></article></li><li data-li-identifier="b)" data-name="b)"><article class="listArticle" id="kapittel-7-ledd-3-punkt-2"><article class="legalP" id="kapittel-7-ledd-3-punkt-2-ledd-1">ubetinget fengselsstraff på inntil 30 dager når særlige grunner tilsier det.</article></article></li></ul></article> <article class="defaultP" margin-top="true">§ 29 femte ledd skal lyde:</article><article class="legalP" id="kapittel-7-ledd-4">Rettighetstap etter bestemmelsen her kan idømmes ved siden av eller istedenfor annen straff, men kan bare ilegges som eneste straff hvis det ikke er fastsatt en minstestraff på fengsel i 1 år eller mer for handlingen.</article> <article class="defaultP" margin-top="true">§ 33 femte ledd skal lyde:</article><article class="legalP" id="kapittel-7-ledd-5">Rettighetstapet etter bestemmelsen her kan idømmes ved siden av eller istedenfor annen straff, men kan bare ilegges som eneste straff hvis det ikke er fastsatt en minstestraff på fengsel i 1 år eller mer for handlingen.</article></section><section class="section" data-name="kapVIII" id="kapittel-8" data-lovdata-URL="LTI/lov/2005-12-21-131/KAPITTEL_8"><h2 data-text-align="center">VIII</h2><article class="legalP" id="kapittel-8-ledd-1">Lov 17. juni 2005 nr. 65 om endringer i lov 17. juli 1992 nr. 100 om barneverntjenester og lov 13. desember 1991 nr. 81 om sosiale tjenester (sosialtjenesteloven) m.v. vert endra slik:</article> <article class="defaultP" margin-top="true">I del I skal § 6-10 femte ledd lyde:</article><article class="legalP" id="kapittel-8-ledd-2">Politiattesten skal vise om vedkommende er siktet, tiltalt, ilagt forelegg eller er dømt for brudd på straffeloven §§ 193, 194, 195, 196, 197, 199, 200 annet ledd, 201 bokstav c, 203 og 204 a.</article> <article class="defaultP" margin-top="true">Del VI skal lyde:</article><article class="legalP" id="kapittel-8-ledd-3">Loven trer i kraft fra den tid Kongen bestemmer. Kongen kan gi nærmere overgangsbestemmelser.</article></section><section class="section" data-name="kapIX" id="kapittel-9" data-lovdata-URL="LTI/lov/2005-12-21-131/KAPITTEL_9"><h2 data-text-align="center">IX</h2><article class="legalP" id="kapittel-9-ledd-1">Lova gjeld frå den tid Kongen fastset. Kongen kan setje i verk dei einskilde føresegnene til ulik tid. Det gjeld jamvel for oppheving av føresegnene i lausgjengarlova.</article></section></main></body></html>