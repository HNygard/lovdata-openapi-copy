<!DOCTYPE html><html lang="no"><head><title>Forskrift om unntak fra vilkåret om legeerklæring når kiropraktorer og manuellterapeuter dokumenterer arbeidsuførheten med erklæring.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-21-1668</dd><dt class="dokid">DokumentID</dt><dd class="dokid">LTI/forskrift/2005-12-21-1668</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 16 s 2644</dd><dt class="dateInForce">I kraft fra</dt><dd class="dateInForce">2006-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§8-7</li></ul></dd><dt class="dateOfPublication">Kunngjort</dt><dd class="dateOfPublication">2005-12-30</dd><dt class="lastupdated">Rettet</dt><dd class="lastupdated">2006-02-03 (se nederst)</dd><dt class="journalNumber">Journalnummer</dt><dd class="journalNumber">2005-1409</dd><dt class="titleShort">Korttittel</dt><dd class="titleShort">Forskrift om unntak fra legeerklæringsvilkåret</dd><dt class="title">Tittel</dt><dd class="title">Forskrift om unntak fra vilkåret om legeerklæring når kiropraktorer og manuellterapeuter dokumenterer arbeidsuførheten med erklæring.</dd><dt class="miscInformation">Annet om dokumentet</dt><dd class="miscInformation">Fastsatt av Arbeids- og sosialdepartementet 21. desember 2005 med hjemmel i lov 28. februar 1997 nr. 19 om folketrygd (folketrygdloven) § 8-7 niende ledd.</dd><dt class="refid">RefID</dt><dd class="refid">forskrift/2005-12-21-1668</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om unntak fra vilkåret om legeerklæring når kiropraktorer og manuellterapeuter dokumenterer arbeidsuførheten med erklæring.<ul class="tocSubUl"><li>§ 1. Retten til å dokumentere arbeidsuførhet</li><li>§ 2. Erklæring om arbeidsuførhet</li><li>§ 3. Utfyllende retningslinjer</li><li>§ 4. Ikrafttredelse</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-21-1668" id="dokument"><h1>Forskrift om unntak fra vilkåret om legeerklæring når kiropraktorer og manuellterapeuter dokumenterer arbeidsuførheten med erklæring.</h1><article class="legalArticle" data-lovdata-URL="LTI/forskrift/2005-12-21-1668/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Retten til å dokumentere arbeidsuførhet</span></h2><article class="legalP" id="paragraf-1-ledd-1">Kiropraktor som skal dokumentere arbeidsuførhet må ha autorisasjon etter helsepersonelloven § 48 eller godkjenning etter tidligere regelverk, jf. helsepersonelloven § 76 andre ledd. Den som har turnuslisens som kiropraktor, jf. forskrift 21. desember 2000 nr. 1382 om praktisk tjeneste (turnustjeneste) for helsepersonell kapittel 1 og 6, kan også dokumentere arbeidsuførhet.</article><article class="legalP" id="paragraf-1-ledd-2">Fysioterapeut som skal dokumentere arbeidsuførhet må ha autorisasjon etter helsepersonelloven § 48 eller godkjenning etter tidligere regelverk, jf. helsepersonelloven § 76 andre ledd, og<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-2-punkt-1"><article class="legalP" id="paragraf-1-ledd-2-punkt-1-ledd-1">ha bestått eksamen i klinisk masterstudium i manuellterapi for fysioterapeuter ved norsk universitet eller tilsvarende, eller</article></article></li><li data-li-identifier="b)" data-name="b)"><article class="listArticle" id="paragraf-1-ledd-2-punkt-2"><article class="legalP" id="paragraf-1-ledd-2-punkt-2-ledd-1">være godkjent for bruk av takst A8 Manuellterapi og ha bestått eksamen i differensialdiagnostikk, laboratorieanalyser og utdanning i radiologi tilsvarende norsk masterutdanning.</article></article></li></ul></article><article class="legalP" id="paragraf-1-ledd-3">Fysioterapeut som dokumenterer arbeidsuførhet benevnes i forskriften her som manuellterapeut.</article><article class="legalP" id="paragraf-1-ledd-4">Kiropraktor og manuellterapeut som skal dokumentere arbeidsuførhet må ha gjennomført opplæring i trygdefaglige emner mv. Helse- og omsorgsdepartementet fastsetter nærmere bestemmelser om omfang av opplæringen.</article></article><article class="legalArticle" data-lovdata-URL="LTI/forskrift/2005-12-21-1668/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Erklæring om arbeidsuførhet</span></h2><article class="legalP" id="paragraf-2-ledd-1">Vilkåret i folketrygdloven § 8-7 om legeerklæring for rett til sykepenger gjelder ikke når arbeidsuførhet dokumenteres med erklæring fra kiropraktor eller manuellterapeut. Det gjøres tilsvarende unntak fra vilkåret om erklæring fra lege i § 8-4 andre ledd bokstav b). Første og andre punktum gjelder bare ved sykdom eller skade som har direkte sammenheng med muskel- og skjelettsystemet. Reglene i folketrygdloven § 8-7 annet og tredje ledd gjelder tilsvarende for erklæring fra kiropraktor og manuellterapeut.</article><article class="legalP" id="paragraf-2-ledd-2">Erklæring som nevnt i første ledd kan ikke vedvare for en sammenhengende periode ut over åtte uker fra første sykefraværsdag.</article><article class="legalP" id="paragraf-2-ledd-3">Etter samtykke fra medlemmet oversendes kopi av erklæring utstedt i medhold av første ledd til medlemmets lege på samme tid som til trygdekontoret.</article><article class="legalP" id="paragraf-2-ledd-4">Er medlemmet arbeidsufør ut over seks uker, skal kiropraktoren eller manuellterapeuten informere medlemmet om at arbeidsuførhet ut over åtte uker må dokumenteres av lege. I slike tilfeller skal kiropraktoren eller manuellterapeuten etter medlemmets samtykke oversende informasjon om utført behandling til medlemmets lege.</article><article class="legalP" id="paragraf-2-ledd-5">Folketrygdloven § 21-4 andre ledd tredje punktum om opplysningsplikt i legeerklæring om sykefravær der en sykdom eller skade kan ha sammenheng med arbeidssituasjonen, og § 25-7 om utelukkelse fra å utstede legeerklæringer gjelder tilsvarende for kiropraktorer og manuellterapeuter.</article></article><article class="legalArticle" data-lovdata-URL="LTI/forskrift/2005-12-21-1668/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Utfyllende retningslinjer</span></h2><article class="legalP" id="paragraf-3-ledd-1">Rikstrygdeverket kan gi nærmere retningslinjer for praktiseringen av forskriften, herunder om hvilke sykdommer og skader som faller inn under § 2 første ledd tredje punktum, og om anvendelsen av § 2 første ledd ved gjentatt arbeidsuførhet hos et medlem.</article></article><article class="legalArticle" data-lovdata-URL="LTI/forskrift/2005-12-21-1668/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Forskriften trer i kraft 1. januar 2006.</article></article><section class="section" id="kapittel-1" data-lovdata-URL="LTI/forskrift/2005-12-21-1668/KAPITTEL_1"><h2>Rettelser</h2><article class="defaultP" data-text-size="small"><strong>Publisert:</strong> I 2006 hefte 2 (Rettelse)</article><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">§ 2 første ledd annet punktum skal lyde:</article><article class="legalP" id="kapittel-1-ledd-1">Det gjøres tilsvarende unntak fra vilkåret om erklæring fra lege i § 8-4 <i>tredje</i> ledd bokstav b).</article></section></main></body></html>