<!DOCTYPE html><html lang="no"><head><title>Lov om endringar i lov 20. mars 1998 nr. 10 om forebyggende sikkerhetstjeneste (sikkerhetsloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2005-06-17-81</dd><dt class="dokid">DokumentID</dt><dd class="dokid">LTI/lov/2005-06-17-81</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 8 s 1193</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1998-03-20-10</li></ul></dd><dt class="dateOfPublication">Kunngjort</dt><dd class="dateOfPublication">2005-06-17</dd><dt class="journalNumber">Journalnummer</dt><dd class="journalNumber">2005-0478</dd><dt class="titleShort">Korttittel</dt><dd class="titleShort">Endringslov til sikkerhetsloven</dd><dt class="title">Tittel</dt><dd class="title">Lov om endringar i lov 20. mars 1998 nr. 10 om forebyggende sikkerhetstjeneste (sikkerhetsloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.59 (2004–2005), Innst.O.nr.87 (2004–2005) og Besl.O.nr.90 (2004–2005). Odels- og lagtingsvedtak hhv. 2. og 8. juni 2005. Fremja av Forsvarsdepartementet.</dd><dt class="refid">RefID</dt><dd class="refid">lov/2005-06-17-81</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i lov 20. mars 1998 nr. 10 om forebyggende sikkerhetstjeneste (sikkerhetsloven).<ul class="tocSubUl"><li>I<ul class="tocSubUl"><li>§ 25. Begrunnelse og underretning</li><li>§ 25 a. Innsyn</li><li>§ 25 b. Oversendelse av sak til særskilt oppnevnt advokat</li><li>§ 25 c. Klage</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2005-06-17-81" id="dokument"><h1>Lov om endringar i lov 20. mars 1998 nr. 10 om forebyggende sikkerhetstjeneste (sikkerhetsloven).</h1><section class="section" data-name="kapI" id="kapittel-1" data-lovdata-URL="LTI/lov/2005-06-17-81/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 20. mars 1998 nr. 10 om forebyggende sikkerhetstjeneste (sikkerhetsloven) gjøres følgende endringer:</article> <article class="defaultP" margin-top="true">§ 21 første ledd bokstav k skal lyde:<ul class="defaultList"><li data-li-identifier="k." data-name="k."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">Tilknytning til andre stater.</article></article></li></ul></article> <article class="defaultP" margin-top="true">Nåværende bokstav k blir ny bokstav l.</article> <article class="defaultP" margin-top="true">§ 21 tredje ledd andre og tredje punktum skal lyde:</article><article class="legalP" id="kapittel-1-ledd-2">Klareringsmyndigheten skal påse at klareringssaken er så godt opplyst som mulig før avgjørelse fattes. Sikkerhetssamtale skal gjennomføres der dette ikke anses som åpenbart unødvendig.</article> <article class="defaultP" margin-top="true">§ 21 nytt femte ledd skal lyde:</article><article class="legalP" id="kapittel-1-ledd-3">I særlige tilfeller kan det settes vilkår for sikkerhetsklarering.</article> <article class="defaultP" margin-top="true">§ 22 første ledd skal lyde:</article><article class="legalP" id="kapittel-1-ledd-4">En utenlandsk statsborger kan gis sikkerhetsklarering etter en vurdering av hjemlandets sikkerhetsmessige betydning og vedkommendes tilknytning til hjemlandet og Norge.</article> <article class="defaultP" margin-top="true">§ 25 skal lyde:</article><article class="futureLegalArticle" data-name="§25" id="kapittel-1-foreslåttparagraf-1"><span class="futureLegalArticleHeader">§ 25. <span class="legalArticleTitle">Begrunnelse og underretning</span></span><article class="legalP" id="kapittel-1-foreslåttparagraf-1-ledd-1">Forvaltningsloven kapittel IV og V gjelder ikke for avgjørelser om sikkerhetsklarering eller autorisasjon.</article><article class="legalP" id="kapittel-1-foreslåttparagraf-1-ledd-2">Den som har vært vurdert sikkerhetsklarert, har rett til å bli gjort kjent med resultatet. Ved negativ avgjørelse skal vedkommende uoppfordret underrettes om resultatet og opplyses om klageadgangen.</article><article class="legalP" id="kapittel-1-foreslåttparagraf-1-ledd-3">Begrunnelse for en avgjørelse skal gis samtidig med underretningen om utfallet av klareringssaken. Vedkommende har ikke krav på begrunnelse i den utstrekning begrunnelse ikke kan gis uten å røpe opplysninger som<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-3-punkt-1"><article class="legalP" id="kapittel-1-foreslåttparagraf-1-ledd-3-punkt-1-ledd-1">er av betydning for Norges eller dets alliertes sikkerhet, forholdet til fremmede makter eller andre vitale nasjonale sikkerhetsinteresser,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-3-punkt-2"><article class="legalP" id="kapittel-1-foreslåttparagraf-1-ledd-3-punkt-2-ledd-1">er av betydning for kildevern,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-3-punkt-3"><article class="legalP" id="kapittel-1-foreslåttparagraf-1-ledd-3-punkt-3-ledd-1">det av hensyn til vedkommendes helse eller hans forhold til personer som står denne nær, må anses utilrådelig at vedkommende får kjennskap til,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-ledd-3-punkt-4"><article class="legalP" id="kapittel-1-foreslåttparagraf-1-ledd-3-punkt-4-ledd-1">angår tekniske innretninger, produksjonsmetoder, forretningsmessige analyser og berekninger og forretningshemmeligheter ellers, når de er av en slik art at andre kan utnytte dem i sin næringsvirksomhet.</article></article></li></ul></article><article class="legalP" id="kapittel-1-foreslåttparagraf-1-ledd-4">Klareringsmyndigheten skal i tillegg utarbeide en intern samtidig begrunnelse hvor alle relevante forhold inngår, herunder forhold som nevnt i tredje ledd.</article></article> <article class="defaultP" margin-top="true">Ny § 25 a skal lyde:</article><article class="futureLegalArticle" data-name="§25a" id="kapittel-1-foreslåttparagraf-2"><span class="futureLegalArticleHeader">§ 25 a. <span class="legalArticleTitle">Innsyn</span></span><article class="legalP" id="kapittel-1-foreslåttparagraf-2-ledd-1">Etter at avgjørelse om sikkerhetsklarering er fattet, har den som har vært vurdert sikkerhetsklarert rett til å gjøre seg kjent med sakens dokumenter. Vedkommende har etter samme tidspunkt rett til å se audiovisuelt opptak av egen sikkerhetssamtale.</article><article class="legalP" id="kapittel-1-foreslåttparagraf-2-ledd-2">Vedkommende har ikke krav på innsyn i de deler av et dokument som inneholder opplysninger som nevnt i § 25 tredje ledd. Vedkommende har heller ikke krav på innsyn i et dokument som er utarbeidet for den interne saksforberedelsen ved klareringsmyndigheten eller klageinstansen, med unntak av faktiske opplysninger eller sammendrag eller annen bearbeidelse av faktum.</article><article class="legalP" id="kapittel-1-foreslåttparagraf-2-ledd-3">På anmodning skal den som har krav på innsyn gis kopi av dokumentet. Gjennomsyn av audiovisuelt opptak av sikkerhetssamtale skjer ved oppmøte hos klareringsmyndigheten.</article></article> <article class="defaultP" margin-top="true">Ny § 25 b skal lyde:</article><article class="futureLegalArticle" data-name="§25b" id="kapittel-1-foreslåttparagraf-3"><span class="futureLegalArticleHeader">§ 25 b. <span class="legalArticleTitle">Oversendelse av sak til særskilt oppnevnt advokat</span></span><article class="legalP" id="kapittel-1-foreslåttparagraf-3-ledd-1">Forsvarsdepartementet oppnevner en gruppe advokater som skal sikkerhetsklareres for høyeste nivå. Disse skal benyttes i de tilfeller som er nevnt i andre ledd.</article><article class="legalP" id="kapittel-1-foreslåttparagraf-3-ledd-2">Der begrunnelse ikke gis, jf. § 25 tredje ledd, og klagefristen ikke er løpt ut, skal klareringsmyndigheten på begjæring av den som er vurdert sikkerhetsklarert, gjøre sakens dokumenter tilgjengelig for en advokat som er oppnevnt for dette formålet. Det samme gjelder avslag på begjæring om innsyn, jf. § 25 a andre ledd første punktum. Vedkommende må ha utprøvd klageadgangen vedrørende nektet begrunnelse eller avslag på begjæring om innsyn, jf. § 25 c andre ledd, før denne retten til bruk av advokat inntrer.</article><article class="legalP" id="kapittel-1-foreslåttparagraf-3-ledd-3">Advokaten skal ha tilgang til sakens faktiske opplysninger og den begrunnelse som er ukjent for den som har vært vurdert sikkerhetsklarert. Dokument som er utarbeidet for den interne saksforberedelsen ved klareringsmyndigheten eller klageinstansen, jf. § 25 a andre ledd siste punktum, skal ikke gis advokaten.</article><article class="legalP" id="kapittel-1-foreslåttparagraf-3-ledd-4">Advokaten skal gi den som er vurdert sikkerhetsklarert råd om hvorvidt vedkommende bør klage.</article></article> <article class="defaultP" margin-top="true">Ny § 25 c skal lyde:</article><article class="futureLegalArticle" data-name="§25c" id="kapittel-1-foreslåttparagraf-4"><span class="futureLegalArticleHeader">§ 25 c. <span class="legalArticleTitle">Klage</span></span><article class="legalP" id="kapittel-1-foreslåttparagraf-4-ledd-1">Bestemmelsene i forvaltningsloven kapittel VI gjelder tilsvarende i klareringssaker om ikke annet følger av denne lov eller forskrift om personellsikkerhet.</article><article class="legalP" id="kapittel-1-foreslåttparagraf-4-ledd-2">Negativ avgjørelse om sikkerhetsklarering, herunder vilkår og når klareringssaken tidligst kan tas opp på nytt, kan påklages av den avgjørelsen retter seg mot. Det samme gjelder nektet begrunnelse og avslag på begjæring om innsyn.</article><article class="legalP" id="kapittel-1-foreslåttparagraf-4-ledd-3">Klage på avgjørelse om sikkerhetsklarering sendes vedkommende klareringsmyndighet. Nasjonal sikkerhetsmyndighet er klageinstans. Departementet er klageinstans for klareringsavgjørelser truffet av Nasjonal sikkerhetsmyndighet i første instans.</article><article class="legalP" id="kapittel-1-foreslåttparagraf-4-ledd-4">Fristen for å klage er tre uker fra den dag underretningen om avgjørelsen, manglende begrunnelse eller avslag på begjæring om innsyn har kommet frem til vedkommende. Dersom det klages på nektet begrunnelse eller avslag på begjæring om innsyn, avbrytes klagefristen. Ny klagefrist løper fra det tidspunkt underretning om begrunnelse eller innsyn er kommet frem til vedkommende eller på annen måte er gjort kjent med den. I saker der advokat har gjennomgått saken, løper ny klagefrist fra den dag rådet fra advokaten har kommet frem til vedkommende.</article></article></section><section class="section" data-name="kapII" id="kapittel-2" data-lovdata-URL="LTI/lov/2005-06-17-81/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Lova gjeld frå den tida Kongen bestemmer.</article></section></main></body></html>