<!DOCTYPE html><html lang="no"><head><title>Forskrift om felles klagenemnd for behandling av klagesaker etter lov om universiteter og høyskoler § 4-7 til § 4-10.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-10-10-1192</dd><dt class="dokid">DokumentID</dt><dd class="dokid">LTI/forskrift/2005-10-10-1192</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 12 s 1933</dd><dt class="dateInForce">I kraft fra</dt><dd class="dateInForce">2006-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§4-7</li><li>lov/2005-04-01-15/§4-8</li><li>lov/2005-04-01-15/§4-9</li><li>lov/2005-04-01-15/§4-10</li><li>lov/2005-04-01-15/§5-1</li></ul></dd><dt class="dateOfPublication">Kunngjort</dt><dd class="dateOfPublication">2005-10-14</dd><dt class="journalNumber">Journalnummer</dt><dd class="journalNumber">2005-0929</dd><dt class="titleShort">Korttittel</dt><dd class="titleShort">Forskrift om felles klagenemnd etter uhl</dd><dt class="title">Tittel</dt><dd class="title">Forskrift om felles klagenemnd for behandling av klagesaker etter lov om universiteter og høyskoler § 4-7 til § 4-10.</dd><dt class="miscInformation">Annet om dokumentet</dt><dd class="miscInformation">Fastsatt av Utdannings- og forskningsdepartementet 10. oktober 2005 med hjemmel i lov 1. april 2005 nr. 15 om universiteter og høyskoler § 4-7, § 4-8, § 4-9, § 4-10 og § 5-1 syvende ledd.</dd><dt class="refid">RefID</dt><dd class="refid">forskrift/2005-10-10-1192</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om felles klagenemnd for behandling av klagesaker etter lov om universiteter og høyskoler § 4-7 til § 4-10.<ul class="tocSubUl"><li>§ 1. Virkeområde</li><li>§ 2. Klagenemndas oppnevning og sammensetning</li><li>§ 3. Sekretariat</li><li>§ 4. Klagenemndas avgjørelse</li><li>§ 5. Iverksettelse</li></ul></li></ul></dd></dl></header><main class="documentBody" data-lovdata-URL="LTI/forskrift/2005-10-10-1192" id="dokument"><h1>Forskrift om felles klagenemnd for behandling av klagesaker etter lov om universiteter og høyskoler § 4-7 til § 4-10.</h1><article class="legalArticle" data-lovdata-URL="LTI/forskrift/2005-10-10-1192/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder opprettelse av felles klagenemnd etter lov om universiteter og høyskoler § 5-1 nr. 7. Klagenemndas oppgave er å behandle klager over enkeltvedtak truffet med hjemmel i lov om universiteter og høyskoler § 4-7 til § 4-10 (klagebehandling av saker om annullering av eksamen eller prøve § 4-7, om utestenging og bortvisning § 4-8, utestenging grunnet straffbare forhold – politiattest § 4-9 og utestenging etter skikkethetsvurdering § 4-10).</article></article><article class="legalArticle" data-lovdata-URL="LTI/forskrift/2005-10-10-1192/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Klagenemndas oppnevning og sammensetning</span></h2><article class="legalP" id="paragraf-2-ledd-1">Klagenemnda oppnevnes av departementet.</article><article class="legalP" id="paragraf-2-ledd-2">Klagenemnda skal ha sju medlemmer og slik sammensetning:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">En leder og en nestleder som skal fylle de lovbestemte krav til lagdommere.</article></article></li><li data-li-identifier="b)" data-name="b)"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">Tre medlemmer med personlige varamedlemmer, med erfaring fra eller kjennskap til studieadministrativt arbeid ved universiteter og høyskoler. Av disse skal minst et av medlemmene ha erfaring fra eller kjennskap til studieadministrativt arbeid ved privat høyskole (eller universitet), og minst ett av medlemmene skal ha erfaring fra eller kjennskap til studieadministrativt arbeid ved offentlig eiet høyskole eller universitetet.</article></article></li><li data-li-identifier="c)" data-name="c)"><article class="listArticle" id="paragraf-2-ledd-2-punkt-3"><article class="legalP" id="paragraf-2-ledd-2-punkt-3-ledd-1">To medlemmer med personlige varamedlemmer, valgt av og blant studentene.</article></article></li></ul></article><article class="legalP" id="paragraf-2-ledd-3">Leder samt nemndas medlemmer etter annet ledd bokstav b) oppnevnes for fire år.</article><article class="legalP" id="paragraf-2-ledd-4">Studentrepresentantene oppnevnes for to år. Ingen medlemmer kan oppnevnes for mer enn to perioder.</article></article><article class="legalArticle" data-lovdata-URL="LTI/forskrift/2005-10-10-1192/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Sekretariat</span></h2><article class="legalP" id="paragraf-3-ledd-1">Sekretariatet for klagenemnda skal ligge i Samordna opptak. Sekretariatet har ansvar for å forberede og tilrettelegge saker for nemnda. Sekretariatet kaller inn til møter i samråd med nemndas leder.</article></article><article class="legalArticle" data-lovdata-URL="LTI/forskrift/2005-10-10-1192/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Klagenemndas avgjørelse</span></h2><article class="legalP" id="paragraf-4-ledd-1">Klagenemnda er vedtaksfør når lederen eller nestlederen og minst fire andre medlemmer, herav en studentrepresentant, er til stede.</article><article class="legalP" id="paragraf-4-ledd-2">Klagenemndas vedtak kan ikke påklages.</article></article><article class="legalArticle" data-lovdata-URL="LTI/forskrift/2005-10-10-1192/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Iverksettelse</span></h2><article class="legalP" id="paragraf-5-ledd-1">Forskriften trer i kraft 1. januar 2006.</article></article></main></body></html>