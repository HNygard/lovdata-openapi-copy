<!DOCTYPE html><html lang="no"><head><title>Forskrift om endring i forskrift om registrering av foretak.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-05-13-433</dd><dt class="dokid">DokumentID</dt><dd class="dokid">LTI/forskrift/2005-05-13-433</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 6 s 868</dd><dt class="dateInForce">I kraft fra</dt><dd class="dateInForce">2005-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1987-12-18-984</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-21-78/§1-1</li><li>lov/1985-06-21-78/§8-1</li><li>lov/1985-06-21-78/§11-2</li></ul></dd><dt class="dateOfPublication">Kunngjort</dt><dd class="dateOfPublication">2005-05-20</dd><dt class="journalNumber">Journalnummer</dt><dd class="journalNumber">2005-0385</dd><dt class="titleShort">Korttittel</dt><dd class="titleShort">Endr. i forskrift om registrering av foretak</dd><dt class="title">Tittel</dt><dd class="title">Forskrift om endring i forskrift om registrering av foretak.</dd><dt class="miscInformation">Annet om dokumentet</dt><dd class="miscInformation">Fastsatt ved Kronprinsreg.res. 13. mai 2005 med hjemmel i lov 21. juni 1985 nr. 78 om registrering av foretak § 1-1, § 8-1 og § 11-2. Fremmet av Nærings- og handelsdepartementet.</dd><dt class="refid">RefID</dt><dd class="refid">forskrift/2005-05-13-433</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om registrering av foretak.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-05-13-433" id="dokument"><h1>Forskrift om endring i forskrift om registrering av foretak.</h1><section class="section" data-name="kapI" id="kapittel-1" data-lovdata-URL="LTI/forskrift/2005-05-13-433/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 18. desember 1987 nr. 984 om registrering av foretak gjøres følgende endringer:</article> <article class="defaultP" margin-top="true">§ 5 siste punktum skal lyde:</article><article class="legalP" id="kapittel-1-ledd-2">Meldinger som innkommer til Foretaksregisteret senere enn kl. 14.00 føres på den påfølgende kontordag.</article> <article class="defaultP" margin-top="true">§ 7 skal lyde:</article><article class="legalP" id="kapittel-1-ledd-3">Nærings- og handelsdepartementet kan gi nærmere regler om registerførers kontroll av de innkomne opplysninger.</article> <article class="defaultP" margin-top="true">§ 9 oppheves.</article> <article class="defaultP" margin-top="true">§ 13 skal lyde:</article><article class="legalP" id="kapittel-1-ledd-4">Med firmaattest menes en standardisert utskrift fra Foretaksregisterets database om et bestemt foretak identifisert ved organisasjonsnummer. Firmaattesten skal minst inneholde opplysninger om følgende forhold dersom det i registeret er registrert slike opplysninger:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">Attestens utstedelsesdato.</article></article></li><li data-li-identifier="-" data-name="-"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">Organisasjonsform.</article></article></li><li data-li-identifier="-" data-name="-"><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">Organisasjonsnummer.</article></article></li><li data-li-identifier="-" data-name="-"><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1">Foretaksnavn.</article></article></li><li data-li-identifier="-" data-name="-"><article class="listArticle" id="kapittel-1-ledd-4-punkt-5"><article class="legalP" id="kapittel-1-ledd-4-punkt-5-ledd-1">Forretningsadresse.</article></article></li><li data-li-identifier="-" data-name="-"><article class="listArticle" id="kapittel-1-ledd-4-punkt-6"><article class="legalP" id="kapittel-1-ledd-4-punkt-6-ledd-1">Navn på foretakets styremedlemmer, varamedlemmer og daglig leder. For EØFG navn på forretningsfører(e) og den eller de personer som skal forestå gruppens avvikling.</article></article></li><li data-li-identifier="-" data-name="-"><article class="listArticle" id="kapittel-1-ledd-4-punkt-7"><article class="legalP" id="kapittel-1-ledd-4-punkt-7-ledd-1">Navn på deltakerne i ansvarlig selskap og EØFG.</article></article></li><li data-li-identifier="-" data-name="-"><article class="listArticle" id="kapittel-1-ledd-4-punkt-8"><article class="legalP" id="kapittel-1-ledd-4-punkt-8-ledd-1">Navn på komplementar i kommandittselskap.</article></article></li><li data-li-identifier="-" data-name="-"><article class="listArticle" id="kapittel-1-ledd-4-punkt-9"><article class="legalP" id="kapittel-1-ledd-4-punkt-9-ledd-1">Navn på innehaver av enkeltpersonforetak.</article></article></li><li data-li-identifier="-" data-name="-"><article class="listArticle" id="kapittel-1-ledd-4-punkt-10"><article class="legalP" id="kapittel-1-ledd-4-punkt-10-ledd-1">Hva slags næringsvirksomhet som enkeltpersonforetak og EØFG driver.</article></article></li><li data-li-identifier="-" data-name="-"><article class="listArticle" id="kapittel-1-ledd-4-punkt-11"><article class="legalP" id="kapittel-1-ledd-4-punkt-11-ledd-1">Signaturbestemmelser.</article></article></li><li data-li-identifier="-" data-name="-"><article class="listArticle" id="kapittel-1-ledd-4-punkt-12"><article class="legalP" id="kapittel-1-ledd-4-punkt-12-ledd-1">Prokurabestemmelser.</article></article></li><li data-li-identifier="-" data-name="-"><article class="listArticle" id="kapittel-1-ledd-4-punkt-13"><article class="legalP" id="kapittel-1-ledd-4-punkt-13-ledd-1">Registreringsdato for EØFG og eventuelt gruppens varighet.</article></article></li><li data-li-identifier="-" data-name="-"><article class="listArticle" id="kapittel-1-ledd-4-punkt-14"><article class="legalP" id="kapittel-1-ledd-4-punkt-14-ledd-1">Forslag om å flytte en EØFGs adresse til annen medlemsstat.</article></article></li><li data-li-identifier="-" data-name="-"><article class="listArticle" id="kapittel-1-ledd-4-punkt-15"><article class="legalP" id="kapittel-1-ledd-4-punkt-15-ledd-1">Opplysning om at foretaket er under konkurs- eller akkordbehandling eller er under oppløsning.</article></article></li><li data-li-identifier="-" data-name="-"><article class="listArticle" id="kapittel-1-ledd-4-punkt-16"><article class="legalP" id="kapittel-1-ledd-4-punkt-16-ledd-1">Navn på den person som er oppnevnt som bostyrer etter konkurslovens § 77 og § 83 eller leder av avviklingsstyret etter aksjeloven § 13-6.</article></article></li><li data-li-identifier="-" data-name="-"><article class="listArticle" id="kapittel-1-ledd-4-punkt-17"><article class="legalP" id="kapittel-1-ledd-4-punkt-17-ledd-1">Opplysning om at foretakets revisor er fratrådt.</article></article></li></ul></article><article class="legalP" id="kapittel-1-ledd-5">For utenlandsk foretak med forretnings- eller driftssted her i landet, utstedes firmaattesten for den norske avdelingen. Opplysninger om hovedforetakets foretaksnavn, adresse og organisasjonsnummer skal imidlertid også framgå.</article><article class="legalP" id="kapittel-1-ledd-6">Firmaattesten for samtlige utenlandske foretak, jf. foretaksregisterloven § 3-8, skal i tillegg til ovennevnte opplysninger, inneholde navn og adresse til det register der hovedforetaket er registrert og hovedforetakets registreringsnummer i dette registeret. Dersom hovedforetaket ikke er registrert i et offentlig foretaksregister, angis hvilken stats lovgivning det utenlandske foretaket er underlagt.</article> <article class="defaultP" margin-top="true">§ 16 femte ledd siste punktum skal lyde:</article><article class="legalP" id="kapittel-1-ledd-7">Nærings- og handelsdepartementet kan gi nærmere regler om oppbevaring av eldre opplysninger, og kan i den forbindelse fravike bestemmelsene i forrige punktum.</article> <article class="defaultP" margin-top="true">Ny § 18 skal lyde:</article> <article class="defaultP" margin-top="true">§ 18. <i>Delegering</i></article><article class="legalP" id="kapittel-1-ledd-8">Den kompetanse som i medhold av lov 21. juni 1985 nr. 78 om registrering av foretak § 1-1, § 8-1 og § 11-2 er lagt til Kongen, delegeres videre til Nærings- og handelsdepartementet.</article></section><section class="section" data-name="kapII" id="kapittel-2" data-lovdata-URL="LTI/forskrift/2005-05-13-433/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juli 2005.</article></section></main></body></html>