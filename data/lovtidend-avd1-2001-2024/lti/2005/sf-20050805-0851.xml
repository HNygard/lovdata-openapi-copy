<!DOCTYPE html><html lang="no"><head><title>Instruks om tildeling av begrenset politimyndighet til militære grensevakter ved den norsk-russiske grensen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-08-05-851</dd><dt class="dokid">DokumentID</dt><dd class="dokid">LTI/forskrift/2005-08-05-851</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 11 s 1698</dd><dt class="dateInForce">I kraft fra</dt><dd class="dateInForce">2005-08-05</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-08-04-53/§20</li></ul></dd><dt class="dateOfPublication">Kunngjort</dt><dd class="dateOfPublication">2005-08-09</dd><dt class="journalNumber">Journalnummer</dt><dd class="journalNumber">2005-0771</dd><dt class="titleShort">Korttittel</dt><dd class="titleShort">Instruks om politimyndighet for grensevakter</dd><dt class="title">Tittel</dt><dd class="title">Instruks om tildeling av begrenset politimyndighet til militære grensevakter ved den norsk-russiske grensen.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 5. august 2005 med hjemmel i lov 4. august 1995 nr. 53 om politiet (politiloven) § 20 fjerde ledd. Fremmet av Justis- og politidepartementet.</dd><dt class="refid">RefID</dt><dd class="refid">forskrift/2005-08-05-851</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Instruks om tildeling av begrenset politimyndighet til militære grensevakter ved den norsk-russiske grensen.<ul class="tocSubUl"><li>I<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-08-05-851" id="dokument"><h1>Instruks om tildeling av begrenset politimyndighet til militære grensevakter ved den norsk-russiske grensen.</h1><section class="section" data-name="kapI" id="kapittel-1" data-lovdata-URL="LTI/forskrift/2005-08-05-851/KAPITTEL_1"><h2 data-text-align="center">I</h2><article class="legalArticle" data-lovdata-URL="LTI/forskrift/2005-08-05-851/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-1-paragraf-1-ledd-1">Politimesteren i Østfinnmark kan tildele begrenset politimyndighet til militært personell som utøver grenseoppsyn på landegrensen mellom Norge og Russland.</article></article><article class="legalArticle" data-lovdata-URL="LTI/forskrift/2005-08-05-851/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-1-paragraf-2-ledd-1">Politiinstruksen av 22. juni 1990 nr. 3963 gjelder så langt den passer under utøvelse av begrenset politimyndighet, jf. politiinstruksen § 1-1.</article></article><article class="legalArticle" data-lovdata-URL="LTI/forskrift/2005-08-05-851/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" id="kapittel-1-paragraf-3-ledd-1">Den som tildeles begrenset politimyndighet må ha plettfri vandel.</article></article><article class="legalArticle" data-lovdata-URL="LTI/forskrift/2005-08-05-851/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" id="kapittel-1-paragraf-4-ledd-1">Før tildeling av begrenset politimyndighet skal vedkommende normalt ha gjennomgått nødvendig opplæring. Politidirektoratet fastsetter opplæringens omfang og innhold. Garnisonssjefen i Sør-Varanger er ansvarlig for gjennomføring av opplæringen, mens ansvaret for det faglige innholdet tilligger politimesteren i Østfinnmark.</article></article><article class="legalArticle" data-lovdata-URL="LTI/forskrift/2005-08-05-851/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" id="kapittel-1-paragraf-5-ledd-1">Under utøvelse av politimyndighet, skal vedkommende bære militær uniform som tilkjennegir at han utfører grenseoppsynstjeneste.</article><article class="legalP" id="kapittel-1-paragraf-5-ledd-2">Personell som utøver begrenset politimyndighet skal utstyres med legitimasjon som angir at de er tildelt slik myndighet.</article></article><article class="legalArticle" data-lovdata-URL="LTI/forskrift/2005-08-05-851/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>.</h3><article class="legalP" id="kapittel-1-paragraf-6-ledd-1">Militært personell med begrenset politimyndighet har taushetsplikt om forhold som har tilknytning til utøvelsen av politimyndigheten. Taushetserklæring skal undertegnes og brudd på taushetsplikten kan straffes etter straffeloven § 121.</article></article><article class="legalArticle" data-lovdata-URL="LTI/forskrift/2005-08-05-851/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>.</h3><article class="legalP" id="kapittel-1-paragraf-7-ledd-1">Den begrensede politimyndigheten kan tilbakekalles, dersom myndigheten ikke utøves på en tilfredsstillende måte eller vedkommende blir ilagt straff.</article><article class="legalP" id="kapittel-1-paragraf-7-ledd-2">Den begrensede politimyndigheten bortfaller når vedkommende ikke utfører grenseoppsynstjeneste.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2005-08-05-851/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Instruksen trer i kraft straks.</article></section></main></body></html>