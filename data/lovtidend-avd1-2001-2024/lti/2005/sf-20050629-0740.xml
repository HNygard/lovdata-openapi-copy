<!DOCTYPE html><html lang="no"><head><title>Forskrift om endring i forskrift om begrensning i bruk av helse- og miljøfarlige kjemikalier og andre produkter (produktforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-06-29-740</dd><dt class="dokid">DokumentID</dt><dd class="dokid">LTI/forskrift/2005-06-29-740</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 9 s 1505</dd><dt class="dateInForce">I kraft fra</dt><dd class="dateInForce">2005-06-29</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-06-01-922</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§4</li><li>forskrift/1977-08-05-2</li><li>forskrift/1990-09-07-730</li></ul></dd><dt class="dateOfPublication">Kunngjort</dt><dd class="dateOfPublication">2005-07-05</dd><dt class="journalNumber">Journalnummer</dt><dd class="journalNumber">2005-0693</dd><dt class="titleShort">Korttittel</dt><dd class="titleShort">Endr. i produktforskriften</dd><dt class="title">Tittel</dt><dd class="title">Forskrift om endring i forskrift om begrensning i bruk av helse- og miljøfarlige kjemikalier og andre produkter (produktforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Miljøverndepartementet 29. juni 2005 med hjemmel i lov 11. juni 1976 nr. 79 om kontroll med produkter og forbrukertjenester (produktkontrolloven) § 4, jf. forskrift 5. august 1977 nr. 2 om gjennomføring av lov om kontroll med produkter og forbrukertjenester og delegeringsvedtak 7. september 1990 nr. 730. Jf. EØS-avtalen vedlegg II kap. XV nr. 4 (direktiv 1999/77/EF).</dd><dt class="refid">RefID</dt><dd class="refid">forskrift/2005-06-29-740</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om begrensning i bruk av helse- og miljøfarlige kjemikalier og andre produkter (produktforskriften).<ul class="tocSubUl"><li>I<ul class="tocSubUl"><li>§ 2-22. Asbest</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-06-29-740" id="dokument"><h1>Forskrift om endring i forskrift om begrensning i bruk av helse- og miljøfarlige kjemikalier og andre produkter (produktforskriften).</h1><section class="section" data-name="kapI" id="kapittel-1" data-lovdata-URL="LTI/forskrift/2005-06-29-740/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. juni 2004 nr. 922 om begrensning i bruk av helse- og miljøfarlige kjemikalier og andre produkter (produktforskriften) gjøres følgende endringer:</article> <article class="defaultP" margin-top="true">Ny § 2-22 skal lyde:</article><article class="futureLegalArticle" data-name="§2-22" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-22</span>. <span class="legalArticleTitle">Asbest</span></span><article class="legalP" id="kapittel-1-foreslåttparagraf-1-ledd-1">Det er forbudt å produsere, importere, eksportere og omsette asbestfibre eller produkter som tilsiktet er tilsatt asbestfibre. Med asbestfibre menes fibre fra følgende stoffer: <table><tbody><tr><td data-text-align="left" data-vertical-align="top">Krokidolitt</td><td data-text-align="left" data-vertical-align="top">CAS-nr. 12001-28-4</td></tr><tr><td data-text-align="left" data-vertical-align="top">Amositt</td><td data-text-align="left" data-vertical-align="top">CAS-nr. 12172-73-5</td></tr><tr><td data-text-align="left" data-vertical-align="top">Antofyllittasbest</td><td data-text-align="left" data-vertical-align="top">CAS-nr. 77356-67-5</td></tr><tr><td data-text-align="left" data-vertical-align="top">Aktinolittasbest</td><td data-text-align="left" data-vertical-align="top">CAS-nr. 77356-66-4</td></tr><tr><td data-text-align="left" data-vertical-align="top">Termolittasbest</td><td data-text-align="left" data-vertical-align="top">CAS-nr. 77536-68-6</td></tr><tr><td data-text-align="left" data-vertical-align="top">Krysotil</td><td data-text-align="left" data-vertical-align="top">CAS-nr. 12001-29-5</td></tr></tbody></table></article><article class="legalP" id="kapittel-1-foreslåttparagraf-1-ledd-2">Forbudet gjelder ikke import og omsetning av membraner av krysotil (CAS-nr. 12001-29-5) for eksisterende elektrolyseanlegg ut anleggets levetid, eller inntil egnede asbestfrie erstatningsprodukter blir tilgjengelig, avhengig av hva som skjer først. Med eksisterende elektrolyseanlegg menes anlegg etablert før 1. juli 2005. Ved import og omsetning skal slike membraner være merket i henhold til vedlegg I til dette kapitlet.</article></article> <article class="defaultP" margin-top="true">Nytt vedlegg I til kapittel 2 skal lyde:</article><span class="futuretitle" id="kapittel-1-foreslåttittel-1">Vedlegg til kapittel 2</span><span class="futuretitle" id="kapittel-1-foreslåttittel-2">Vedlegg I. Merking av asbestholdige produkter, jf. § 2-22</span><article class="marginIdArticle" id="kapittel-1-punkt-1"><span class="data-marginOriginalId">1.</span><article class="legalP" id="kapittel-1-punkt-1-ledd-1">Alle asbestholdige produkter, jf. § 2-22, eller emballasjen på slike produkter, skal være påført følgende etikett:<ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-1-ledd-1-punkt-1"><article class="legalP" id="kapittel-1-punkt-1-ledd-1-punkt-1-ledd-1">etikett i samsvar med modellen nedenfor, som skal være minst 5 cm høy (H) og 2,5 cm bred,</article></article></li><li data-li-identifier="b)" data-name="b)"><article class="listArticle" id="kapittel-1-punkt-1-ledd-1-punkt-2"><article class="legalP" id="kapittel-1-punkt-1-ledd-1-punkt-2-ledd-1">den skal bestå av to deler: <ul class="defaultList"><li data-li-identifier="-" data-name="-"><article class="listArticle" id="kapittel-1-punkt-1-ledd-1-punkt-2-ledd-1-punkt-1"><article class="legalP" id="kapittel-1-punkt-1-ledd-1-punkt-2-ledd-1-punkt-1-ledd-1">øverste del (h<sub>1</sub> = 40% H) skal bestå av bokstaven « a » i hvitt på svart bakgrunn,</article></article></li><li data-li-identifier="-" data-name="-"><article class="listArticle" id="kapittel-1-punkt-1-ledd-1-punkt-2-ledd-1-punkt-2"><article class="legalP" id="kapittel-1-punkt-1-ledd-1-punkt-2-ledd-1-punkt-2-ledd-1">nederste del (h<sub>2</sub> = 60% H) skal bestå av lett leselig standardtekst i hvitt og/eller svart på rød bakgrunn,</article></article></li></ul></article></article></li><li data-li-identifier="c)" data-name="c)"><article class="listArticle" id="kapittel-1-punkt-1-ledd-1-punkt-3"><article class="legalP" id="kapittel-1-punkt-1-ledd-1-punkt-3-ledd-1">dersom merkingen skjer ved direkte trykning på produktet, er det tilstrekkelig med en farge som kontrast til bunnfargen.<br /><img height="393" src="static/LTI/sf-20050629-0740-01.gif" width="406" /></article></article></li></ul></article></article><article class="marginIdArticle" id="kapittel-1-punkt-2"><span class="data-marginOriginalId">2.</span><article class="legalP" id="kapittel-1-punkt-2-ledd-1">Etiketten omhandlet i dette vedlegg skal festes i samsvar med følgende regler:<ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-2-ledd-1-punkt-1"><article class="legalP" id="kapittel-1-punkt-2-ledd-1-punkt-1-ledd-1">på hver enkelt av de minste leverte enheter</article></article></li><li data-li-identifier="b)" data-name="b)"><article class="listArticle" id="kapittel-1-punkt-2-ledd-1-punkt-2"><article class="legalP" id="kapittel-1-punkt-2-ledd-1-punkt-2-ledd-1">dersom et produkt består av deler som er fremstilt av asbest, er det tilstrekkelig at bare disse delene har etikett. Merking kan utelates dersom delene er for små eller uegnet emballasje gjør det umulig å feste etiketten.</article></article></li></ul></article></article><article class="marginIdArticle" id="kapittel-1-punkt-3"><span class="data-marginOriginalId">3.</span><span class="miscHeadline"><i>Merking av emballerte asbestholdige produkter</i></span></article><article class="marginIdArticle" id="kapittel-1-punkt-4"><span class="data-marginOriginalId">3.1.</span><article class="legalP" id="kapittel-1-punkt-4-ledd-1">Emballerte asbestholdige produkter skal merkes med en lett leselig og uutslettelig etikett med følgende opplysninger:<ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-4-ledd-1-punkt-1"><article class="legalP" id="kapittel-1-punkt-4-ledd-1-punkt-1-ledd-1">symbolet og relevant fareangivelse i samsvar med dette vedlegget,</article></article></li><li data-li-identifier="b)" data-name="b)"><article class="listArticle" id="kapittel-1-punkt-4-ledd-1-punkt-2"><article class="legalP" id="kapittel-1-punkt-4-ledd-1-punkt-2-ledd-1">sikkerhetsinstrukser som må velges i samsvar med opplysningene i dette vedlegget, for så vidt som de er relevante for det aktuelle produktet.</article></article></li></ul></article><article class="legalP" id="kapittel-1-punkt-4-ledd-2">Dersom emballasjen er påført ytterligere sikkerhetsinstrukser, skal disse ikke svekke eller stride i mot opplysningene gitt i samsvar med bokstav a) og b).</article></article><article class="marginIdArticle" id="kapittel-1-punkt-5"><span class="data-marginOriginalId">3.2.</span><article class="legalP" id="kapittel-1-punkt-5-ledd-1">Merking i samsvar med nr. 3.1. skal foretas ved:<ul class="defaultList"><li data-li-identifier="-" data-name="-"><article class="listArticle" id="kapittel-1-punkt-5-ledd-1-punkt-1"><article class="legalP" id="kapittel-1-punkt-5-ledd-1-punkt-1-ledd-1">en etikett godt festet til emballasjen, eller</article></article></li><li data-li-identifier="-" data-name="-"><article class="listArticle" id="kapittel-1-punkt-5-ledd-1-punkt-2"><article class="legalP" id="kapittel-1-punkt-5-ledd-1-punkt-2-ledd-1">en løs etikett som er forsvarlig festet til emballasjen, eller</article></article></li><li data-li-identifier="-" data-name="-"><article class="listArticle" id="kapittel-1-punkt-5-ledd-1-punkt-3"><article class="legalP" id="kapittel-1-punkt-5-ledd-1-punkt-3-ledd-1">direkte trykk på emballasjen.</article></article></li></ul></article></article><article class="marginIdArticle" id="kapittel-1-punkt-6"><span class="data-marginOriginalId">3.3.</span><article class="legalP" id="kapittel-1-punkt-6-ledd-1">Asbestholdige produkter som er pakket bare i plast eller lignende, skal anses for emballerte produkter og skal merkes i samsvar med nr. 3.2. Dersom produkter er utskilt fra slike pakker og markedsføres uten emballasje, må hver enkelt liten enhet påføres etikett i samsvar med nr. 3.1.</article></article><article class="marginIdArticle" id="kapittel-1-punkt-7"><span class="data-marginOriginalId">4.</span><span class="miscHeadline"><i>Merking av uemballerte, asbestholdige produkter</i></span><article class="legalP" id="kapittel-1-punkt-7-ledd-1">For uemballerte produkter som inneholder asbest, skal merking i samsvar med nr. 3.1. skje ved:<ul class="defaultList"><li data-li-identifier="-" data-name="-"><article class="listArticle" id="kapittel-1-punkt-7-ledd-1-punkt-1"><article class="legalP" id="kapittel-1-punkt-7-ledd-1-punkt-1-ledd-1">en etikett godt klebet på det asbestholdige produktet, eller</article></article></li><li data-li-identifier="-" data-name="-"><article class="listArticle" id="kapittel-1-punkt-7-ledd-1-punkt-2"><article class="legalP" id="kapittel-1-punkt-7-ledd-1-punkt-2-ledd-1">en løs etikett som er forsvarlig festet til produktet, eller</article></article></li><li data-li-identifier="-" data-name="-"><article class="listArticle" id="kapittel-1-punkt-7-ledd-1-punkt-3"><article class="legalP" id="kapittel-1-punkt-7-ledd-1-punkt-3-ledd-1">direkte trykk på produktet,</article></article></li></ul><p>eller, dersom merking i samsvar med det ovennevnte ikke er praktisk mulig som f.eks. på grunn av produktets størrelse, uegnethet eller tekniske vanskeligheter, ved en medfølgende etikett i samsvar med nr. 3.1.</p></article></article><article class="marginIdArticle" id="kapittel-1-punkt-8"><span class="data-marginOriginalId">5.</span><article class="legalP" id="kapittel-1-punkt-8-ledd-1">Etiketter som er festet til produkter som kan bearbeides eller ferdigbehandles under bruk, bør ledsages av alle relevante sikkerhetsinstrukser for produktet, og særlig følgende sikkerhetsinstrukser:<ul class="defaultList"><li data-li-identifier="-" data-name="-"><article class="listArticle" id="kapittel-1-punkt-8-ledd-1-punkt-1"><article class="legalP" id="kapittel-1-punkt-8-ledd-1-punkt-1-ledd-1">arbeidet bør så vidt mulig foregå utendørs eller i lokaler med god ventilasjon,</article></article></li><li data-li-identifier="-" data-name="-"><article class="listArticle" id="kapittel-1-punkt-8-ledd-1-punkt-2"><article class="legalP" id="kapittel-1-punkt-8-ledd-1-punkt-2-ledd-1">det bør helst brukes håndverktøy eller verktøy med lav hastighet som om nødvendig er utstyrt med en funksjon for oppsamling av støv. Når verktøy med høy hastighet benyttes, bør det alltid være utstyrt med en slik funksjon,</article></article></li><li data-li-identifier="-" data-name="-"><article class="listArticle" id="kapittel-1-punkt-8-ledd-1-punkt-3"><article class="legalP" id="kapittel-1-punkt-8-ledd-1-punkt-3-ledd-1">fuktes om mulig, før skjæring eller boring,</article></article></li><li data-li-identifier="-" data-name="-"><article class="listArticle" id="kapittel-1-punkt-8-ledd-1-punkt-4"><article class="legalP" id="kapittel-1-punkt-8-ledd-1-punkt-4-ledd-1">støvet fuktes og samles i en lukket beholder som fjernes på en forsvarlig måte.</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2005-06-29-740/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>