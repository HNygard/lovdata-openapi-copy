<!DOCTYPE html><html lang="no"><head><title>Forskrift om opptak til praktisk-pedagogisk utdanning ved Norges teknisk-naturvitenskapelige universitet (NTNU).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-07-1687</dd><dt class="dokid">DokumentID</dt><dd class="dokid">LTI/forskrift/2005-12-07-1687</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 17 s 2681</dd><dt class="dateInForce">I kraft fra</dt><dd class="dateInForce">2005-12-07</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-05-22-656</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-7</li><li>forskrift/2005-10-10-1191/§1-1</li></ul></dd><dt class="dateOfPublication">Kunngjort</dt><dd class="dateOfPublication">2006-01-03</dd><dt class="journalNumber">Journalnummer</dt><dd class="journalNumber">2005-1323</dd><dt class="titleShort">Korttittel</dt><dd class="titleShort">Forskrift om opptak til PPU mv. ved NTNU</dd><dt class="title">Tittel</dt><dd class="title">Forskrift om opptak til praktisk-pedagogisk utdanning ved Norges teknisk-naturvitenskapelige universitet (NTNU).</dd><dt class="miscInformation">Annet om dokumentet</dt><dd class="miscInformation">Fastsatt av styret ved NTNU 7. desember 2005 med hjemmel i lov 1. april 2005 nr. 15 om universiteter og høyskoler § 3-7 og forskrift 10. oktober 2005 nr. 1191 om opptak til universiteter og høyskoler § 1-1 nr. 4.</dd><dt class="refid">RefID</dt><dd class="refid">forskrift/2005-12-07-1687</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak til praktisk-pedagogisk utdanning ved Norges teknisk-naturvitenskapelige universitet (NTNU).<ul class="tocSubUl"><li>§ 1. Generelt</li><li>§ 2. Praktisk-pedagogisk utdanning (PPU) – heltid</li><li>§ 3. Fleksibel praktisk-pedagogisk utdanning (FPPU) – deltid</li><li>§ 4. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-07-1687" id="dokument"><h1>Forskrift om opptak til praktisk-pedagogisk utdanning ved Norges teknisk-naturvitenskapelige universitet (NTNU).</h1><article class="legalArticle" data-lovdata-URL="LTI/forskrift/2005-12-07-1687/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Generelt</span></h2><ul class="defaultList"><li data-li-identifier="1." data-name="1."><article class="listArticle" id="paragraf-1-punkt-1"><article class="legalP" id="paragraf-1-punkt-1-ledd-1">Opptaksforskriften gjelder for opptak til praktisk-pedagogisk utdanning – heltid (PPU) og fleksibel praktisk-pedagogisk utdanning – deltid (FPPU).</article></article></li><li data-li-identifier="2." data-name="2."><article class="listArticle" id="paragraf-1-punkt-2"><article class="legalP" id="paragraf-1-punkt-2-ledd-1">Opptak til PPU og FPPU krever studiekompetanse i henhold til forskrift 10. oktober 2005 nr. 1191 om opptak til universiteter og høyskoler, fastsatt av Utdannings- og forskningsdepartementet.</article></article></li><li data-li-identifier="3." data-name="3."><article class="listArticle" id="paragraf-1-punkt-3"><article class="legalP" id="paragraf-1-punkt-3-ledd-1">For opptak til lærerutdanning ved NTNU kreves det politiattest tilsvarende slik politiattest som kreves for yrkesutøvelse, jf. forskrift 10. oktober 2005 nr. 1191 om opptak til universiteter og høyskoler kap. 6 fastsatt av Utdannings- og forskningsdepartementet med hjemmel i lov 1. april 2005 nr. 15 om universiteter og høyskoler § 4-9.</article></article></li><li data-li-identifier="4." data-name="4."><article class="listArticle" id="paragraf-1-punkt-4"><article class="legalP" id="paragraf-1-punkt-4-ledd-1">Inntil 5% av studieplassene kan forbeholdes søkere på spesielle vilkår.</article></article></li><li data-li-identifier="5." data-name="5."><article class="listArticle" id="paragraf-1-punkt-5"><article class="legalP" id="paragraf-1-punkt-5-ledd-1">Inntil 40% av studieplassene kan settes av til søkere med spesiell fagbakgrunn.</article></article></li><li data-li-identifier="6." data-name="6."><article class="listArticle" id="paragraf-1-punkt-6"><article class="legalP" id="paragraf-1-punkt-6-ledd-1">Opptak kan kun foretas med bakgrunn i relevante undervisningsfag hvor NTNU tilbyr lærerutdanning.</article></article></li></ul></article><article class="legalArticle" data-lovdata-URL="LTI/forskrift/2005-12-07-1687/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Praktisk-pedagogisk utdanning (PPU) – heltid</span></h2><article class="legalP" id="paragraf-2-ledd-1">Søknad om opptak til ettårig praktisk-pedagogisk utdanning (PPU) skjer på eget skjema innen de frister NTNU fastsetter for lokale opptak. Studiet starter påfølgende høstsemester.<ul class="defaultList"><li data-li-identifier="1)" data-name="1)"><article class="listArticle" id="paragraf-2-ledd-1-punkt-1"><span class="miscHeadline"><i>Opptakskrav</i></span><article class="legalP" id="paragraf-2-ledd-1-punkt-1-ledd-1">For opptak til PPU kreves, i tillegg til generelle krav, følgende: <ul class="defaultList"><li data-li-identifier="a." data-name="a."><article class="listArticle" id="paragraf-2-ledd-1-punkt-1-ledd-1-punkt-1"><article class="legalP" id="paragraf-2-ledd-1-punkt-1-ledd-1-punkt-1-ledd-1">Minst ett relevant undervisningsfag på minimum 60 studiepoeng</article></article></li><li data-li-identifier="b." data-name="b."><article class="listArticle" id="paragraf-2-ledd-1-punkt-1-ledd-1-punkt-2"><article class="legalP" id="paragraf-2-ledd-1-punkt-1-ledd-1-punkt-2-ledd-1">Beståtte eksamener i minst 180 studiepoeng (60 vekttall).</article></article></li></ul></article></article></li><li data-li-identifier="2)" data-name="2)"><article class="listArticle" id="paragraf-2-ledd-1-punkt-2"><span class="miscHeadline"><i>Rangering</i></span><article class="legalP" id="paragraf-2-ledd-1-punkt-2-ledd-1">Søkere til PPU rangeres i opptaket etter følgende kriterier i prioritert rekkefølge: <ul class="defaultList"><li data-li-identifier="a." data-name="a."><article class="listArticle" id="paragraf-2-ledd-1-punkt-2-ledd-1-punkt-1"><article class="legalP" id="paragraf-2-ledd-1-punkt-2-ledd-1-punkt-1-ledd-1">Søkere som søker praktisk-pedagogisk utdanning for å få fullført profesjonsutdanning går foran søkere med allerede fullført profesjonsutdanning.</article></article></li><li data-li-identifier="b." data-name="b."><article class="listArticle" id="paragraf-2-ledd-1-punkt-2-ledd-1-punkt-2"><article class="legalP" id="paragraf-2-ledd-1-punkt-2-ledd-1-punkt-2-ledd-1">Fullført grad fra universitet eller høgskole hvor høyere grad går foran lavere grad.</article></article></li><li data-li-identifier="c." data-name="c."><article class="listArticle" id="paragraf-2-ledd-1-punkt-2-ledd-1-punkt-3"><article class="legalP" id="paragraf-2-ledd-1-punkt-2-ledd-1-punkt-3-ledd-1">Antall undervisningsfag slik at søkere med tre fag rangeres foran søkere med to osv.</article></article></li><li data-li-identifier="d." data-name="d."><article class="listArticle" id="paragraf-2-ledd-1-punkt-2-ledd-1-punkt-4"><article class="legalP" id="paragraf-2-ledd-1-punkt-2-ledd-1-punkt-4-ledd-1">Totalt antall studiepoeng inklusive eksamen i søknadssemesteret hvor sensur ikke har falt ved opptak.</article></article></li><li data-li-identifier="e." data-name="e."><article class="listArticle" id="paragraf-2-ledd-1-punkt-2-ledd-1-punkt-5"><article class="legalP" id="paragraf-2-ledd-1-punkt-2-ledd-1-punkt-5-ledd-1">Totalvurdering hvor karakterer i fagutdanningen inngår.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2005-12-07-1687/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fleksibel praktisk-pedagogisk utdanning (FPPU) – deltid</span></h2><article class="legalP" id="paragraf-3-ledd-1">Søknad om opptak til fleksibel praktisk-pedagogisk utdanning (FPPU) skjer på eget skjema innen de frister NTNU fastsetter for lokale opptak. Studiet starter påfølgende høstsemester. Søkerne til studiet deles i to opptaksgrupper: en gruppe for søkere med allmennfaglig utdanningsbakgrunn og en gruppe med yrkesfaglig bakgrunn. Søkerne konkurrerer kun med søkere i egen opptaksgruppe om studieplass.</article> <article class="defaultP" margin-top="true">1) Søkere med allmennfaglig utdanningsbakgrunn<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><span class="miscHeadline"><i>Opptakskrav</i></span><article class="legalP" id="paragraf-3-ledd-1-punkt-1-ledd-1">For opptak til FPPU for allmennfag kreves, i tillegg til generelle krav, følgende: <ul class="defaultList"><li data-li-identifier="i." data-name="i."><article class="listArticle" id="paragraf-3-ledd-1-punkt-1-ledd-1-punkt-1"><article class="legalP" id="paragraf-3-ledd-1-punkt-1-ledd-1-punkt-1-ledd-1">Minst ett relevant undervisningsfag på minimum 60 studiepoeng</article></article></li><li data-li-identifier="ii." data-name="ii."><article class="listArticle" id="paragraf-3-ledd-1-punkt-1-ledd-1-punkt-2"><article class="legalP" id="paragraf-3-ledd-1-punkt-1-ledd-1-punkt-2-ledd-1">Beståtte eksamener i minst 180 studiepoeng (60 vekttall).</article></article></li></ul></article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><span class="miscHeadline"><i>Rangering</i></span><article class="legalP" id="paragraf-3-ledd-1-punkt-2-ledd-1">Søkere til FPPU for allmennfag rangeres i opptaket etter følgende kriterier i prioritert rekkefølge: <ul class="defaultList"><li data-li-identifier="i." data-name="i."><article class="listArticle" id="paragraf-3-ledd-1-punkt-2-ledd-1-punkt-1"><article class="legalP" id="paragraf-3-ledd-1-punkt-2-ledd-1-punkt-1-ledd-1">Søkere med dokumentert praksisplass i skole gjennom hele studiet.</article></article></li><li data-li-identifier="ii." data-name="ii."><article class="listArticle" id="paragraf-3-ledd-1-punkt-2-ledd-1-punkt-2"><article class="legalP" id="paragraf-3-ledd-1-punkt-2-ledd-1-punkt-2-ledd-1">Antall måneder undervisningspraksis i faget etter endt fagutdanning.</article></article></li><li data-li-identifier="iii." data-name="iii."><article class="listArticle" id="paragraf-3-ledd-1-punkt-2-ledd-1-punkt-3"><article class="legalP" id="paragraf-3-ledd-1-punkt-2-ledd-1-punkt-3-ledd-1">Søkere som søker praktisk-pedagogisk utdanning for å få fullført profesjonsutdanning går foran søkere med allerede fullført profesjonsutdanning.</article></article></li><li data-li-identifier="iv." data-name="iv."><article class="listArticle" id="paragraf-3-ledd-1-punkt-2-ledd-1-punkt-4"><article class="legalP" id="paragraf-3-ledd-1-punkt-2-ledd-1-punkt-4-ledd-1">Fullført grad fra universitet eller høgskole hvor høyere grad går foran lavere grad.</article></article></li><li data-li-identifier="v." data-name="v."><article class="listArticle" id="paragraf-3-ledd-1-punkt-2-ledd-1-punkt-5"><article class="legalP" id="paragraf-3-ledd-1-punkt-2-ledd-1-punkt-5-ledd-1">Antall undervisningsfag slik at søkere med tre fag rangeres foran søkere med to osv.</article></article></li><li data-li-identifier="vi." data-name="vi."><article class="listArticle" id="paragraf-3-ledd-1-punkt-2-ledd-1-punkt-6"><article class="legalP" id="paragraf-3-ledd-1-punkt-2-ledd-1-punkt-6-ledd-1">Totalt antall studiepoeng inklusive eksamen i søknadssemesteret hvor sensur ikke har falt ved opptak.</article></article></li><li data-li-identifier="vii." data-name="vii."><article class="listArticle" id="paragraf-3-ledd-1-punkt-2-ledd-1-punkt-7"><article class="legalP" id="paragraf-3-ledd-1-punkt-2-ledd-1-punkt-7-ledd-1">Totalvurdering hvor karakterer i fagutdanningen inngår.</article></article></li></ul></article></article></li></ul></article> <article class="defaultP" margin-top="true">2) Søkere med yrkesfaglig utdanningsbakgrunn<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-3"><span class="miscHeadline"><i>Opptakskrav</i></span><article class="legalP" id="paragraf-3-ledd-1-punkt-3-ledd-1">For opptak til FPPU for yrkesfag kreves, i tillegg til generelle krav, at søkerne tilfredsstiller krav for ansettelse i skolen, jf. forskrift 28. juni 1999 nr. 722 til opplæringslova fastsatt av Kirke,- utdannings- og forskningsdepartementet med hjemmel i lov 17. juli 1998 nr. 61 om grunnskolen og den vidaregåande opplæringa (opplæringslova): <ul class="defaultList"><li data-li-identifier="i." data-name="i."><article class="listArticle" id="paragraf-3-ledd-1-punkt-3-ledd-1-punkt-1"><article class="legalP" id="paragraf-3-ledd-1-punkt-3-ledd-1-punkt-1-ledd-1">Universitets- og/eller høgskoleutdanning som samla utgjør minst 180 studiepoeng (60 vekttall), for undervisning i fag/på fagområde der vedkommende har minst 60 studiepoeng (20 vekttall) relevant utdanning, eller</article></article></li><li data-li-identifier="ii." data-name="ii."><article class="listArticle" id="paragraf-3-ledd-1-punkt-3-ledd-1-punkt-2"><article class="legalP" id="paragraf-3-ledd-1-punkt-3-ledd-1-punkt-2-ledd-1">Fagbrev, svennebrev eller fullført og bestått anna yrkesfaglig utdanning i videregående opplæring, 2 års yrkesteoretisk utdanning utover videregående skolenivå og 4 års yrkespraksis etter fullført videregående opplæring, for undervisning i fag/på fagområde hvor utdanningen/bakgrunnen er relevant.</article></article></li></ul></article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-4"><span class="miscHeadline"><i>Rangering</i></span><article class="legalP" id="paragraf-3-ledd-1-punkt-4-ledd-1">Søkere til FPPU for yrkesfag rangeres i opptaket etter følgende kriterier i prioritert rekkefølge: <ul class="defaultList"><li data-li-identifier="i." data-name="i."><article class="listArticle" id="paragraf-3-ledd-1-punkt-4-ledd-1-punkt-1"><article class="legalP" id="paragraf-3-ledd-1-punkt-4-ledd-1-punkt-1-ledd-1">Søkere med dokumentert tilsetting på vilkår i henhold til bestemmelser om dette i opplæringslova.</article></article></li><li data-li-identifier="ii." data-name="ii."><article class="listArticle" id="paragraf-3-ledd-1-punkt-4-ledd-1-punkt-2"><article class="legalP" id="paragraf-3-ledd-1-punkt-4-ledd-1-punkt-2-ledd-1">Søkere med dokumentert praksisplass i skole gjennom hele studiet.</article></article></li><li data-li-identifier="iii." data-name="iii."><article class="listArticle" id="paragraf-3-ledd-1-punkt-4-ledd-1-punkt-3"><article class="legalP" id="paragraf-3-ledd-1-punkt-4-ledd-1-punkt-3-ledd-1">Antall måneder undervisningspraksis etter endt fagutdanning.</article></article></li><li data-li-identifier="iv." data-name="iv."><article class="listArticle" id="paragraf-3-ledd-1-punkt-4-ledd-1-punkt-4"><article class="legalP" id="paragraf-3-ledd-1-punkt-4-ledd-1-punkt-4-ledd-1">Antall måneder fagpraksis etter endt fagutdanning.</article></article></li><li data-li-identifier="v." data-name="v."><article class="listArticle" id="paragraf-3-ledd-1-punkt-4-ledd-1-punkt-5"><article class="legalP" id="paragraf-3-ledd-1-punkt-4-ledd-1-punkt-5-ledd-1">Totalvurdering hvor karakterer i fagutdanningen inngår.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2005-12-07-1687/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Forskriften trer i kraft straks. Samtidig oppheves forskrift 22. mai 2003 nr. 656 om opptak til praktisk-pedagogisk utdanning ved Norges teknisk-naturvitenskapelige universitet (NTNU).</article></article></main></body></html>