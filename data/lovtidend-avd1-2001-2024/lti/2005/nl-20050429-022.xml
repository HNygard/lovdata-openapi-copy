<!DOCTYPE html><html lang="no"><head><title>Lov om endringer i lov 16. juni 1989 nr. 69 om forsikringsavtaler mv. (automatisk fornyelse og flytting av forsikringer mv.).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2005-04-29-22</dd><dt class="dokid">DokumentID</dt><dd class="dokid">LTI/lov/2005-04-29-22</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 6 s 744</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1989-06-16-69</li><li>lov/1997-06-13-44</li><li>lov/1997-06-13-45</li><li>lov/2001-06-15-59</li></ul></dd><dt class="dateOfPublication">Kunngjort</dt><dd class="dateOfPublication">2005-04-29</dd><dt class="journalNumber">Journalnummer</dt><dd class="journalNumber">2005-0326</dd><dt class="titleShort">Korttittel</dt><dd class="titleShort">Endringslov til forsikringsavtaleloven mv.</dd><dt class="title">Tittel</dt><dd class="title">Lov om endringer i lov 16. juni 1989 nr. 69 om forsikringsavtaler mv. (automatisk fornyelse og flytting av forsikringer mv.).</dd><dt class="miscInformation">Annet om dokumentet</dt><dd class="miscInformation">Ot.prp.nr.29 (2004–2005), Innst.O.nr.64 (2004–2005) og Besl.O.nr.60 (2004–2005). Odels- og lagtingsvedtak hhv. 11. og 26. april 2005. Fremmet av Justis- og politidepartementet.</dd><dt class="refid">RefID</dt><dd class="refid">lov/2005-04-29-22</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 16. juni 1989 nr. 69 om forsikringsavtaler mv. (automatisk fornyelse og flytting av forsikringer mv.).<ul class="tocSubUl"><li>I<ul class="tocSubUl"><li>§ 3-2. (automatisk fornyelse)</li><li>§ 3-3. (informasjon ved fornyelse av forsikring mv.)</li><li>§ 3-4. (varsel fra forsikringstakeren om at forsikringen ikke skal fornyes)</li><li>§ 3-5. (varsel fra selskapet om at forsikringen ikke skal fornyes)</li><li>§ 3-6. (forsikringstakerens rett til å avbryte forsikringsforholdet)</li><li>§ 12-7. (automatisk fornyelse av ulykkes- og sykeforsikring og endring av vilkårene)</li><li>§ 12-8. (varsel fra forsikringstakeren om at forsikringen ikke skal fornyes)</li><li>§ 12-9. (varsel fra selskapet om at forsikringen ikke skal fornyes)</li></ul></li><li>II</li><li>III</li><li>IV</li><li>V</li></ul></li></ul></dd></dl></header><main class="documentBody" data-lovdata-URL="LTI/lov/2005-04-29-22" id="dokument"><h1>Lov om endringer i lov 16. juni 1989 nr. 69 om forsikringsavtaler mv. (automatisk fornyelse og flytting av forsikringer mv.).</h1><article class="defaultP" data-text-size="small">Endringer i følgende andre lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 13. juni 1997 nr. 44 om aksjeselskaper (aksjeloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 13. juni 1997 nr. 45 om allmennaksjeselskaper (allmennaksjeloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 15. juni 2001 nr. 59 om stiftelser.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2005-04-29-22/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 16. juni 1989 nr. 69 om forsikringsavtaler gjøres følgende endringer:</article> <article class="defaultP" margin-top="true">§ 2-1 første ledd nytt tredje punktum skal lyde:</article><article class="legalP" id="kapittel-1-ledd-2">Gjelder tegningen flere forsikringer, skal det opplyses om premien for hver av forsikringene.</article> <article class="defaultP" margin-top="true">§ 2-3 oppheves.</article> <article class="defaultP" margin-top="true">Nåværende § 2-4 blir ny § 2-3.</article> <article class="defaultP" margin-top="true">§ 3-2 til § 3-6 skal lyde:</article><article class="futureLegalArticle" data-name="§3-2" id="kapittel-1-foreslåttparagraf-1"><span class="futureLegalArticleHeader">§ 3-2. <span class="legalArticleTitle">(automatisk fornyelse)</span></span><article class="legalP" id="kapittel-1-foreslåttparagraf-1-ledd-1">Gjelder forsikringen for et bestemt tidsrom på ett år eller mer, fornyes forsikringen automatisk for ett år ved utløpet av forsikringstiden, hvis ikke forsikringstakeren eller selskapet varsler om at forsikringen ikke skal fornyes etter reglene i §§ 3-4 og 3-5.</article><article class="legalP" id="kapittel-1-foreslåttparagraf-1-ledd-2">Er det uttrykkelig avtalt at forsikringen skal opphøre ved utløpet av forsikringstiden, gjelder ikke første ledd om automatisk fornyelse.</article></article><article class="futureLegalArticle" data-name="§3-3" id="kapittel-1-foreslåttparagraf-2"><span class="futureLegalArticleHeader">§ 3-3. <span class="legalArticleTitle">(informasjon ved fornyelse av forsikring mv.)</span></span><article class="legalP" id="kapittel-1-foreslåttparagraf-2-ledd-1">Ved fornyelse av forsikringen skal selskapet sende informasjon som nevnt i § 2-1 til forsikringstakeren senest en måned før forsikringstidens utløp. Selskapet skal også minne om eventuelle særlige bruksbegrensninger eller sikkerhetsforskrifter som det har innført etter at forsikringen ble tegnet eller senest fornyet. Selskapet skal på en tydelig måte opplyse forsikringstakeren skriftlig om når fristen løper ut for å gi varsel som nevnt i § 3-4.</article><article class="legalP" id="kapittel-1-foreslåttparagraf-2-ledd-2">Vil selskapet endre forsikringsavtalen i forbindelse med fornyelse, skal det sammen med premievarslet for den nye forsikringsperioden gi forsikringstakeren de nye vilkårene med en redegjørelse for de endringer som er gjort. En endring som det ikke er redegjort for på denne måten, kan selskapet ikke påberope.</article></article><article class="futureLegalArticle" data-name="§3-4" id="kapittel-1-foreslåttparagraf-3"><span class="futureLegalArticleHeader">§ 3-4. <span class="legalArticleTitle">(varsel fra forsikringstakeren om at forsikringen ikke skal fornyes)</span></span><article class="legalP" id="kapittel-1-foreslåttparagraf-3-ledd-1">Vil ikke forsikringstakeren at forsikringen skal fornyes automatisk, må han eller hun varsle selskapet innen forsikringstidens utløp.</article></article><article class="futureLegalArticle" data-name="§3-5" id="kapittel-1-foreslåttparagraf-4"><span class="futureLegalArticleHeader">§ 3-5. <span class="legalArticleTitle">(varsel fra selskapet om at forsikringen ikke skal fornyes)</span></span><article class="legalP" id="kapittel-1-foreslåttparagraf-4-ledd-1">Vil ikke selskapet at forsikringen skal fornyes automatisk, må det varsle forsikringstakeren om dette senest to måneder før forsikringstidens utløp. Varslet skal være skriftlig og grunngitt. I motsatt fall fornyes forsikringsforholdet for ett år.</article><article class="legalP" id="kapittel-1-foreslåttparagraf-4-ledd-2">Selskapet kan bare unnlate å fornye en forsikring etter første ledd når det foreligger særlige grunner som gjør det rimelig å avbryte forsikringsforholdet. Selskapet skal i varslet orientere om adgangen til å kreve nemndbehandling etter § 20-1, eventuelt om andre muligheter for å få prøvd om selskapet har rett til å unnlate fornyelse.</article></article><article class="futureLegalArticle" data-name="§3-6" id="kapittel-1-foreslåttparagraf-5"><span class="futureLegalArticleHeader">§ 3-6. <span class="legalArticleTitle">(forsikringstakerens rett til å avbryte forsikringsforholdet)</span></span><article class="legalP" id="kapittel-1-foreslåttparagraf-5-ledd-1">Forsikringstakeren kan i forsikringstiden si opp en løpende forsikring dersom forsikringsbehovet faller bort eller det foreligger andre særlige grunner, eller for flytting av forsikringen til et annet selskap.</article><article class="legalP" id="kapittel-1-foreslåttparagraf-5-ledd-2">Forsikringstakeren skal varsle selskapet med en frist på minst en måned. Ved flytting skal det i varslet opplyses om hvilket selskap forsikringen flyttes til og om tidspunktet for flyttingen.</article><article class="legalP" id="kapittel-1-foreslåttparagraf-5-ledd-3">Ved kollektiv forsikring kan bestemmelsen i første ledd fravikes i forsikringsavtalen.</article></article> <article class="defaultP" margin-top="true">Nåværende § 3-3 og § 3-4 blir nye § 3-7 og § 3-8.</article> <article class="defaultP" margin-top="true">Nåværende § 3-5 blir ny § 3-9. Nytt annet og tredje ledd skal lyde:</article><article class="legalP" id="kapittel-1-ledd-3">Premien som skal godskrives forsikringstakeren, skal utgjøre en forholdsmessig andel av premien som den gjenstående forsikringstiden utgjør i antall hele måneder i forhold til den samlede forsikringstiden. Er risikoen vesentlig ujevnt fordelt i forsikringstiden, kan det fastsettes i vilkårene at det ved beregningen av premien som skal godskrives forsikringstakeren, skal tas hensyn til slike svingninger i risikoen. Kongen kan i forskrift gi regler om når det kan fastsettes vilkår som nevnt i annet punktum, og om innholdet av slike vilkår.</article><article class="legalP" id="kapittel-1-ledd-4">Selskapet kan ikke kreve gebyr for kostnader ved at forsikringen opphører i forsikringstiden.</article> <article class="defaultP" margin-top="true">§ 4-3 annet punktum skal lyde:</article><article class="legalP" id="kapittel-1-ledd-5">§ 3-7 annet ledd får tilsvarende anvendelse.</article> <article class="defaultP" margin-top="true">§ 8-1 tredje ledd annet punktum skal lyde:</article><article class="legalP" id="kapittel-1-ledd-6">§ 3-7 annet ledd første, annet og fjerde punktum gjelder tilsvarende.</article> <article class="defaultP" margin-top="true">§ 11-1 annet ledd nytt fjerde punktum skal lyde:</article><article class="legalP" id="kapittel-1-ledd-7">Gjelder tegningen flere forsikringer, skal det opplyses om premien for hver av forsikringene.</article> <article class="defaultP" margin-top="true">§ 12-3 annet til fjerde ledd skal lyde:</article><article class="legalP" id="kapittel-1-ledd-8">Forsikringstakeren kan i forsikringstiden si opp en løpende ulykkes- eller sykeforsikring dersom forsikringsbehovet faller bort eller det foreligger andre særlige grunner, eller for flytting av forsikringen til et annet selskap.</article><article class="legalP" id="kapittel-1-ledd-9">Selskapet skal varsles om oppsigelse av en ulykkes- eller sykeforsikring med en frist på minst en måned. Ved flytting skal det i varslet opplyses om hvilket selskap forsikringen flyttes til og om tidspunktet for flyttingen.</article><article class="legalP" id="kapittel-1-ledd-10">Ved kollektiv forsikring kan bestemmelsene i første og annet ledd fravikes i forsikringsavtalen.</article> <article class="defaultP" margin-top="true">§ 12-5 annet ledd blir nytt tredje punktum i første ledd. Nytt annet og tredje ledd skal lyde:</article><article class="legalP" id="kapittel-1-ledd-11">Premien som skal godskrives forsikringstakeren, skal utgjøre en forholdsmessig andel av premien som den gjenstående forsikringstiden utgjør i antall hele måneder i forhold til den samlede forsikringstiden. Er risikoen vesentlig ujevnt fordelt i forsikringstiden, kan det fastsettes i vilkårene at det ved beregningen av premien som skal godskrives forsikringstakeren, skal tas hensyn til slike svingninger i risikoen. Kongen kan i forskrift gi regler om når det kan fastsettes vilkår som nevnt i annet punktum, og om innholdet av slike vilkår.</article><article class="legalP" id="kapittel-1-ledd-12">Selskapet kan ikke kreve gebyr for kostnader ved at forsikringen opphører i forsikringstiden.</article> <article class="defaultP" margin-top="true">I § 12-7 skal paragrafoverskriften og første og annet ledd lyde:</article><article class="futureLegalArticle" data-name="§12-7" id="kapittel-1-foreslåttparagraf-6"><span class="futureLegalArticleHeader">§ 12-7. <span class="legalArticleTitle">(automatisk fornyelse av ulykkes- og sykeforsikring og endring av vilkårene)</span></span><article class="legalP" id="kapittel-1-foreslåttparagraf-6-ledd-1">Gjelder en ulykkes- eller sykeforsikring for et bestemt tidsrom på ett år eller mer, fornyes forsikringen automatisk for ett år ved utløpet av forsikringstiden, hvis ikke forsikringstakeren eller selskapet varsler om at forsikringen ikke skal fornyes etter reglene i §§ 12-8 og 12-9. Ved fornyelse skal selskapet i nødvendig utstrekning sende informasjon som nevnt i § 11-1 til forsikringstakeren senest en måned før forsikringstidens utløp. Selskapet skal på en tydelig måte opplyse forsikringstakeren skriftlig om når fristen løper ut for å gi varsel som nevnt i § 12-8.</article><article class="legalP" id="kapittel-1-foreslåttparagraf-6-ledd-2">Er det uttrykkelig avtalt at forsikringen skal opphøre ved utløpet av forsikringstiden, gjelder ikke første ledd om automatisk fornyelse.</article></article> <article class="defaultP" margin-top="true">§ 12-8 skal lyde:</article><article class="futureLegalArticle" data-name="§12-8" id="kapittel-1-foreslåttparagraf-7"><span class="futureLegalArticleHeader">§ 12-8. <span class="legalArticleTitle">(varsel fra forsikringstakeren om at forsikringen ikke skal fornyes)</span></span><article class="legalP" id="kapittel-1-foreslåttparagraf-7-ledd-1">Vil ikke forsikringstakeren at forsikringen skal fornyes automatisk, må han eller hun varsle selskapet innen forsikringstidens utløp.</article></article> <article class="defaultP" margin-top="true">§ 12-9 skal lyde:</article><article class="futureLegalArticle" data-name="§12-9" id="kapittel-1-foreslåttparagraf-8"><span class="futureLegalArticleHeader">§ 12-9. <span class="legalArticleTitle">(varsel fra selskapet om at forsikringen ikke skal fornyes)</span></span><article class="legalP" id="kapittel-1-foreslåttparagraf-8-ledd-1">Vil ikke selskapet at forsikringen skal fornyes automatisk, må det varsle forsikringstakeren om dette senest to måneder før forsikringstidens utløp. Varslet skal være skriftlig og grunngitt. I motsatt fall fornyes forsikringsforholdet for ett år.</article><article class="legalP" id="kapittel-1-foreslåttparagraf-8-ledd-2">Selskapet kan bare unnlate å fornye en forsikring etter første ledd når det foreligger særlige grunner som gjør det rimelig å avbryte forsikringsforholdet. Selskapet skal i varslet orientere om adgangen til å kreve nemndbehandling etter § 20-1, eventuelt om andre muligheter for å få prøvd om selskapet har rett til å unnlate fornyelse.</article></article> <article class="defaultP" margin-top="true">Nåværende § 12-8 og § 12-9 blir nye § 12-10 og § 12-11.</article> <article class="defaultP" margin-top="true">§ 14-3 annet punktum skal lyde:</article><article class="legalP" id="kapittel-1-ledd-13">Dersom forsikringens gjenkjøpsverdi er utbetalt, må også gjenkjøpsverdien betales tilbake til selskapet innen samme frist, jf likevel § 12-10 første ledd.</article></section><section class="section" data-name="kapII" id="kapittel-2" data-lovdata-URL="LTI/lov/2005-04-29-22/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 13. juni 1997 nr. 44 om aksjeselskaper (aksjeloven) gjøres følgende endringer:</article> <article class="defaultP" margin-top="true">§ 3-6 tredje ledd skal lyde:</article><article class="numberedLegalP" data-numerator="3" id="kapittel-2-nummer-1">(3) Når bestemmelser i denne loven setter beløpsmessige begrensninger for adgangen til utdeling fra selskapet, er det en eiendels balanseførte verdi som er bestemmende ved vurderingen av om verdien ligger innenfor begrensningene.</article> <article class="defaultP" margin-top="true">Nåværende tredje ledd blir nytt fjerde ledd.</article></section><section class="section" data-name="kapIII" id="kapittel-3" data-lovdata-URL="LTI/lov/2005-04-29-22/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 13. juni 1997 nr. 45 om allmennaksjeselskaper (allmennaksjeloven) gjøres følgende endringer:</article> <article class="defaultP" margin-top="true">§ 3-6 tredje ledd skal lyde:</article><article class="numberedLegalP" data-numerator="3" id="kapittel-3-nummer-1">(3) Når bestemmelser i denne loven setter beløpsmessige begrensninger for adgangen til utdeling fra selskapet, er det en eiendels balanseførte verdi som er bestemmende ved vurderingen av om verdien ligger innenfor begrensningene.</article> <article class="defaultP" margin-top="true">Nåværende tredje ledd blir nytt fjerde ledd.</article></section><section class="section" data-name="kapIV" id="kapittel-4" data-lovdata-URL="LTI/lov/2005-04-29-22/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 15. juni 2001 nr. 59 om stiftelser gjøres følgende endringer i § 62:</article> <article class="defaultP" margin-top="true">Nr. 1 oppheves.</article> <article class="defaultP" margin-top="true">Nr. 3 oppheves.</article> <article class="defaultP" margin-top="true">I nr. 4 skal endringen av lov 21. juni 1985 nr. 78 om registrering av foretak § 4-4 bokstav a lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-4-ledd-1-punkt-1"><article class="legalP" id="kapittel-4-ledd-1-punkt-1-ledd-1">Bekreftet gjenpart av stiftelsesdokument og bekreftet utskrift av protokollen fra generalforsamlinger som viser meldte opplysninger i aksjeselskap, allmennaksjeselskap, annet selskap med begrenset ansvar, forening og annen innretning; selskapsavtalen for ansvarlig selskap, kommandittselskap og europeisk økonomisk foretaksgruppe, selskapsavtalen for interkommunalt selskap, for stiftelser stiftelsesdokumentet eller den disposisjonen som ellers danner grunnlaget for stiftelsen, og bekreftet gjenpart av vedtak om opprettelse av regionalt helseforetak og helseforetak.</article></article></li></ul></article> <article class="defaultP" margin-top="true">I nr. 4 skal endringen av lov 21. juni 1985 nr. 78 om registrering av foretak § 4-4 bokstav e annet punktum lyde:</article><article class="legalP" id="kapittel-4-ledd-2">I tilfelle også dokumenter som nevnt i aksjeloven § 2-4 annet ledd, § 2-5 annet ledd, § 2-6, § 2-8, § 10-2, § 13-10, § 14-4 tredje ledd, jf. § 13-10, og § 15-1 annet ledd annet punktum og allmennaksjeloven § 2-4 annet ledd, § 2-5 annet ledd, § 2-6, § 2-8, § 10-2, § 13-10 og § 14-4 tredje ledd, jf. § 13-10, samt erklæring som nevnt i selskapsloven § 3-3 tredje ledd tredje punktum og stiftelsesloven § 12 første ledd bokstav d og annet ledd og § 23 annet punktum.</article> <article class="defaultP" margin-top="true">I nr. 5 oppheves endringen av § 2-22 tredje ledd i lov 10. juni 1988 nr. 40 om finansieringsvirksomhet og finansinstitusjoner.</article> <article class="defaultP" margin-top="true">I nr. 9 om endringer i lov 17. juli 1998 nr. 56 om årsregnskap mv. (regnskapsloven) skal innledningen til endringen av § 9-1 tredje ledd lyde:</article> <article class="defaultP" margin-top="true">§ 10-1 tredje ledd skal lyde:</article></section><section class="section" data-name="kapV" id="kapittel-5" data-lovdata-URL="LTI/lov/2005-04-29-22/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid. Endringene i avsnitt IV trer likevel i kraft straks.</article><article class="legalP" id="kapittel-5-ledd-2">Endringene i avsnitt II og III gjelder når beslutningen om utdeling treffes etter at loven har trådt i kraft.</article></section></main></body></html>