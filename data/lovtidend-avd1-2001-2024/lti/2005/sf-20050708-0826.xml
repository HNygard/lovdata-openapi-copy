<!DOCTYPE html><html lang="no"><head><title>Forskrift om innhenting av opplysninger.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-07-08-826</dd><dt class="dokid">DokumentID</dt><dd class="dokid">LTI/forskrift/2005-07-08-826</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 10 s 1662</dd><dt class="dateInForce">I kraft fra</dt><dd class="dateInForce">2005-07-15</dd><dt class="changesToDocuments">Endrer</dt><dd class="changesToDocuments"><ul><li>forskrift/1987-12-10-1001</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-03-37/§23</li></ul></dd><dt class="dateOfPublication">Kunngjort</dt><dd class="dateOfPublication">2005-07-22</dd><dt class="journalNumber">Journalnummer</dt><dd class="journalNumber">2005-0737</dd><dt class="titleShort">Korttittel</dt><dd class="titleShort">Forskrift om innhenting av opplysninger</dd><dt class="title">Tittel</dt><dd class="title">Forskrift om innhenting av opplysninger.</dd><dt class="miscInformation">Annet om dokumentet</dt><dd class="miscInformation">Fastsatt av Utdannings- og forskningsdepartementet 8. juli 2005 med hjemmel i lov 3. juni 2005 nr. 37 om utdanningsstøtte § 23.</dd><dt class="refid">RefID</dt><dd class="refid">forskrift/2005-07-08-826</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om innhenting av opplysninger.</li></ul></dd></dl></header><main class="documentBody" data-lovdata-URL="LTI/forskrift/2005-07-08-826" id="dokument"><h1>Forskrift om innhenting av opplysninger.</h1> <article class="defaultP" margin-top="true"><i>Punkt 1</i></article><article class="legalP" id="ledd-1">I denne forskrift menes med<ul class="defaultList"><li data-li-identifier="a)" data-name="a)"><article class="listArticle" id="ledd-1-punkt-1"><article class="legalP" id="ledd-1-punkt-1-ledd-1"><i>ektefeller:</i> personer som har inngått ekteskap etter ekteskapsloven eller registrert partnerskap etter partnerskapsloven.</article></article></li><li data-li-identifier="b)" data-name="b)"><article class="listArticle" id="ledd-1-punkt-2"><article class="legalP" id="ledd-1-punkt-2-ledd-1"><i>samboere:</i> personer som lever sammen og har felles barn.</article></article></li><li data-li-identifier="c)" data-name="c)"><article class="listArticle" id="ledd-1-punkt-3"><article class="legalP" id="ledd-1-punkt-3-ledd-1"><i>forsørgere:</i> foreldre og steforeldre.</article></article></li></ul></article> <article class="defaultP" margin-top="true"><i>Punkt 2</i></article><article class="legalP" id="ledd-2">Lånekassen kan hente inn opplysninger om søkeren/låntakeren fra Aetat. Opplysningene kan bare gjelde<ul class="defaultList"><li data-li-identifier="-" data-name="-"><article class="listArticle" id="ledd-2-punkt-1"><article class="legalP" id="ledd-2-punkt-1-ledd-1">hvilken periode søkeren/låntakeren har vært registrert som helt eller delvis arbeidsledig</article></article></li><li data-li-identifier="-" data-name="-"><article class="listArticle" id="ledd-2-punkt-2"><article class="legalP" id="ledd-2-punkt-2-ledd-1">hvilke økonomiske ytelser søkeren/låntakeren mottar eller har mottatt, eventuelt for hvilken periode, størrelsen på ytelsene og hva de er ment å dekke.</article></article></li></ul></article> <article class="defaultP" margin-top="true"><i>Punkt 3</i></article><article class="legalP" id="ledd-3">Lånekassen kan hente inn opplysninger om søkeren/låntakeren fra helse- og sosialetaten eller barnevernstjenesten. Opplysningene kan bare gjelde<ul class="defaultList"><li data-li-identifier="-" data-name="-"><article class="listArticle" id="ledd-3-punkt-1"><article class="legalP" id="ledd-3-punkt-1-ledd-1">hvilke økonomiske ytelser søkeren/låntakeren mottar eller har mottatt, eventuelt for hvilken periode, størrelsen på ytelsene og hva de er ment å dekke</article></article></li><li data-li-identifier="-" data-name="-"><article class="listArticle" id="ledd-3-punkt-2"><article class="legalP" id="ledd-3-punkt-2-ledd-1">om søkeren bor i fosterhjem eller barnevernsinstitusjon.</article></article></li></ul></article> <article class="defaultP" margin-top="true"><i>Punkt 4</i></article><article class="legalP" id="ledd-4">Lånekassen kan hente inn opplysninger fra Skatteetaten.</article><article class="legalP" id="ledd-5">For søkeren/låntakeren og dennes ektefelle/samboer kan det hentes inn opplysninger om formue, inntekt og skatteklasse. Ved tildeling av behovsprøvd støtte kan slike opplysninger også hentes inn for søkerens forsørgere.</article><article class="legalP" id="ledd-6">For søkeren/låntakeren og søkerens/låntakerens forsørgere, ektefelle/samboer og/eller barn kan det hentes inn opplysninger fra folkeregisteret.</article><article class="legalP" id="ledd-7">Lånekassen kan hente inn opplysninger om søkerens kontonummer. Opplysningene kan bare benyttes ved utbetaling av utdanningsstøtte.</article> <article class="defaultP" margin-top="true"><i>Punkt 5</i></article><article class="legalP" id="ledd-8">Lånekassen kan hente inn opplysninger om søkeren/låntakeren samt søkerens/låntakerens ektefelle eller samboer fra trygdeetaten. Opplysningene kan bare gjelde:<ul class="defaultList"><li data-li-identifier="-" data-name="-"><article class="listArticle" id="ledd-8-punkt-1"><article class="legalP" id="ledd-8-punkt-1-ledd-1">hvilke økonomiske ytelser vedkommende mottar eller har mottatt, eventuelt for hvilken periode, størrelsen på ytelsene og hva de er ment å dekke.</article></article></li></ul></article><article class="legalP" id="ledd-9">For søkeren//låntakeren kan det også hentes inn opplysning om perioder han eller hun har vært sykmeldt. Opplysningene kan bare benyttes ved vurdering av rett til betalingslettelser eller omgjøring av lån til stipend på grunn av sykdom.</article> <article class="defaultP" margin-top="true"><i>Punkt 6</i></article><article class="legalP" id="ledd-10">Lånekassen kan hente inn opplysninger om låntakere fra Vernepliktsverket. Opplysningene kan bare gjelde i hvilken periode låntakeren har avtjent førstegangstjeneste.</article> <article class="defaultP" margin-top="true"><i>Punkt 7</i></article><article class="legalP" id="ledd-11">Lånekassen kan hente inn opplysninger fra Utlendingsdirektoratet om søkeres statsborgerskap, eventuell oppholdstillatelse (med vedtaksdato) og grunnlaget for denne.</article> <article class="defaultP" margin-top="true"><i>Punkt 8</i></article><article class="legalP" id="ledd-12">Lånekassen kan hente inn opplysninger fra Samordna opptak om søkerens eksamensresultater fra videregående skole.</article> <article class="defaultP" margin-top="true"><i>Punkt 9</i></article><article class="legalP" id="ledd-13">Opplysningene som hentes inn etter punktene 2 til 8 må ha betydning for søkerens/låntakerens rettigheter og/eller plikter etter utdanningsstøtteloven med forskrifter.</article> <article class="defaultP" margin-top="true"><i>Punkt 10</i></article><article class="legalP" id="ledd-14">For alle elever/studenter kan det hentes inn opplysninger fra offentlige og private utdanningsinstitusjoner om<ul class="defaultList"><li data-li-identifier="-" data-name="-"><article class="listArticle" id="ledd-14-punkt-1"><article class="legalP" id="ledd-14-punkt-1-ledd-1">opplysninger om eleven/studenten er tatt opp i utdanningen og har rett til å gå opp til eksamen, og opplysninger om endring i utdanningen (studentstatus)</article></article></li><li data-li-identifier="-" data-name="-"><article class="listArticle" id="ledd-14-punkt-2"><article class="legalP" id="ledd-14-punkt-2-ledd-1">opplysninger som viser om eksamen er bestått og om utdanningen er fullført (faglig progresjon).</article></article></li></ul></article> <article class="defaultP" margin-top="true"><i>Punkt 11</i></article><article class="legalP" id="ledd-15">For elever/studenter som er søkere i Lånekassen kan det i tillegg til opplysningene i punkt 10 hentes inn opplysninger fra offentlige og private utdanningsinstitusjoner og fra fylkeskommunen om<ul class="defaultList"><li data-li-identifier="-" data-name="-"><article class="listArticle" id="ledd-15-punkt-1"><article class="legalP" id="ledd-15-punkt-1-ledd-1">søkerens utdanningsopplegg</article></article></li><li data-li-identifier="-" data-name="-"><article class="listArticle" id="ledd-15-punkt-2"><article class="legalP" id="ledd-15-punkt-2-ledd-1">avstand og reisetid mellom søkerens foreldrehjem og lærestedet, eventuelt om det foreligger særlige forhold som gjør at søkeren må bo utenfor foreldrehjemmet</article></article></li><li data-li-identifier="-" data-name="-"><article class="listArticle" id="ledd-15-punkt-3"><article class="legalP" id="ledd-15-punkt-3-ledd-1">søkeren har rett til videregående opplæring etter opplæringslova § 3-1.</article></article></li></ul></article> <article class="defaultP" margin-top="true"><i>Punkt 12</i></article><article class="legalP" id="ledd-16">Opplysningene som hentes inn etter denne forskrift skal behandles i samsvar med reglene i personopplysningsloven.</article> <article class="defaultP" margin-top="true"><i>Punkt 13</i></article><article class="legalP" id="ledd-17">Denne forskrift trer i kraft 15. juli 2005. Fra samme dato oppheves forskrift 10. desember 1987 nr. 1001 om adgang til innhenting av opplysninger direkte fra offentlige kontorer iht. lov om utdanningsstøtte til elever og studenter.</article></main></body></html>