<!DOCTYPE html><html lang="no"><head><title>Forskrift om tildeling av bachelorgrad ved Høgskolen i Harstad</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-02-24-1839</dd><dt class="dokid">DokumentID</dt><dd class="dokid">LTI/forskrift/2005-02-24-1839</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 15 s 2617</dd><dt class="dateInForce">I kraft fra</dt><dd class="dateInForce">2005-08-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15</li></ul></dd><dt class="dateOfPublication">Kunngjort</dt><dd class="dateOfPublication">2011-01-04 15:30</dd><dt class="journalNumber">Journalnummer</dt><dd class="journalNumber">2010-1288</dd><dt class="titleShort">Korttittel</dt><dd class="titleShort">Forskrift om bachelorgrad ved HiH</dd><dt class="title">Tittel</dt><dd class="title">Forskrift om tildeling av bachelorgrad ved Høgskolen i Harstad</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret for Høgskolen i Harstad 24. februar 2005 med hjemmel i lov 1. april 2005 nr. 15 om universiteter og høyskoler (universitets- og høyskoleloven) kap. 3.</dd><dt class="refid">RefID</dt><dd class="refid">forskrift/2005-02-24-1839</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tildeling av bachelorgrad ved Høgskolen i Harstad<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Krav til bachelorgraden</li><li>§ 4. Studieenheter</li><li>§ 5. Fritak for fag – faglig overlapping</li><li>§ 6. Vitnemål</li><li>§ 7. Klagebehandling</li><li>§ 8. Utfyllende regler</li><li>§ 9. Overgangsordninger</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2005-02-24-1839" id="dokument"><h1>Forskrift om tildeling av bachelorgrad ved Høgskolen i Harstad</h1><article class="legalArticle" data-lovdata-URL="LTI/forskrift/2005-02-24-1839/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften omhandler krav til bachelorgraden ved Høgskolen i Harstad.</article></article><article class="legalArticle" data-lovdata-URL="LTI/forskrift/2005-02-24-1839/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><ul class="defaultList"><li data-li-identifier="a)" data-name="a)"><article class="listArticle" id="paragraf-2-punkt-1"><article class="legalP" id="paragraf-2-punkt-1-ledd-1"><i>emne:</i> studiepoenggivende enhet</article></article></li><li data-li-identifier="b)" data-name="b)"><article class="listArticle" id="paragraf-2-punkt-2"><article class="legalP" id="paragraf-2-punkt-2-ledd-1"><i>fagområde:</i> samling av beslektede emner som er samlet under en fagbetegnelse</article></article></li><li data-li-identifier="c)" data-name="c)"><article class="listArticle" id="paragraf-2-punkt-3"><article class="legalP" id="paragraf-2-punkt-3-ledd-1"><i>studieenhet:</i> studium eller del av studium der det er gitt avsluttende vurdering i henhold til forskrift</article></article></li><li data-li-identifier="d)" data-name="d)"><article class="listArticle" id="paragraf-2-punkt-4"><article class="legalP" id="paragraf-2-punkt-4-ledd-1"><i>fordypning:</i> et antall studiepoeng innenfor samme fagområde</article></article></li><li data-li-identifier="e)" data-name="e)"><article class="listArticle" id="paragraf-2-punkt-5"><article class="legalP" id="paragraf-2-punkt-5-ledd-1"><i>rammeplanfestet yrkesrettet studium:</i> utdanning med plan, vedtatt av styret for Høgskolen i Harstad, som bygger på nasjonalt fastsatt rammeplan</article></article></li><li data-li-identifier="f)" data-name="f)"><article class="listArticle" id="paragraf-2-punkt-6"><article class="legalP" id="paragraf-2-punkt-6-ledd-1"><i>integrert studium:</i> utdanning med plan, vedtatt av styret for Høgskolen i Harstad, med innhold fra flere ulike fagområder.</article></article></li></ul></article><article class="legalArticle" data-lovdata-URL="LTI/forskrift/2005-02-24-1839/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til bachelorgraden</span></h2><article class="legalP" id="paragraf-3-ledd-1">Bachelorgraden oppnås på grunnlag av:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">3-årig yrkesrettet studium (180 studiepoeng) med nasjonalt fastsatt rammeplan.</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">3-årig integrert studium (180 studiepoeng) med plan fastsatt av styret for Høgskolen i Harstad. Studiet skal inneholde en faglig fordypning av omfang minimum 80 studiepoeng.</article></article></li><li data-li-identifier="c)" data-name="c)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Tre års normert studium (180 studiepoeng). Studiet skal omfatte høgskolekandidatutdanning eller ett fagområde av omfang minimum 80 studiepoeng og ett fagområde av omfang minimum 30 studiepoeng.</article></article></li></ul></article><article class="legalP" id="paragraf-3-ledd-2">Graden kan omfatte 10 studiepoeng tilsvarende examen philosophicum og 10 studiepoeng examen facultatum.</article></article><article class="legalArticle" data-lovdata-URL="LTI/forskrift/2005-02-24-1839/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Studieenheter</span></h2><article class="legalP" id="paragraf-4-ledd-1">Studieenheter som kan inngå i grunnlaget for graden under § 3 c) er fullførte enheter på minimum 15 studiepoeng. Mindre enheter innenfor samme fagområde kan godkjennes dersom de samlet vurderes til å utgjøre minimum 15 studiepoeng.</article></article><article class="legalArticle" data-lovdata-URL="LTI/forskrift/2005-02-24-1839/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fritak for fag – faglig overlapping</span></h2><article class="legalP" id="paragraf-5-ledd-1">Det kan gis fritak for fag/emner som forutsettes å inngå i graden på grunnlag av fag/emner fra annen høgre utdanningsinstitusjon eller dokumentert realkompetanse. Søknader om fritak for fag/emner eller del av grad, behandles i henhold til gjeldende regler i delegasjonsreglement for Høgskolen i Harstad og forskrift om avsluttende vurdering ved Høgskolen i Harstad.</article><article class="legalP" id="paragraf-5-ledd-2">Bachelorgraden kan inneholde faglig overlapping av totalt omfang inntil 15 studiepoeng.</article></article><article class="legalArticle" data-lovdata-URL="LTI/forskrift/2005-02-24-1839/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Vitnemål</span></h2><article class="legalP" id="paragraf-6-ledd-1">Høgskolen i Harstad utsteder vitnemål for oppnådd bachelorgrad i henhold til denne forskriftens § 3 a) eller b) når kandidaten avslutter utdanningen ved Høgskolen i Harstad.</article><article class="legalP" id="paragraf-6-ledd-2">Høgskolen i Harstad utsteder vitnemål for oppnådd bachelorgrad i henhold til denne forskriftens § 3 c) når minimum 60 studiepoeng som inngår i graden er avlagt ved Høgskolen i Harstad eller institusjoner som Høgskolen i Harstad har samarbeidsavtale med. Studieutvalget kan gi dispensasjon fra dette kravet for enkeltstudenter etter innstilling fra studiesjefen.</article><article class="legalP" id="paragraf-6-ledd-3">Vitnemål for oppnådd bachelorgrad etter denne forskrifts § 3 a) eller b) utstedes automatisk for de som oppfyller kravene.</article><article class="legalP" id="paragraf-6-ledd-4">Vitnemål for oppnådd bachelorgrad etter denne forskrifts § 3 c) utstedes etter søknad. Søkeren må selv dokumentere at kravene til grad er oppfyllt.</article></article><article class="legalArticle" data-lovdata-URL="LTI/forskrift/2005-02-24-1839/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Klagebehandling</span></h2><article class="legalP" id="paragraf-7-ledd-1">Klage over avslag på tildeling av bachelorgrad i henhold til denne forskrift behandles av styrets klagenemnd. Klagenemndas vedtak er endelig.</article></article><article class="legalArticle" data-lovdata-URL="LTI/forskrift/2005-02-24-1839/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Utfyllende regler</span></h2><article class="legalP" id="paragraf-8-ledd-1">Styret for Høgskolen i Harstad kan fastsette utfyllende regler til denne forskriften. Styret fastsetter hvordan gradens faglige innhold skal fremkomme på vitnemålet.</article></article><article class="legalArticle" data-lovdata-URL="LTI/forskrift/2005-02-24-1839/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Overgangsordninger</span></h2><article class="legalP" id="paragraf-9-ledd-1">Kandidater som er tildelt vitnemål for 3-årig yrkesutdanning eller cand. mag.-grad, kan ikke tildeles bachelorgrad på grunnlag av utdanning som inngår i grunnlaget for det andre vitnemålet. Kandidater som påbegynte studiet i 2000, 2001 eller 2002 og som har fullført og bestått 3-årig utdanning etter en kombinasjon av daværende og senere vedtatte fag-/studieplaner for integrerte utdanninger kan tildeles bachelorgrad i henhold til forskriftens § 3 b). Slikt vedtak fattes av studiesjef i samråd med instituttleder innenfor rammene av gjeldende regelverk.</article></article><article class="legalArticle" data-lovdata-URL="LTI/forskrift/2005-02-24-1839/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Forskriften trer i kraft 1. august 2005.</article></article></main></body></html>