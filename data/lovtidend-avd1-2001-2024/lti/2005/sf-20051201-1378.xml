<!DOCTYPE html><html lang="no"><head><title>Forskrift til rammeplan for sosionomutdanningen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-01-1378</dd><dt class="dokid">DokumentID</dt><dd class="dokid">LTI/forskrift/2005-12-01-1378</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 14 s 2200</dd><dt class="dateInForce">I kraft fra</dt><dd class="dateInForce">2005-12-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-01-28-1635</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-2</li></ul></dd><dt class="dateOfPublication">Kunngjort</dt><dd class="dateOfPublication">2005-12-08</dd><dt class="journalNumber">Journalnummer</dt><dd class="journalNumber">2005-1077</dd><dt class="titleShort">Korttittel</dt><dd class="titleShort">Forskrift til rammeplan for sosionom</dd><dt class="title">Tittel</dt><dd class="title">Forskrift til rammeplan for sosionomutdanningen.</dd><dt class="miscInformation">Annet om dokumentet</dt><dd class="miscInformation">Fastsatt av Utdannings- og forskningsdepartementet 1. desember 2005 med hjemmel i lov 1. april 2005 nr. 15 om universiteter og høyskoler § 3-2 annet ledd.</dd><dt class="refid">RefID</dt><dd class="refid">forskrift/2005-12-01-1378</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift til rammeplan for sosionomutdanningen.<ul class="tocSubUl"><li>§ 1. Faglig innhold</li><li>§ 2. Fastsetting av fagplan</li><li>§ 3. Praksis og fordypningsoppgave</li><li>§ 4. Interne vurderingsordninger</li><li>§ 5. Praksisvurdering</li><li>§ 6. Eksamensbestemmelser</li><li>§ 7. Vurderingsuttrykk</li><li>§ 8. Vitnemål</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-01-1378" id="dokument"><h1>Forskrift til rammeplan for sosionomutdanningen.</h1><article class="legalArticle" data-lovdata-URL="LTI/forskrift/2005-12-01-1378/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Faglig innhold</span></h2><article class="legalP" id="paragraf-1-ledd-1">Sosionomutdanningen skal bestå av følgende hoved- og delemner med angitte studiepoeng: <table><tbody><tr><td data-text-align="left" data-vertical-align="top"><i>1 Samfunnsvitenskapelige emner</i></td><td data-text-align="right" data-vertical-align="top"><i>54 studiepoeng</i></td></tr><tr><td data-text-align="left" data-vertical-align="top">1A Stats- og kommunalkunnskap</td><td data-text-align="right" data-vertical-align="top">15 studiepoeng</td></tr><tr><td data-text-align="left" data-vertical-align="top">1B Sosialpolitikk og sosialøkonomi</td><td data-text-align="right" data-vertical-align="top">12 studiepoeng</td></tr><tr><td data-text-align="left" data-vertical-align="top">1C Sosiologi og sosialantropologi</td><td data-text-align="right" data-vertical-align="top">15 studiepoeng</td></tr><tr><td data-text-align="left" data-vertical-align="top">1D Sosialmedisin</td><td data-text-align="right" data-vertical-align="top">6 studiepoeng</td></tr><tr><td data-text-align="left" data-vertical-align="top">1E Vitenskapsteori og forskningsmetode</td><td data-text-align="right" data-vertical-align="top">6 studiepoeng</td></tr><tr><td data-text-align="left" data-vertical-align="top" /><td data-text-align="right" data-vertical-align="top"><br /></td></tr><tr><td data-text-align="left" data-vertical-align="top"><i>2 Psykologiske emner</i></td><td data-text-align="right" data-vertical-align="top"><i>18 studiepoeng</i></td></tr><tr><td data-text-align="left" data-vertical-align="top">2A Generell-, utviklings- og sosialpsykologi</td><td data-text-align="right" data-vertical-align="top">12 studiepoeng</td></tr><tr><td data-text-align="left" data-vertical-align="top">2B Klinisk psykologi og psykisk helsearbeid</td><td data-text-align="right" data-vertical-align="top">6 studiepoeng</td></tr><tr><td data-text-align="left" data-vertical-align="top" /><td data-text-align="right" data-vertical-align="top"><br /></td></tr><tr><td data-text-align="left" data-vertical-align="top"><i>3 Juridiske emner</i></td><td data-text-align="right" data-vertical-align="top"><i>18 studiepoeng</i></td></tr><tr><td data-text-align="left" data-vertical-align="top">3A Rettssystemet, juridisk metode og forvaltningsrett</td><td data-text-align="right" data-vertical-align="top">9 studiepoeng</td></tr><tr><td data-text-align="left" data-vertical-align="top">3B Sosialrett og andre relevante rettsområder</td><td data-text-align="right" data-vertical-align="top">9 studiepoeng</td></tr><tr><td data-text-align="left" data-vertical-align="top" /><td data-text-align="right" data-vertical-align="top"><br /></td></tr><tr><td data-text-align="left" data-vertical-align="top"><i>4 Sosialt arbeid – grunnelementer</i></td><td data-text-align="right" data-vertical-align="top"><i>39 studiepoeng</i></td></tr><tr><td data-text-align="left" data-vertical-align="top">4A Teoretiske perspektiver på sosialt arbeid</td><td data-text-align="right" data-vertical-align="top">9 studiepoeng</td></tr><tr><td data-text-align="left" data-vertical-align="top">4B Etikk og yrkesrolle</td><td data-text-align="right" data-vertical-align="top">12 studiepoeng</td></tr><tr><td data-text-align="left" data-vertical-align="top">4C Kommunikasjon, samhandling og konfliktløsning</td><td data-text-align="right" data-vertical-align="top">18 studiepoeng</td></tr><tr><td data-text-align="left" data-vertical-align="top" /><td data-text-align="right" data-vertical-align="top"><br /></td></tr><tr><td data-text-align="left" data-vertical-align="top"><i>5 Sosialt arbeid – arbeidsmåter</i></td><td data-text-align="right" data-vertical-align="top"><i>51 studiepoeng</i></td></tr><tr><td data-text-align="left" data-vertical-align="top">5A Sosialt arbeid på gruppe- og samfunnsnivå</td><td data-text-align="right" data-vertical-align="top">24 studiepoeng</td></tr><tr><td data-text-align="left" data-vertical-align="top">5B Sosialt arbeid sammen med enkeltpersoner og familier</td><td data-text-align="right" data-vertical-align="top">27 studiepoeng</td></tr><tr><td data-text-align="left" data-vertical-align="top" /><td data-text-align="right" data-vertical-align="top"><br /></td></tr><tr><td data-text-align="left" data-vertical-align="top"><i>Totalt</i></td><td data-text-align="right" data-vertical-align="top"><i>180 studiepoeng</i></td></tr></tbody></table></article><article class="legalP" id="paragraf-1-ledd-2">Departementet kan i særskilte tilfelle gjøre unntak fra bestemmelsene om fordeling av studiepoeng på de ulike hoved- og delemner.</article></article><article class="legalArticle" data-lovdata-URL="LTI/forskrift/2005-12-01-1378/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fastsetting av fagplan</span></h2><article class="legalP" id="paragraf-2-ledd-1">Bestemmelser om det faglige innholdet i emnene utover det som følger av rammeplanen, fastsettes av høgskolens styre og inntas i en fagplan.</article></article><article class="legalArticle" data-lovdata-URL="LTI/forskrift/2005-12-01-1378/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Praksis og fordypningsoppgave</span></h2><article class="legalP" id="paragraf-3-ledd-1">Av totalt 180 studiepoeng skal praksisstudier og ferdighetstrening til sammen utgjøre 42 studiepoeng, hvorav minimum 30 studiepoeng skal være i samarbeid med brukere/klienter. Alle hovedemner kan danne utgangspunkt for praksisstudier. Praksisperiodenes form, antall, lengde og plassering i studieforløpet fastsettes av høgskolens styre og inntas i fagplanen.</article><article class="legalP" id="paragraf-3-ledd-2">Det skal utarbeides en fordypningsoppgave over et faglig relevant emne i siste studieår med et omfang tilsvarende 12 studiepoeng.</article><article class="legalP" id="paragraf-3-ledd-3">Høgskolens styre utarbeider nærmere retningslinjer og er ansvarlig for tilrettelegging og gjennomføring av praksisstudiene.</article></article><article class="legalArticle" data-lovdata-URL="LTI/forskrift/2005-12-01-1378/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Interne vurderingsordninger</span></h2><article class="legalP" id="paragraf-4-ledd-1">Høgskolens styre fastsetter vurderingsordninger, herunder hvilke krav som må være oppfylt før studenten kan gå opp til eksamen eller fortsette i studiet, og hvilke eksamener og prøver som må være bestått før en student kan starte praksisstudier. Bestemmelsene inntas i fagplanen.</article></article><article class="legalArticle" data-lovdata-URL="LTI/forskrift/2005-12-01-1378/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Praksisvurdering</span></h2><article class="legalP" id="paragraf-5-ledd-1">Høgskolens styre skal spesifisere målene for den enkelte praksisperiode i fagplanen, og utarbeide kriterier for vurdering av studentens mestring i praksis.</article><article class="legalP" id="paragraf-5-ledd-2">Studenten har krav på vurdering underveis i praksisstudiene, og skal halvveis eller seinest 3 uker før avsluttet praksisperiode få skriftlig melding dersom det oppstår tvil om godkjenning. Meldingen skal angi hva studenten ikke mestrer, og hvilke krav som må oppfylles for å bestå praksisstudiene. Høgskolens styre utformer prosedyrer som til enhver tid sikrer informasjon om vurderingen mellom praksisveileder, student og høgskole. Prosedyrene må sikre at studenten har mulighet til å legge frem merknader.</article><article class="legalP" id="paragraf-5-ledd-3">Studenten må ha bestått praksisstudiene for å kunne fortsette studiene og gå opp til eksamen. Høgskolens styre kan i særskilte tilfelle, for eksempel ved sykdom, gjøre unntak fra denne bestemmelsen. Ved ikke beståtte praksisstudier har studenten krav på å få tilrettelagt den aktuelle praksisperioden en gang til. Når det foreligger særskilte grunner, kan studentene søke styret for høgskolen om å få tilrettelagt en tredje praksisperiode.</article></article><article class="legalArticle" data-lovdata-URL="LTI/forskrift/2005-12-01-1378/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Eksamensbestemmelser</span></h2><article class="legalP" id="paragraf-6-ledd-1">Eksamener organiseres og gjennomføres innenfor rammene av den eksamensforskrift med utfyllende regler som er fastsatt ved den enkelte høgskole.</article><article class="legalP" id="paragraf-6-ledd-2">Høgskolene må sikre at eksamensordningen omfatter alle hovedemner, jf. § 1. En eksamen kan omfatte emner fra flere hovedemner. Hver eksamen skal som hovedregel ha et omfang på minimum 15 studiepoeng og maksimum 60 studiepoeng. Eksamen skal inkludere en fordypningsoppgave. Eksamensformen skal sikre at studenten i hovedsak prøves individuelt.</article><article class="legalP" id="paragraf-6-ledd-3">Ved avsluttende eksamen i siste semester skal studentens evne til å vurdere yrkesfaglige problemstillinger og anvende viten fra utdanningens kunnskapsområde prøves.</article><article class="legalP" id="paragraf-6-ledd-4">Eksamensformen skal gi rom for at studenten kan bruke erfaringer fra praksisstudiene i denne eksamensbesvarelsen.</article></article><article class="legalArticle" data-lovdata-URL="LTI/forskrift/2005-12-01-1378/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Vurderingsuttrykk</span></h2><article class="legalP" id="paragraf-7-ledd-1">Høgskolens styre fastsetter vurderingsuttrykk innen de rammer som er gitt ved egen forskrift, jf. lovens § 3-9 (6). Ved vurdering av praksisstudiene skal benevnelsen bestått/ikke bestått nyttes.</article></article><article class="legalArticle" data-lovdata-URL="LTI/forskrift/2005-12-01-1378/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Vitnemål</span></h2><article class="legalP" id="paragraf-8-ledd-1">Det utstedes vitnemål til studenter som har fullført sosionomutdanningen. Av vitnemålet skal det framgå hvilke eksamener som er avlagt med angivelse av omfang, resultat og når eksamen er avlagt. Det skal videre framgå at studenten har gjennomført og bestått obligatoriske praksisstudier.</article><article class="legalP" id="paragraf-8-ledd-2">Fordypningsoppgaven med tittel og karakter angis på vitnemålet.</article></article><article class="legalArticle" data-lovdata-URL="LTI/forskrift/2005-12-01-1378/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft straks. Samtidig oppheves forskrift 28. januar 1999 nr. 1635 om faglig innhold og vurderingsordninger for sosionomutdanningen.</article></article></main></body></html>