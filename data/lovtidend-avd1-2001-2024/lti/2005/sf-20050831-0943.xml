<!DOCTYPE html><html lang="no"><head><title>Forskrift om føring av skatteregnskapet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-08-31-943</dd><dt class="dokid">DokumentID</dt><dd class="dokid">LTI/forskrift/2005-08-31-943</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 11 s 1760</dd><dt class="dateInForce">I kraft fra</dt><dd class="dateInForce">2005-08-31, 2005-08-22</dd><dt class="changesToDocuments">Endrer</dt><dd class="changesToDocuments"><ul><li>forskrift/1987-11-05-875</li><li>forskrift/1976-01-20-9867</li><li>forskrift/1972-08-02-9200</li><li>forskrift/1965-04-10-9821</li><li>forskrift/1964-06-01-9823</li><li>forskrift/1962-06-15-9919</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1952-11-21-2/§56</li></ul></dd><dt class="dateOfPublication">Kunngjort</dt><dd class="dateOfPublication">2005-09-02</dd><dt class="lastupdated">Rettet</dt><dd class="lastupdated">2005-09-06 (§ 13)</dd><dt class="journalNumber">Journalnummer</dt><dd class="journalNumber">2005-0826</dd><dt class="titleShort">Korttittel</dt><dd class="titleShort">Forskrift om føring av skatteregnskapet</dd><dt class="title">Tittel</dt><dd class="title">Forskrift om føring av skatteregnskapet.</dd><dt class="miscInformation">Annet om dokumentet</dt><dd class="miscInformation">Fastsatt av Skattedirektoratet 31. august 2005 med hjemmel i lov 21. november 1952 nr. 2 om betaling og innkreving av skatt (skattebetalingsloven) § 56, jf. delegeringsvedtak 21. september 1955.</dd><dt class="refid">RefID</dt><dd class="refid">forskrift/2005-08-31-943</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om føring av skatteregnskapet.<ul class="tocSubUl"><li>Kapittel 1. Alminnelige bestemmelser<ul class="tocSubUl"><li>§ 1. Forskriftens virkeområde og formål</li><li>§ 2. Regnskapssystem, bankkonto og skattekasse</li><li>§ 3. Skatteregnskapet</li><li>§ 4. Føring av skatteregnskapet</li><li>§ 5. Grunnleggende bokføringsprinsipper</li><li>§ 6. Avleggelse av skatteregnskapet</li></ul></li><li>Kapittel 2. Registrering, dokumentasjon og oppbevaring<ul class="tocSubUl"><li>§ 7. Registrering og dokumentasjon av opplysninger</li><li>§ 8. Dokumentasjon av avstemminger</li><li>§ 9. Oppbevaring av regnskapsmateriale</li></ul></li><li>Kapittel 3. Andre bestemmelser<ul class="tocSubUl"><li>§ 10. Innbetaling etter bistandsbegjæring fra annen kommune</li><li>§ 11. Oppfølging av uavklarte regnskapsposter, feilinnbetalinger og inntektskrav</li><li>§ 12. Bokføring av innfordringsutgifter/-inntekter i skatteregnskapet</li></ul></li><li>Kapittel 4. Ikrafttredelse mv.<ul class="tocSubUl"><li>§ 13. Ikrafttredelse mv.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2005-08-31-943" id="dokument"><h1>Forskrift om føring av skatteregnskapet.</h1><section class="section" data-name="kap1" id="kapittel-1" data-lovdata-URL="LTI/forskrift/2005-08-31-943/KAPITTEL_1"><h2>Kapittel 1. Alminnelige bestemmelser</h2><article class="legalArticle" data-lovdata-URL="LTI/forskrift/2005-08-31-943/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde og formål</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Forskriften gjelder for føringen av skatteregnskapet for alle landets kommuner, samt 2100 Svalbard og 2312 Sokkel/Utland.</article><article class="numberedLegalP" data-numerator="2" id="kapittel-1-paragraf-1-nummer-2">(2) Forskriften skal sikre at skatteoppkreverens arbeid med skatteregnskapet skjer i samsvar med gjeldende regelverk, instrukser og retningslinjer.</article></article><article class="legalArticle" data-lovdata-URL="LTI/forskrift/2005-08-31-943/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Regnskapssystem, bankkonto og skattekasse</span></h3><article class="numberedLegalP" data-numerator="1" id="kapittel-1-paragraf-2-nummer-1">(1) Skattedirektoratet bestemmer hvilket skatteregnskapssystem som skal benyttes.</article><article class="numberedLegalP" data-numerator="2" id="kapittel-1-paragraf-2-nummer-2">(2) Ved regnskapsføringen plikter skatteoppkreveren å bruke den bankkonto Skattedirektoratet bestemmer for oppbevaring av innbetalte skatte- og avgiftsbeløp. Det er ikke adgang til å bruke annen bankkonto for oppbevaring av innbetalte skatte- og avgiftsbeløp.</article><article class="numberedLegalP" data-numerator="3" id="kapittel-1-paragraf-2-nummer-3">(3) Skattekassen skal holdes regnskapsmessig adskilt fra kommunens kasse.</article></article><article class="legalArticle" data-lovdata-URL="LTI/forskrift/2005-08-31-943/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Skatteregnskapet</span></h3><article class="numberedLegalP" data-numerator="1" id="kapittel-1-paragraf-3-nummer-1">(1) Skatteregnskapet skal omfatte alle de skatter og avgifter mv. til stat, fylkeskommune, kommune og folketrygden som omfattes av fellesinnkrevingen (skattebetalingsordningen).</article><article class="numberedLegalP" data-numerator="2" id="kapittel-1-paragraf-3-nummer-2">(2) Skatteregnskapet skal holdes adskilt fra kommunens øvrige regnskaper.</article><article class="numberedLegalP" data-numerator="3" id="kapittel-1-paragraf-3-nummer-3">(3) Skatteregnskapet skal gi uttrykk for riktig mellomværende mellom skattemyndighetene og skattyterne, og mellom skattemyndighetene og arbeidsgiverne.</article><article class="numberedLegalP" data-numerator="4" id="kapittel-1-paragraf-3-nummer-4">(4) Skatteregnskapet skal være grunnlag for oppfølging og innkreving av alle skatter og avgifter som kommer inn under fellesinnkrevingen.</article><article class="numberedLegalP" data-numerator="5" id="kapittel-1-paragraf-3-nummer-5">(5) Skatteregnskapet skal gi grunnlag for riktig fordeling til skattekreditorene. Før hver fordeling skal det avsettes en bestemt prosent av betalt forskuddstrekk og forskuddsskatt som skal nyttes til tilbakebetaling til skattytere som får tilgodebeløp ved avregningen. Denne avsetningen kalles margin. Fordeling og marginavsetning skjer etter forskrifter gitt av Skattedirektoratet.</article></article><article class="legalArticle" data-lovdata-URL="LTI/forskrift/2005-08-31-943/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Føring av skatteregnskapet</span></h3><article class="numberedLegalP" data-numerator="1" id="kapittel-1-paragraf-4-nummer-1">(1) Skatteoppkreveren plikter å føre skatteregnskapet.</article><article class="numberedLegalP" data-numerator="2" id="kapittel-1-paragraf-4-nummer-2">(2) Skatteregnskapet skal føres i henhold til retningslinjer gitt av Skattedirektoratet.</article><article class="numberedLegalP" data-numerator="3" id="kapittel-1-paragraf-4-nummer-3">(3) Skattedirektoratet fastsetter kontoplan for skatteregnskapet og definerer hvilke poster som skal føres på de ulike kontoer.</article><article class="numberedLegalP" data-numerator="4" id="kapittel-1-paragraf-4-nummer-4">(4) Skatteregnskapet skal føres etter kontantprinsippet og etter regnskapsprinsippet. Kontantprinsippet omfatter alle inn- og utbetalinger. Regnskapsprinsippet omfatter alle posteringer, inklusive krav.</article></article><article class="legalArticle" data-lovdata-URL="LTI/forskrift/2005-08-31-943/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Grunnleggende bokføringsprinsipper</span></h3><article class="legalP" id="kapittel-1-paragraf-5-ledd-1">Bokføring, dokumentasjon og oppbevaring av regnskapsopplysninger skal skje i samsvar med følgende grunnleggende forutsetninger:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-5-ledd-1-punkt-1"><article class="legalP" id="kapittel-1-paragraf-5-ledd-1-punkt-1-ledd-1"><i>Tilgang til økonomisystem:</i> Det skal foreligge tilgang til det elektroniske skatteregnskapet som muliggjør produksjon av pliktig regnskapsrapportering og obligatoriske spesifikasjoner.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-5-ledd-1-punkt-2"><article class="legalP" id="kapittel-1-paragraf-5-ledd-1-punkt-2-ledd-1"><i>Fullstendighet:</i> Alle transaksjoner og andre regnskapsmessige disposisjoner skal bokføres.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-5-ledd-1-punkt-3"><article class="legalP" id="kapittel-1-paragraf-5-ledd-1-punkt-3-ledd-1"><i>Realitet:</i> Bokførte opplysninger skal reflektere faktisk inntrufne hendelser eller regnskapsmessige vurderinger og vedrøre skatteregnskapet.</article></article></li><li data-li-identifier="d)" data-name="d)"><article class="listArticle" id="kapittel-1-paragraf-5-ledd-1-punkt-4"><article class="legalP" id="kapittel-1-paragraf-5-ledd-1-punkt-4-ledd-1"><i>Nøyaktighet:</i> Opplysninger skal bokføres og spesifiseres korrekt.</article></article></li><li data-li-identifier="e)" data-name="e)"><article class="listArticle" id="kapittel-1-paragraf-5-ledd-1-punkt-5"><article class="legalP" id="kapittel-1-paragraf-5-ledd-1-punkt-5-ledd-1"><i>Ajourhold:</i> Opplysninger skal bokføres og spesifiseres uten ugrunnet opphold.</article></article></li><li data-li-identifier="f)" data-name="f)"><article class="listArticle" id="kapittel-1-paragraf-5-ledd-1-punkt-6"><article class="legalP" id="kapittel-1-paragraf-5-ledd-1-punkt-6-ledd-1"><i>Dokumentasjon:</i> Bokførte opplysninger skal være dokumentert på en måte som gjør etterprøving og kontroll mulig.</article></article></li><li data-li-identifier="g)" data-name="g)"><article class="listArticle" id="kapittel-1-paragraf-5-ledd-1-punkt-7"><article class="legalP" id="kapittel-1-paragraf-5-ledd-1-punkt-7-ledd-1"><i>Sporbarhet:</i> Det skal foreligge toveis kontrollspor mellom dokumentasjon, aktuelle obligatoriske spesifikasjoner og pliktig regnskapsrapportering.</article></article></li><li data-li-identifier="h)" data-name="h)"><article class="listArticle" id="kapittel-1-paragraf-5-ledd-1-punkt-8"><article class="legalP" id="kapittel-1-paragraf-5-ledd-1-punkt-8-ledd-1"><i>Oppbevaring:</i> Dokumentasjon, obligatoriske spesifikasjoner og pliktig regnskapsrapportering skal oppbevares i henhold til retningslinjer gitt av Skattedirektoratet.</article></article></li><li data-li-identifier="i)" data-name="i)"><article class="listArticle" id="kapittel-1-paragraf-5-ledd-1-punkt-9"><article class="legalP" id="kapittel-1-paragraf-5-ledd-1-punkt-9-ledd-1"><i>Sikring:</i> Regnskapsmaterialet skal sikres på en forsvarlig måte mot urettmessig endring, sletting eller tap.</article></article></li></ul></article></article><article class="legalArticle" data-lovdata-URL="LTI/forskrift/2005-08-31-943/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Avleggelse av skatteregnskapet</span></h3><article class="numberedLegalP" data-numerator="1" id="kapittel-1-paragraf-6-nummer-1">(1) Skatteregnskapet skal avlegges overfor Skattedirektoratet. Avleggelsen skal skje periodisk i henhold til instrukser og andre retningslinjer gitt av Skattedirektoratet.</article><article class="numberedLegalP" data-numerator="2" id="kapittel-1-paragraf-6-nummer-2">(2) Det avlagte regnskapet sendes skattekreditorene i henhold til instrukser og andre retningslinjer.</article><article class="numberedLegalP" data-numerator="3" id="kapittel-1-paragraf-6-nummer-3">(3) Skatteoppkreveren skal dokumentere på fastsatt skjema at skatteregnskapet er avlagt i samsvar med gjeldende regler.</article><article class="numberedLegalP" data-numerator="4" id="kapittel-1-paragraf-6-nummer-4">(4) Skatteregnskapet skal bestå av de pliktige rapporter som er nærmere beskrevet i retningslinjer gitt av Skattedirektoratet.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2005-08-31-943/KAPITTEL_2"><h2>Kapittel 2. Registrering, dokumentasjon og oppbevaring</h2><article class="legalArticle" data-lovdata-URL="LTI/forskrift/2005-08-31-943/§7" data-name="§7" id="kapittel-2-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Registrering og dokumentasjon av opplysninger</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Skatteoppkreveren skal registrere alle opplysninger som har betydning for skatteregnskapet uten ugrunnet opphold.</article><article class="numberedLegalP" data-numerator="2" id="kapittel-2-paragraf-1-nummer-2">(2) Registrerte opplysninger skal ikke endres. Nødvendig korreksjon skal skje ved ny registrering, og med henvisning mellom den nye og den opprinnelige registrerte opplysning.</article><article class="numberedLegalP" data-numerator="3" id="kapittel-2-paragraf-1-nummer-3">(3) Registrerte opplysninger skal være dokumentert. Dokumentasjonen skal inneholde henvisning til tilhørende registrert opplysning.</article></article><article class="legalArticle" data-lovdata-URL="LTI/forskrift/2005-08-31-943/§8" data-name="§8" id="kapittel-2-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Dokumentasjon av avstemminger</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Bankinnskudd skal avstemmes mot oppgaver fra kontoførende bank. Avstemmingen skal dokumenteres.</article><article class="numberedLegalP" data-numerator="2" id="kapittel-2-paragraf-2-nummer-2">(2) Skattedirektoratet fastsetter krav til andre avstemminger og hvordan de skal dokumenteres.</article></article><article class="legalArticle" data-lovdata-URL="LTI/forskrift/2005-08-31-943/§9" data-name="§9" id="kapittel-2-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Oppbevaring av regnskapsmateriale</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Dersom ikke annet er bestemt i retningslinjer gitt av Skattedirektoratet, skal regnskapsmateriale oppbevares i Norge i minimum 10 år etter at skattene er gjort opp eller avskrevet, og det ikke lenger kan forventes endringer i registrerte opplysninger.</article><article class="numberedLegalP" data-numerator="2" id="kapittel-2-paragraf-3-nummer-2">(2) Regnskapsmaterialet skal oppbevares ordnet, i henhold til instrukser og retningslinjer gitt av Skattedirektoratet. Det skal være betryggende sikret mot ødeleggelse og tyveri.</article><article class="numberedLegalP" data-numerator="3" id="kapittel-2-paragraf-3-nummer-3">(3) Regnskapsmaterialet skal kunne fremlegges for regional kontrollenhet og Riksrevisjonen i hele oppbevaringstiden, i en form som muliggjør etterkontroll.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2005-08-31-943/KAPITTEL_3"><h2>Kapittel 3. Andre bestemmelser</h2><article class="legalArticle" data-lovdata-URL="LTI/forskrift/2005-08-31-943/§10" data-name="§10" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Innbetaling etter bistandsbegjæring fra annen kommune</span></h3><article class="legalP" id="kapittel-3-paragraf-1-ledd-1">Når skatteoppkreveren innfordrer beløp etter bistandsbegjæring fra annen kommune, skal innfordrede beløp fortløpende overføres til den andre kommunen.</article></article><article class="legalArticle" data-lovdata-URL="LTI/forskrift/2005-08-31-943/§11" data-name="§11" id="kapittel-3-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Oppfølging av uavklarte regnskapsposter, feilinnbetalinger og inntektskrav</span></h3><article class="legalP" id="kapittel-3-paragraf-2-ledd-1">Uavklarte regnskapsposter, feilinnbetalinger og inntektskrav skal følges opp i henhold til instrukser og andre retningslinjer gitt av Skattedirektoratet.</article></article><article class="legalArticle" data-lovdata-URL="LTI/forskrift/2005-08-31-943/§12" data-name="§12" id="kapittel-3-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Bokføring av innfordringsutgifter/-inntekter i skatteregnskapet</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) Utgifter knyttet til innfordring i enkeltsak kan etter nærmere retningslinjer gitt av Skattedirektoratet føres som utgift i skatteregnskapet.</article><article class="numberedLegalP" data-numerator="2" id="kapittel-3-paragraf-3-nummer-2">(2) De utgifter som det offentlige pådrar seg ved rettslig prøving av skattekrav mv. etter reglene i skattebetalingsloven § 48, jf. folketrygdloven § 24-4, skal bokføres som innfordringsutgifter. Tilkjente saksomkostninger bokføres som innfordringsinntekter.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2005-08-31-943/KAPITTEL_4"><h2>Kapittel 4. Ikrafttredelse mv.</h2><article class="legalArticle" data-lovdata-URL="LTI/forskrift/2005-08-31-943/§13" data-name="§13" id="kapittel-4-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse mv.</span></h3><article class="legalP" id="kapittel-4-paragraf-1-ledd-1">Forskriften trer i kraft straks med virkning fra 22. august 2005. Den gjelder kun for kommuner som fører skatteregnskapet etter nytt forvaltningssystem for regnskapsføring og innkreving av skatt. For disse kommunene erstatter den forskrift 5. november 1987 nr. 875 om plikt til å føre skatteregnskapet over EDB, instruks 20. januar 1976 nr. 9867 om føringen av skatteregnskapet over EDB, forskrift 2. august 1972 nr. 9200 om føringen av skatteregnskapet, instruks 10. april 1965 nr. 9821 om kassasjon av regnskapsbøker m.v. for det særskilte skatteregnskapet, instruks 1. juni 1964 nr. 9823 om kommunekassererens bruk av nummererte kvitteringsblanketter, og forskrift 15. juni 1962 nr. 9919 om kontante utbetalinger mv. fra skattekassen.</article></article></section></main></body></html>