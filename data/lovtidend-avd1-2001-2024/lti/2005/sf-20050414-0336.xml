<!DOCTYPE html><html lang="no"><head><title>Forskrift om gjennomføring av JAR-STD 2 H om syntetiske treningsinnretninger for helikopter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-04-14-336</dd><dt class="dokid">DokumentID</dt><dd class="dokid">LTI/forskrift/2005-04-14-336</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 6 s 777</dd><dt class="dateInForce">I kraft fra</dt><dd class="dateInForce">2005-06-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§15-4</li><li>lov/1993-06-11-101/§5-3</li><li>forskrift/2005-02-01-91</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2005-04-22</dd><dt class="journalNumber">Journalnummer</dt><dd class="journalNumber">2005-0310</dd><dt class="titleShort">Korttittel</dt><dd class="titleShort">Forskrift om syntetiske treningsinnretninger</dd><dt class="title">Tittel</dt><dd class="title">Forskrift om gjennomføring av JAR-STD 2 H om syntetiske treningsinnretninger for helikopter.</dd><dt class="miscInformation">Annet om dokumentet</dt><dd class="miscInformation">Fastsatt av Luftfartstilsynet 14. april 2005 med hjemmel i lov 11. juni 1993 nr. 101 om luftfart (luftfartsloven) § 15-4 og § 5-3, jf. forskrift 1. februar 2005 nr. 91 om gjennomføring av JAR-FCL 2 Amendment 3 (BSL JAR-FCL 2) punkt 1.005 litra a) nr. 4, samt delegeringsvedtak 10. desember 1999 nr. 1273.</dd><dt class="refid">RefID</dt><dd class="refid">forskrift/2005-04-14-336</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gjennomføring av JAR-STD 2 H om syntetiske treningsinnretninger for helikopter.<ul class="tocSubUl"><li>§ 1. Virkeområde</li><li>§ 2. Formål</li><li>§ 3. Gjennomføring i norsk rett</li><li>§ 4. Kvalifisering av syntetisk treningsinnretning</li><li>§ 5. Søknad om kvalifisering</li><li>§ 6. Utstedelse av kvalifiseringssertifikat</li><li>§ 7. Kvalifiseringens varighet</li><li>§ 8. Fornyelse av kvalifisering</li><li>§ 9. Tilbakekall</li><li>§ 10. Innlevering av dokument</li><li>§ 11. Dispensasjon</li><li>§ 12. Ikrafttredelse</li><li>Vedlegg: JAR-STD 2 H Helicopter Flight Training Devices, utgave datert 1. september 2003</li></ul></li></ul></dd></dl></header><main class="documentBody" data-lovdata-URL="LTI/forskrift/2005-04-14-336" id="dokument"><h1>Forskrift om gjennomføring av JAR-STD 2 H om syntetiske treningsinnretninger for helikopter.</h1><article class="legalArticle" data-lovdata-URL="LTI/forskrift/2005-04-14-336/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder kvalifisering av syntetiske treningsinnretninger for helikopter i henhold til JAR-STD 2 H.</article></article><article class="legalArticle" data-lovdata-URL="LTI/forskrift/2005-04-14-336/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Formål</span></h2><article class="legalP" id="paragraf-2-ledd-1">Formålet med bestemmelsene i JAR-STD 2 H er å sikre at syntetiske treningsinnretninger for helikopter er i en slik stand at de på bakgrunn av flysikkerhetshensyn egner seg for operativ trening.</article></article><article class="legalArticle" data-lovdata-URL="LTI/forskrift/2005-04-14-336/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Gjennomføring i norsk rett</span></h2><article class="numberedLegalP" data-numerator="1" id="paragraf-3-nummer-1">(1) JAR-STD 2 H Helicopter Flight Training Devices, utgave av 1. september 2003, gjelder som norsk forskrift.</article><article class="numberedLegalP" data-numerator="2" id="paragraf-3-nummer-2">(2) Med «JAR-STD 2 H» menes i denne forskrift JAR-STD 2 H Helicopter Flight Training Devices, utgave av 1. september 2003.</article></article><article class="legalArticle" data-lovdata-URL="LTI/forskrift/2005-04-14-336/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kvalifisering av syntetisk treningsinnretning</span></h2><article class="legalP" id="paragraf-4-ledd-1">Luftfartstilsynet kvalifiserer syntetiske treningsinnretninger for helikopter i henhold til JAR-STD 2 H.</article></article><article class="legalArticle" data-lovdata-URL="LTI/forskrift/2005-04-14-336/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Søknad om kvalifisering</span></h2><article class="legalP" id="paragraf-5-ledd-1">Søknad om kvalifisering av syntetisk treningsinnretning for helikopter må sendes Luftfartstilsynet minst tre måneder før den tas i bruk.</article></article><article class="legalArticle" data-lovdata-URL="LTI/forskrift/2005-04-14-336/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Utstedelse av kvalifiseringssertifikat</span></h2><article class="legalP" id="paragraf-6-ledd-1">Kvalifiseringssertifikat i henhold til JAR-STD 2 H utstedes når Luftfartstilsynet har evaluert og kvalifisert en syntetisk treningsinnretning for et bestemt kvalifiseringsnivå.</article></article><article class="legalArticle" data-lovdata-URL="LTI/forskrift/2005-04-14-336/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Kvalifiseringens varighet</span></h2><article class="legalP" id="paragraf-7-ledd-1">Kvalifiseringen er gyldig i 12 måneder med mindre Luftfartstilsynet har bestemt en annen gyldighetsperiode.</article></article><article class="legalArticle" data-lovdata-URL="LTI/forskrift/2005-04-14-336/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Fornyelse av kvalifisering</span></h2><article class="numberedLegalP" data-numerator="1" id="paragraf-8-nummer-1">(1) Luftfartstilsynet kan etter søknad utføre evaluering av den syntetiske treningsinnretningen inntil 60 dager før kvalifiseringen utløper.</article><article class="numberedLegalP" data-numerator="2" id="paragraf-8-nummer-2">(2) Søknad med opplysninger som er nødvendig for å kunne fatte vedtak om fornyelse av kvalifisering skal sendes Luftfartstilsynet senest tre måneder før kvalifiseringen utløper.</article><article class="numberedLegalP" data-numerator="3" id="paragraf-8-nummer-3">(3) Kvalifiseringen fornyes med 12 måneder regnet fra kvalifiseringens utløpsdato.</article></article><article class="legalArticle" data-lovdata-URL="LTI/forskrift/2005-04-14-336/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Tilbakekall</span></h2><article class="legalP" id="paragraf-9-ledd-1">Dersom innehaveren av kvalifiseringen gitt i henhold til JAR-STD 2 H ikke overholder bestemmelsene som gjelder for kvalifiseringen, kan Luftfartstilsynet tilbakekalle eller begrense kvalifiseringen.</article></article><article class="legalArticle" data-lovdata-URL="LTI/forskrift/2005-04-14-336/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Innlevering av dokument</span></h2><article class="legalP" id="paragraf-10-ledd-1">Dersom en kvalifisering gitt i henhold til JAR-STD 2 H er tilbakekalt med hjemmel i § 9 skal kvalifiseringssertifikatet umiddelbart sendes til Luftfartstilsynet.</article></article><article class="legalArticle" data-lovdata-URL="LTI/forskrift/2005-04-14-336/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Dispensasjon</span></h2><article class="legalP" id="paragraf-11-ledd-1">Luftfartstilsynet kan, når særlige grunner tilsier det, dispensere fra bestemmelsene i denne forskrift.</article></article><article class="legalArticle" data-lovdata-URL="LTI/forskrift/2005-04-14-336/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" id="paragraf-12-ledd-1">Denne forskriften trer i kraft 1. juni 2005.</article></article><section class="section" id="kapittel-1" data-lovdata-URL="LTI/forskrift/2005-04-14-336/KAPITTEL_1"><h2>Vedlegg: JAR-STD 2 H Helicopter Flight Training Devices, utgave datert 1. september 2003</h2><article class="defaultP">(pdf)</article></section></main></body></html>