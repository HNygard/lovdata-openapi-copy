<!DOCTYPE html><html lang="no"><head><title>Lov om endringer i lov 7. juni 1996 nr. 31 om Den norske kirke.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2005-04-29-25</dd><dt class="dokid">DokumentID</dt><dd class="dokid">LTI/lov/2005-04-29-25</dd><dt class="ministry">Departement</dt><dd class="ministry"><ul><li>Kultur- og kirkedepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 6 s 750</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1996-06-07-31</li></ul></dd><dt class="dateOfPublication">Kunngjort</dt><dd class="dateOfPublication">2005-04-29</dd><dt class="journalNumber">Journalnummer</dt><dd class="journalNumber">2005-0297</dd><dt class="titleShort">Korttittel</dt><dd class="titleShort">Endringslov til kirkeloven</dd><dt class="title">Tittel</dt><dd class="title">Lov om endringer i lov 7. juni 1996 nr. 31 om Den norske kirke.</dd><dt class="miscInformation">Annet om dokumentet</dt><dd class="miscInformation">Ot.prp.nr.30 (2004–2005), Innst.O.nr.62 (2004–2005) og Besl.O.nr.58 (2004–2005). Odels- og lagtingsvedtak hhv. 18. mars og 12. april 2005. Fremmet av Kultur- og kirkedepartementet.</dd><dt class="refid">RefID</dt><dd class="refid">lov/2005-04-29-25</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 7. juni 1996 nr. 31 om Den norske kirke.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2005-04-29-25" id="dokument"><h1>Lov om endringer i lov 7. juni 1996 nr. 31 om Den norske kirke.</h1><section class="section" data-name="kapI" id="kapittel-1" data-lovdata-URL="LTI/lov/2005-04-29-25/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">Lov 7. juni 1996 nr. 31 om Den norske kirke endres slik:</article> <article class="defaultP" margin-top="true">§ 23 første ledd ny bokstav f skal lyde:<ul class="defaultList"><li data-li-identifier="f)" data-name="f)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">en representant fra døvemenighetene i Oslo bispedømmeråd.</article></article></li></ul></article> <article class="defaultP" margin-top="true">§ 23 annet ledd annet punktum skal lyde:</article><article class="legalP" id="kapittel-1-ledd-2">Kirkemøtet gir nærmere regler om valget, herunder regler som presiserer hvem som er stemmeberettiget og valgbar etter første ledd bokstavene b, c, d, e og f.</article> <article class="defaultP" margin-top="true">§ 24 nytt sjette og sjuende ledd skal lyde:</article><article class="legalP" id="kapittel-1-ledd-3">Kirkemøtet kan godkjenne forsøk med valgmenigheter som selv finansierer sin virksomhet. Nærmere vilkår for det enkelte forsøk fastsettes av Kirkemøtet.</article><article class="legalP" id="kapittel-1-ledd-4">Kirkemøtet kan uten hinder av bestemmelsene i loven her godkjenne forsøk med stemmerettsalder ned til 15 år, valgperiode på to år og direkte valg til kirkelig fellesråd og bispedømmeråd. Nærmere vilkår for det enkelte forsøk fastsettes av Kirkemøtet.</article> <article class="defaultP" margin-top="true">§ 36 skal lyde:</article><article class="legalP" id="kapittel-1-ledd-5">Konfirmasjonsopplæring skal ikke legges til skolens tid, med mindre særlige grunner tilsier det og kommunen har gitt sitt samtykke. Med særlige grunner menes tilrettelagt opplæring for funksjonshemmede, avstander som krever skoleskyss eller liknende forhold som gjør det svært vanskelig å gi et tilfredsstillende opplæringstilbud utenom skolens tid.</article></section><section class="section" data-name="kapII" id="kapittel-2" data-lovdata-URL="LTI/lov/2005-04-29-25/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra det tidspunkt Kongen fastsetter.</article></section></main></body></html>