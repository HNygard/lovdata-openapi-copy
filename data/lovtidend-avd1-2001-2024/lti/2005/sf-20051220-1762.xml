<!DOCTYPE html><html lang="no"><head><title>Forskrift om eksamen ved Høgskolen i Nord-Trøndelag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-20-1762</dd><dt class="dokid">DokumentID</dt><dd class="dokid">LTI/forskrift/2005-12-20-1762</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 1 s 55</dd><dt class="dateInForce">I kraft fra</dt><dd class="dateInForce">2006-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-06-20-1258</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-9</li><li>lov/2005-04-01-15/§3-10</li></ul></dd><dt class="dateOfPublication">Kunngjort</dt><dd class="dateOfPublication">2006-01-10</dd><dt class="journalNumber">Journalnummer</dt><dd class="journalNumber">2006-0015</dd><dt class="titleShort">Korttittel</dt><dd class="titleShort">Forskrift om eksamen ved HiNT</dd><dt class="title">Tittel</dt><dd class="title">Forskrift om eksamen ved Høgskolen i Nord-Trøndelag.</dd><dt class="miscInformation">Annet om dokumentet</dt><dd class="miscInformation">Fastsatt av styret for Høgskolen i Nord-Trøndelag 20. desember 2005 med hjemmel i lov 1. april 2005 nr. 15 om universiteter og høyskoler § 3-9 nr. 7 og § 3-10 nr. 3 og 4.</dd><dt class="refid">RefID</dt><dd class="refid">forskrift/2005-12-20-1762</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om eksamen ved Høgskolen i Nord-Trøndelag.<ul class="tocSubUl"><li>§ 1. Virkeområde</li><li>§ 2. Eksamen</li><li>§ 3. Eksamensformer</li><li>§ 4. Karaktersystem</li><li>§ 5. Studierett og rett til å gå opp til eksamen. Permisjon</li><li>§ 6. Oppmelding og avmelding til eksamen</li><li>§ 7. Utsatt og ny eksamen</li><li>§ 8. Fritak fra eksamen</li><li>§ 9. Muntlig eksamen</li><li>§ 10. Eksamen under særlige vilkår</li><li>§ 11. Bruk av hjelpemidler</li><li>§ 12. Bestemmelser for hjemmeeksamener, nettbaserte eksamener og løpende vurdering</li><li>§ 13. Fusk</li><li>§ 14. Sensorer og sensur</li><li>§ 15. Klage over formelle feil ved eksamen og over karakterfastsetting</li><li>§ 16. Vitnemål. Karakterutskrift</li><li>§ 17. Forholdet til nasjonale rammeplaner</li><li>§ 18. Retningslinjer for eksamenskandidater mv.</li><li>§ 19. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-20-1762" id="dokument"><h1>Forskrift om eksamen ved Høgskolen i Nord-Trøndelag.</h1><article class="legalArticle" data-lovdata-URL="LTI/forskrift/2005-12-20-1762/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Eksamensforskriften omfatter alle eksamener som inngår i godkjente fag eller studium ved Høgskolen i Nord-Trøndelag.</article></article><article class="legalArticle" data-lovdata-URL="LTI/forskrift/2005-12-20-1762/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Eksamen</span></h2><ul class="defaultList"><li data-li-identifier="1." data-name="1."><article class="listArticle" id="paragraf-2-punkt-1"><article class="legalP" id="paragraf-2-punkt-1-ledd-1">Et studium er sammensatt av flere fag eller emner som igjen kan være delt inn i ulike delemner.</article></article></li><li data-li-identifier="2." data-name="2."><article class="listArticle" id="paragraf-2-punkt-2"><article class="legalP" id="paragraf-2-punkt-2-ledd-1">Omfanget av et fag eller emne i høgskolens fag- og studieplaner måles i studiepoeng der 60 studiepoeng svarer til normal arbeidsinnsats i et helt studieår.</article></article></li><li data-li-identifier="3." data-name="3."><article class="listArticle" id="paragraf-2-punkt-3"><article class="legalP" id="paragraf-2-punkt-3-ledd-1">Ved høgskolen kan det avlegges fag- og emneeksamener. Hvilke eksamener som inngår i et godkjent studium og som gir grunnlag for tittel/grad, framgår av rammeplaner/fagplaner eller egne studieplaner.</article></article></li><li data-li-identifier="4." data-name="4."><article class="listArticle" id="paragraf-2-punkt-4"><article class="legalP" id="paragraf-2-punkt-4-ledd-1">Som eksamen regnes prøve i et fag eller emne som inngår i vurderingsgrunnlaget for fastsetting av karakter. Det kan være: <ul class="defaultList"><li data-li-identifier="-" data-name="-"><article class="listArticle" id="paragraf-2-punkt-4-ledd-1-punkt-1"><article class="legalP" id="paragraf-2-punkt-4-ledd-1-punkt-1-ledd-1">skriftlig og/eller muntlig prøve.</article></article></li><li data-li-identifier="-" data-name="-"><article class="listArticle" id="paragraf-2-punkt-4-ledd-1-punkt-2"><article class="legalP" id="paragraf-2-punkt-4-ledd-1-punkt-2-ledd-1">praksisopplæring, praktiske prøver og oppgaver.</article></article></li><li data-li-identifier="-" data-name="-"><article class="listArticle" id="paragraf-2-punkt-4-ledd-1-punkt-3"><article class="legalP" id="paragraf-2-punkt-4-ledd-1-punkt-3-ledd-1">framsyninger, framføringer som f.eks. konserter o.a.</article></article></li><li data-li-identifier="-" data-name="-"><article class="listArticle" id="paragraf-2-punkt-4-ledd-1-punkt-4"><article class="legalP" id="paragraf-2-punkt-4-ledd-1-punkt-4-ledd-1">utført laboratoriearbeid, prosjektarbeid, praksisrapport, seminararbeid eller annen dokumentasjon.</article></article></li></ul></article></article></li></ul></article><article class="legalArticle" data-lovdata-URL="LTI/forskrift/2005-12-20-1762/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Eksamensformer</span></h2><ul class="defaultList"><li data-li-identifier="1." data-name="1."><article class="listArticle" id="paragraf-3-punkt-1"><article class="legalP" id="paragraf-3-punkt-1-ledd-1">Eksamener kan organiseres som individuell eksamen, gruppeeksamen, mapper og hjemmeeksamen. Gruppeeksamen kan avholdes bare for en del av et studium i samsvar med godkjent rammeplan eller studieplan. For studieenheter under 30 studiepoeng gjelder ikke denne begrensningen.</article></article></li><li data-li-identifier="2." data-name="2."><article class="listArticle" id="paragraf-3-punkt-2"><article class="legalP" id="paragraf-3-punkt-2-ledd-1">Hvilke eksamensformer som skal inngå i en samlet vurdering i et fag/emne og hvordan bedømmelse av ulike deleksamener vektes, skal framgå av studie- eller fagplaner.</article></article></li></ul></article><article class="legalArticle" data-lovdata-URL="LTI/forskrift/2005-12-20-1762/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Karaktersystem</span></h2><ul class="defaultList"><li data-li-identifier="1." data-name="1."><article class="listArticle" id="paragraf-4-punkt-1"><article class="legalP" id="paragraf-4-punkt-1-ledd-1">Vurderingsuttrykket ved eksamen, prøve, bedømmelse av oppgave eller annen vurdering skal være bestått/ikke bestått eller en gradert skala med fem trinn fra A til E for bestått og F for ikke bestått. Når karakteruttrykkene bestått/ikke bestått benyttes, bør det angis hvilket nivå (A til E) som kreves for at prestasjonen vurderes til bestått.</article></article></li><li data-li-identifier="2." data-name="2."><article class="listArticle" id="paragraf-4-punkt-2"><article class="legalP" id="paragraf-4-punkt-2-ledd-1">Når karakter i et fag, hovedemne eller emne fastsettes på grunnlag av flere deleksamener, skal alle deleksamener være bestått før endelig karakter gis.</article></article></li><li data-li-identifier="3." data-name="3."><article class="listArticle" id="paragraf-4-punkt-3"><article class="legalP" id="paragraf-4-punkt-3-ledd-1">Følgende kriterier er fastsatt for vurderingen av prestasjonene til eksamen ved bruk av gradert karakterskala: <table><thead><tr><th data-text-align="center" data-vertical-align="top"><i>Symbol</i></th><th data-text-align="center" data-vertical-align="top"><i>Betegnelse</i></th><th data-text-align="left" data-vertical-align="top"><i>Generell, kvalitativ beskrivelse av vurderingskriterier</i></th></tr></thead><tbody><tr><td data-text-align="center" data-vertical-align="top">A</td><td data-text-align="center" data-vertical-align="top">Fremragende</td><td data-text-align="left" data-vertical-align="top">Fremragende prestasjon som klart utmerker seg. Kandidaten viser svært god vurderingsevne og stor grad av selvstendighet.</td></tr><tr><td data-text-align="center" data-vertical-align="top">B</td><td data-text-align="center" data-vertical-align="top">Meget god</td><td data-text-align="left" data-vertical-align="top">Meget god prestasjon. Kandidaten viser meget god vurderingsevne og selvstendighet.</td></tr><tr><td data-text-align="center" data-vertical-align="top">C</td><td data-text-align="center" data-vertical-align="top">God</td><td data-text-align="left" data-vertical-align="top">Jevnt god prestasjon som er tilfredsstillende på de fleste områder. Kandidaten viser god vurderingsevne og selvstendighet på de viktigste områdene.</td></tr><tr><td data-text-align="center" data-vertical-align="top">D</td><td data-text-align="center" data-vertical-align="top">Nokså god</td><td data-text-align="left" data-vertical-align="top">En akseptabel prestasjon med noen vesentlige mangler. Viser en viss grad av vurderingsevne og selvstendighet.</td></tr><tr><td data-text-align="center" data-vertical-align="top">E</td><td data-text-align="center" data-vertical-align="top">Tilstrekkelig</td><td data-text-align="left" data-vertical-align="top">Prestasjonen tilfredsstiller minimumskravene, men heller ikke mer. Kandidaten viser liten vurderingsevne og selvstendighet.</td></tr><tr><td data-text-align="center" data-vertical-align="top">F</td><td data-text-align="center" data-vertical-align="top">Ikke bestått</td><td data-text-align="left" data-vertical-align="top">Prestasjon som ikke tilfredsstiller de faglige minimumskravene. Kandidaten viser både manglende vurderingsevne og selvstendighet.</td></tr></tbody></table></article></article></li><li data-li-identifier="4." data-name="4."><article class="listArticle" id="paragraf-4-punkt-4"><article class="legalP" id="paragraf-4-punkt-4-ledd-1">Når resultatet av flere deleksamener inngår i en samlet karakter benyttes følgende omregningsskala: A=5, B= 4, C=3, D=2 og E=1. Den enkelte deleksamen vektes i forhold til andel av totalen. Det brukes vanlige forhøyningsregler.</article></article></li></ul></article><article class="legalArticle" data-lovdata-URL="LTI/forskrift/2005-12-20-1762/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Studierett og rett til å gå opp til eksamen. Permisjon</span></h2><ul class="defaultList"><li data-li-identifier="1." data-name="1."><article class="listArticle" id="paragraf-5-punkt-1"><article class="legalP" id="paragraf-5-punkt-1-ledd-1">Studieretten og retten til å gå opp til eksamen er fastsatt i lovens § 3-10, jf. § 3-6 og § 3-7. I henhold til § 3-10 nr. 3 kan også eksamenskandidater som ikke er tatt opp som studenter (privatister), gis anledning til å gå opp til eksamen på vilkår av de faglige og obligatoriske arbeidskravene er oppfylt. Alle som melder seg opp til eksamen skal ha betalt semesteravgift til Studentsamskipnaden. Privatister skal dessuten betale egen eksamensavgift som er fastsatt av styret.</article></article></li><li data-li-identifier="2." data-name="2."><article class="listArticle" id="paragraf-5-punkt-2"><article class="legalP" id="paragraf-5-punkt-2-ledd-1">Studenter som er tatt opp ved høgskolen har rett til å ta tilleggsfag ved alle avdelinger. Avdelingsstyret avgjør om tilbud om tilleggsfag kan gis, og i tilfelle i hvor stort omfang i det enkelte studietilbud. Frist for registrering settes til 3 uker etter studiestart i hvert semester.</article></article></li><li data-li-identifier="3." data-name="3."><article class="listArticle" id="paragraf-5-punkt-3"><article class="legalP" id="paragraf-5-punkt-3-ledd-1">For å kunne avlegge eksamen i et fag/emne kan det være krav om at bestemte eksamener eller prøver skal være godkjent på forhånd, eller det kan være krav om å ha fulgt obligatorisk undervisning, praksis eller andre arbeidskrav. Disse bestemmelsene framgår av studieplan eller fagplan. Bare de studenter som oppfyller disse kravene har rett til å gå opp til eksamen i vedkommende fag/emne.</article></article></li><li data-li-identifier="4." data-name="4."><article class="listArticle" id="paragraf-5-punkt-4"><article class="legalP" id="paragraf-5-punkt-4-ledd-1">En student har rett til å framstille seg til eksamen i samme fag/emne 3 ganger. For veiledete praksisstudier er det bare anledning til å framstille seg to ganger. I særlige tilfeller kan avdelingsstyret etter søknad gjøre unntak for disse bestemmelsene om et ekstra og siste forsøk.</article></article></li><li data-li-identifier="5." data-name="5."><article class="listArticle" id="paragraf-5-punkt-5"><article class="legalP" id="paragraf-5-punkt-5-ledd-1">Når en student har avlagt eksamen på nytt, gjelder den beste karakteren.</article></article></li><li data-li-identifier="6." data-name="6."><article class="listArticle" id="paragraf-5-punkt-6"><article class="legalP" id="paragraf-5-punkt-6-ledd-1">Retten til å fortsette ved et studium, eller å få rett til å ta fag/emner på høyere årstrinn i flerårige studier, kan reguleres ved særskilt krav for hvert enkelt studium. Slike krav fastsettes av avdelingsstyret og skal framgå av studieplan eller fagplan.</article></article></li><li data-li-identifier="7." data-name="7."><article class="listArticle" id="paragraf-5-punkt-7"><article class="legalP" id="paragraf-5-punkt-7-ledd-1">En kandidat som har gjennomført et studium, har rett til å forbedre karakter inntil 1 år etterpå uten å betale eksamensavgift som privatist. Det samme gjelder studenter som har forlatt høgskolen uten å ha fullført sitt studium. Dersom studieplan eller fagplan i mellomtiden er endret, kan kandidaten i dette tilfelle ikke kreve å få gå opp til eksamen etter de tidligere gjeldende bestemmelser og pensum.</article></article></li><li data-li-identifier="8." data-name="8."><article class="listArticle" id="paragraf-5-punkt-8"><article class="legalP" id="paragraf-5-punkt-8-ledd-1">Permisjon kan innvilges inntil 2 år sammenhengende. Studenter har ikke krav på å følge tidligere fagplan/studieplan om pensum og undervisningsopplegg skulle være endret i mellomtiden.</article></article></li></ul></article><article class="legalArticle" data-lovdata-URL="LTI/forskrift/2005-12-20-1762/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Oppmelding og avmelding til eksamen</span></h2><ul class="defaultList"><li data-li-identifier="1." data-name="1."><article class="listArticle" id="paragraf-6-punkt-1"><article class="legalP" id="paragraf-6-punkt-1-ledd-1">Hver avdeling legger fram samlet eksamensplan senest en måned etter semesterstart. Eksamensplan inneholder datoer for eksamener i semesteret, datofestede frister for individuell oppmelding og avmelding til eksamen samt sensurfrist. For noen eksamener kan det være nødvendig å fastsette eksamensdato i etterkant av oppmeldingsfristen. Det kan tas forbehold om endringer av eksamensplanene. Oppmelding til eksamen skjer automatisk i forhold til det studieprogram/utdanningsplan en student er knyttet til. Ved studier og fag som ikke har automatisk oppmelding, skal studenten selv melde seg opp, normalt via det web-baserte studieadministrative systemet. Den enkelte student er via det samme systemet ansvarlig for å kontrollere at eksamensoppmeldingene er korrekt registrert i forkant av de enkelte eksamener.</article></article></li><li data-li-identifier="2." data-name="2."><article class="listArticle" id="paragraf-6-punkt-2"><article class="legalP" id="paragraf-6-punkt-2-ledd-1">En kandidat kan trekke seg fra en eksamen slik at det ikke blir registrert som et forsøk. Det må i så fall normalt skje via det web-baserte studieadministrative systemet minst to uker før eksamensdato.</article></article></li><li data-li-identifier="3." data-name="3."><article class="listArticle" id="paragraf-6-punkt-3"><article class="legalP" id="paragraf-6-punkt-3-ledd-1">Hvis en som er oppmeldt unnlater å møte til eksamen uten å ha gyldig grunn, regnes det som ett forsøk. Gyldig grunn er sykdom eller sterke velferdsgrunner som skal være bekreftet ved legeattest/annen skriftlig bekreftelse. Denne dokumentasjonen skal leveres innen en uke etter eksmensdato til eksamensadministrasjonen. Tilsvarende gjelder for studenter som blir syke under eksamen.</article></article></li></ul></article><article class="legalArticle" data-lovdata-URL="LTI/forskrift/2005-12-20-1762/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utsatt og ny eksamen</span></h2><ul class="defaultList"><li data-li-identifier="1." data-name="1."><article class="listArticle" id="paragraf-7-punkt-1"><article class="legalP" id="paragraf-7-punkt-1-ledd-1">Det skal holdes utsatt eksamen for kandidater som har gyldig fravær (sykdom/sterke velferdsgrunner) ved ordinær eksamen. Kandidater som har møtt til ordinær eksamen, men ikke bestått, kan samtidig melde seg opp til ny eksamen. Utsatt og/eller ny eksamen holdes normalt innen utgangen av påfølgende semester. Eksamensformen da vil normalt være den samme som ved ordinær eksamen, men kan i forståelse med kandidaten(e) være en annen.</article></article></li><li data-li-identifier="2." data-name="2."><article class="listArticle" id="paragraf-7-punkt-2"><article class="legalP" id="paragraf-7-punkt-2-ledd-1">Kandidater som ønsker å forbedre karakter, har anledning til å melde seg opp til ny eksamen.</article></article></li><li data-li-identifier="3." data-name="3."><article class="listArticle" id="paragraf-7-punkt-3"><article class="legalP" id="paragraf-7-punkt-3-ledd-1">Studenten har ansvar for oppmelding til utsatt og ny eksamen. Oppmelding må da skje innen kunngjort frist fra avdelingen.</article></article></li></ul></article><article class="legalArticle" data-lovdata-URL="LTI/forskrift/2005-12-20-1762/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Fritak fra eksamen</span></h2><ul class="defaultList"><li data-li-identifier="1." data-name="1."><article class="listArticle" id="paragraf-8-punkt-1"><article class="legalP" id="paragraf-8-punkt-1-ledd-1">En student skal få fritak fra eksamen eller prøve når det godtgjøres at tilsvarende eksamen eller prøve er avlagt ved samme eller annen institusjon, jf. § 3-10 i loven. Fritak fra eksamen kan etter søknad også innvilges på grunnlag av dokumentert realkompetanse. Dekan avgjør saker om fritak.</article></article></li><li data-li-identifier="2." data-name="2."><article class="listArticle" id="paragraf-8-punkt-2"><article class="legalP" id="paragraf-8-punkt-2-ledd-1">Søknad om fritak for eksamen eller prøve må være framsatt senest 1 måned før oppmeldingsfristen for den aktuelle eksamen. Fritak for eksamen eller prøve skal framgå på vitnemål og karakterutskrift, med angivelse av på hvilket grunnlag fritaket er gitt.</article></article></li></ul></article><article class="legalArticle" data-lovdata-URL="LTI/forskrift/2005-12-20-1762/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Muntlig eksamen</span></h2><ul class="defaultList"><li data-li-identifier="1." data-name="1."><article class="listArticle" id="paragraf-9-punkt-1"><article class="legalP" id="paragraf-9-punkt-1-ledd-1">I henhold til § 3-9 nr. 3 i loven er muntlig eksamen offentlig. Sensor(ene) får myndighet til å avgjøre om eksamen skal være lukket for enkelte kandidater etter individuelle og begrunnede søknader.</article></article></li><li data-li-identifier="2." data-name="2."><article class="listArticle" id="paragraf-9-punkt-2"><article class="legalP" id="paragraf-9-punkt-2-ledd-1">Muntlig eksamen kan gi grunnlag for: <ul class="defaultList"><li data-li-identifier="-" data-name="-"><article class="listArticle" id="paragraf-9-punkt-2-ledd-1-punkt-1"><article class="legalP" id="paragraf-9-punkt-2-ledd-1-punkt-1-ledd-1">Selvstendig karakter</article></article></li><li data-li-identifier="-" data-name="-"><article class="listArticle" id="paragraf-9-punkt-2-ledd-1-punkt-2"><article class="legalP" id="paragraf-9-punkt-2-ledd-1-punkt-2-ledd-1">Egen delkarakter som vektes sammen med annen/andre delkarakter(er) i faget/emnet</article></article></li><li data-li-identifier="-" data-name="-"><article class="listArticle" id="paragraf-9-punkt-2-ledd-1-punkt-3"><article class="legalP" id="paragraf-9-punkt-2-ledd-1-punkt-3-ledd-1">Korrigerende karakter til annen eksamen i faget/emnet (gruppeeksamen eller individuell eksamen) der karakteren er kunngjort på forhånd. Da oppgis ikke karakteren for den muntlig delen av eksamen, bare den endelige karakteren i faget.</article></article></li></ul></article><article class="legalP" id="paragraf-9-punkt-2-ledd-2">Hvilken type muntlig eksamen som skal benyttes, framgår av studieplan eller fagplan.</article></article></li><li data-li-identifier="3." data-name="3."><article class="listArticle" id="paragraf-9-punkt-3"><article class="legalP" id="paragraf-9-punkt-3-ledd-1">I henhold til § 5-3 nr. 5 i loven kan karakterfastsetting etter muntlig eksamen ikke påklages.</article></article></li></ul></article><article class="legalArticle" data-lovdata-URL="LTI/forskrift/2005-12-20-1762/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Eksamen under særlige vilkår</span></h2><ul class="defaultList"><li data-li-identifier="1." data-name="1."><article class="listArticle" id="paragraf-10-punkt-1"><article class="legalP" id="paragraf-10-punkt-1-ledd-1">Kandidater som av medisinske eller andre grunner har behov for særordninger i forbindelse med eksamen, må søke om dette innen en nærmere fastsatt dato, normalt innen 1. mars og 1. oktober. Behovet må dokumenteres med legeattest eller attest fra andre sakkyndige, ikke eldre enn 3 md. Attesten må inneholde en spesifikasjon av behovet for særordninger i en eksamenssituasjon. I særlige tilfelle kan det dispenseres fra denne fristen. Det skal søkes for hver eksamensperiode. Kandidater med kroniske lidelser/varige funksjonshemninger trenger ikke nye attester eller ny søknad.</article></article></li><li data-li-identifier="2." data-name="2."><article class="listArticle" id="paragraf-10-punkt-2"><article class="legalP" id="paragraf-10-punkt-2-ledd-1">Særordninger kan gis til kandidater som f.eks. har kroniske lidelser, fysiske funksjonshemninger, psykiske problemer, gravide som har behov for hvile, mødre som ammer, kandidater med dysleksi eller som ikke har norsk som morsmål.</article></article></li><li data-li-identifier="3." data-name="3."><article class="listArticle" id="paragraf-10-punkt-3"><article class="legalP" id="paragraf-10-punkt-3-ledd-1">Særordninger kan gis i form av spesielle fysiske tilrettelegginger, spesielle hjelpemidler og/eller utvidet tid til eksamen.</article></article></li><li data-li-identifier="4." data-name="4."><article class="listArticle" id="paragraf-10-punkt-4"><article class="legalP" id="paragraf-10-punkt-4-ledd-1">Til vanlig kan det innvilges inntil 25%, men maksimum 1 time, utvidet eksamenstid. Studenter med annet morsmål enn norsk, kan få utvidet eksamenstid de to første semestrene. Ved hjemmeeksamen kan det gis inntil 48 timers utvidelse av tiden, inklusive eventuelt lørdag og søndag. Ved sterk funksjonshemning e.a. kan ytterligere utviding av eksamenstid innvilges. Opplysning om særvilkår skal ikke gjøres kjent for sensor(ene).</article></article></li><li data-li-identifier="5." data-name="5."><article class="listArticle" id="paragraf-10-punkt-5"><article class="legalP" id="paragraf-10-punkt-5-ledd-1">Kandidater som ikke har norsk som morsmål, skal normalt gis adgang til å bruke tospråklige ordbøker. I særskilte tilfelle kan en kandidat etter søknad få oppgavetekst på engelsk og tillatelse til å besvare oppgaven på engelsk.</article></article></li><li data-li-identifier="6." data-name="6."><article class="listArticle" id="paragraf-10-punkt-6"><article class="legalP" id="paragraf-10-punkt-6-ledd-1">Alternative eksamensformer kan benyttes for kandidater som pga. kroniske lidelser eller sterke funksjonshemninger e.a. ikke kan gjennomføre eksamen med ordinær eksamensform.</article></article></li></ul></article><article class="legalArticle" data-lovdata-URL="LTI/forskrift/2005-12-20-1762/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Bruk av hjelpemidler</span></h2><ul class="defaultList"><li data-li-identifier="1." data-name="1."><article class="listArticle" id="paragraf-11-punkt-1"><article class="legalP" id="paragraf-11-punkt-1-ledd-1">Oversikt over tillatte hjelpemidler ved skoleeksamener skal være angitt for det enkelte fag eller emne i fag- eller studieplan, og skal tydelig framgå av eksamensoppgaven.</article></article></li><li data-li-identifier="2." data-name="2."><article class="listArticle" id="paragraf-11-punkt-2"><article class="legalP" id="paragraf-11-punkt-2-ledd-1">Mobiltelefoner og annet kommunikasjonsutstyr må være avslått og oppbevares på anvist plass i eksamenslokalet under ordinære skriftlige skoleeksamener.</article></article></li><li data-li-identifier="3." data-name="3."><article class="listArticle" id="paragraf-11-punkt-3"><article class="legalP" id="paragraf-11-punkt-3-ledd-1">Bruk av ikke tillatte hjelpemidler betraktes som fusk. Besittelse av ikke tillatte hjelpemidler etter at eksamen er igangsatt, betraktes som forsøk på fusk.</article></article></li></ul></article><article class="legalArticle" data-lovdata-URL="LTI/forskrift/2005-12-20-1762/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Bestemmelser for hjemmeeksamener, nettbaserte eksamener og løpende vurdering</span></h2><ul class="defaultList"><li data-li-identifier="1." data-name="1."><article class="listArticle" id="paragraf-12-punkt-1"><article class="legalP" id="paragraf-12-punkt-1-ledd-1">Utlevering/innlevering av hjemmeeksamen skjer skriftlig via servicetorget (studentekspedisjonen) eller elektronisk via høgskolens nettbaserte e-læringssystem.</article></article></li><li data-li-identifier="2." data-name="2."><article class="listArticle" id="paragraf-12-punkt-2"><article class="legalP" id="paragraf-12-punkt-2-ledd-1">Bestemmelsene om hjemmeeksamener, nettbaserte eksamener og løpende vurdering (mappevurdering) vil i generell form være tatt inn i studie- eller fagplaner, jf. § 2 og § 3 i denne forskriften.</article></article></li><li data-li-identifier="3." data-name="3."><article class="listArticle" id="paragraf-12-punkt-3"><article class="legalP" id="paragraf-12-punkt-3-ledd-1">I tillegg gir avdelingene mer detaljert informasjon om og bestemmelser for slike eksamener i enkelte emner eller fag. I denne informasjonen ligger også angivelse av tidsfrister og varighet, krav til presentasjons- og innleveringsform, antall eksemplar av besvarelsen mv. Disse bestemmelsene er på samme måte forpliktende for studentene for å kunne gjennomføre en gyldig eksamen som denne forskriften.</article></article></li><li data-li-identifier="4." data-name="4."><article class="listArticle" id="paragraf-12-punkt-4"><article class="legalP" id="paragraf-12-punkt-4-ledd-1">I den detaljerte informasjonen fra avdelingen skal det angis hvordan løpende vurdering (mappevurdering) blir lagt opp og gjennomført fram til endelig karakterfastsetting.</article></article></li><li data-li-identifier="5." data-name="5."><article class="listArticle" id="paragraf-12-punkt-5"><article class="legalP" id="paragraf-12-punkt-5-ledd-1">Studenter som deltar i gruppeeksamen, men som unndrar seg arbeid og forpliktelser i den sammenheng, kan få eksamen annullert.</article></article></li></ul></article><article class="legalArticle" data-lovdata-URL="LTI/forskrift/2005-12-20-1762/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Fusk</span></h2><ul class="defaultList"><li data-li-identifier="1." data-name="1."><article class="listArticle" id="paragraf-13-punkt-1"><article class="legalP" id="paragraf-13-punkt-1-ledd-1">Dersom det under en eksamen oppstår mistanke om fusk eller forsøk på fusk, skal studenten straks gjøres oppmerksom på at han/hun vil bli rapportert. Dette gjelder også for student som eventuelt yter hjelp. Studenten kan da velge om han/hun vil avbryte eksamen.</article></article></li><li data-li-identifier="2." data-name="2."><article class="listArticle" id="paragraf-13-punkt-2"><article class="legalP" id="paragraf-13-punkt-2-ledd-1">Fusk eller forsøk på fusk ved hjemmeeksamen kan være avskrift eller tilnærmet avskrift av litteratur, internettdokumenter o.a. uten kildehenvisninger. Ved individuell hjemmeeksamen vil i tillegg mangel på selvstendighet i arbeidet, f.eks. ved at besvarelser er svært likt utformet, eller at besvarelsen åpenbart er utført av andre enn studenten, bli regnet som fusk. Tilsvarende bestemmelser om kildehenvisning og krav til selvstendig arbeid gjelder også ved løpende vurdering (mappevurdering).</article></article></li><li data-li-identifier="3." data-name="3."><article class="listArticle" id="paragraf-13-punkt-3"><article class="legalP" id="paragraf-13-punkt-3-ledd-1">Alle saker der det er avdekket fusk eller forsøk på fusk, skal oversendes Klagenemnda ved Høgskolen i Nord-Trøndelag til endelig avgjørelse. Klagenemnda etterprøver sakens bevismateriale, og annullerer eksamen dersom disse er holdbare, og fatter vedtak om utestenging av studenten som følge av fusk/forsøk på fusk ved eksamen.</article></article></li><li data-li-identifier="4." data-name="4."><article class="listArticle" id="paragraf-13-punkt-4"><article class="legalP" id="paragraf-13-punkt-4-ledd-1">Konsekvensen for studenten ved fusk/forsøk på fusk er annullering av eksamen og inntil ett års utestenging fra alle høgre utdanningsinstitusjoner, jf. § 4-7 nr. 1 og § 4-8 nr. 3 i loven. Sensurresultatet skal settes til «ikke bestått» der det er dokumentert fusk eller forsøk på fusk. Karakteren skal da holdes tilbake inntil Klagenemnda har behandlet ferdig saken om annullering og eventuell utestenging. Dersom studenten ikke blir dømt i Klagenemnda, skal eksamen da sensureres på ordinær måte av nye sensorer.</article></article></li></ul></article><article class="legalArticle" data-lovdata-URL="LTI/forskrift/2005-12-20-1762/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Sensorer og sensur</span></h2><ul class="defaultList"><li data-li-identifier="1." data-name="1."><article class="listArticle" id="paragraf-14-punkt-1"><article class="legalP" id="paragraf-14-punkt-1-ledd-1">Regler om sensur framgår av lovens § 3-9 nr. 2, 4 og 5.</article></article></li><li data-li-identifier="2." data-name="2."><article class="listArticle" id="paragraf-14-punkt-2"><article class="legalP" id="paragraf-14-punkt-2-ledd-1">Avdelingsstyret oppnevner interne og eksterne samt klagesensorer. Avdelingsstyret fastsetter også hvordan ekstern sensor skal benyttes i vurderingsarbeidet. Disse bestemmelsene tas inn i fagplan og studieplan.</article></article></li><li data-li-identifier="3." data-name="3."><article class="listArticle" id="paragraf-14-punkt-3"><article class="legalP" id="paragraf-14-punkt-3-ledd-1">For større skriftlige arbeider, kandidatoppgaver, hovedoppgaver e.l. kan sensurfristen på 3 uker forlenges. Likeledes forlenges sensurfristen dersom det ikke er mulig å skaffe kvalifiserte sensorer i tide. Sensurfristen forlenges automatisk med en uke når jule- eller påskehøgtid inngår i sensurperioden.</article></article></li><li data-li-identifier="4." data-name="4."><article class="listArticle" id="paragraf-14-punkt-4"><article class="legalP" id="paragraf-14-punkt-4-ledd-1">Sensur kunngjøres via det web-baserte studieadministrative systemet.</article></article></li></ul></article><article class="legalArticle" data-lovdata-URL="LTI/forskrift/2005-12-20-1762/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Klage over formelle feil ved eksamen og over karakterfastsetting</span></h2><ul class="defaultList"><li data-li-identifier="1." data-name="1."><article class="listArticle" id="paragraf-15-punkt-1"><article class="legalP" id="paragraf-15-punkt-1-ledd-1">Framgangsmåten ved klage over formelle feil ved eksamen og over karakterfastsettingen er fastlagt i lovens § 5-2 og § 5-3, jf. også § 3-9 nr. 5.</article></article></li><li data-li-identifier="2." data-name="2."><article class="listArticle" id="paragraf-15-punkt-2"><article class="legalP" id="paragraf-15-punkt-2-ledd-1">Krav om begrunnelse for karakterfastsetting og klage over karakterfastsetting framsettes skriftlig til avdelingen. Klage over formelle feil ved eksamen framsettes skriftlig og sendes via avdeling til Klagenemnda ved Høgskolen i Nord-Trøndelag.</article></article></li><li data-li-identifier="3." data-name="3."><article class="listArticle" id="paragraf-15-punkt-3"><article class="legalP" id="paragraf-15-punkt-3-ledd-1">Ved klage på karakterfastsettingen på gruppeoppgave/-eksamen, må alle de som er bedømt samlet, samtykke i og skrive under på klagen.</article></article></li><li data-li-identifier="4." data-name="4."><article class="listArticle" id="paragraf-15-punkt-4"><article class="legalP" id="paragraf-15-punkt-4-ledd-1">Ved bruk av løpende vurdering (mappevurdering) kan klage over karakter bare framsettes når resultat fra fag, emne eller emnegruppe er kunngjort. Studenten har likevel klageadgang i fall en vurdering av en separat prøve er «ikke bestått» og det innebærer at fullstendig eksamen ikke kan gjennomføres, eller «bestått»-karakter i faget eller emnegruppen ikke kan oppnås. I så fall oppnevnes ny ekstern sensor.</article></article></li><li data-li-identifier="5." data-name="5."><article class="listArticle" id="paragraf-15-punkt-5"><article class="legalP" id="paragraf-15-punkt-5-ledd-1">Ved ny sensurering skal relevante opplysninger følge med. Det betyr tidligere sensurresultat, eventuell anmodning om og begrunnelse for klage og sensors skriftlige begrunnelse for karakterfastsetting.</article></article></li></ul></article><article class="legalArticle" data-lovdata-URL="LTI/forskrift/2005-12-20-1762/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Vitnemål. Karakterutskrift</span></h2><ul class="defaultList"><li data-li-identifier="1." data-name="1."><article class="listArticle" id="paragraf-16-punkt-1"><article class="legalP" id="paragraf-16-punkt-1-ledd-1">Vitnemål og Diploma Supplement skal utstedes etter avsluttet grad, yrkesutdanning eller annet utdanningsprogram. For mindre enheter eller ikke fullførte yrkesutdanninger eller annet utdanningsprogram utstedes karakterutskrift.</article></article></li><li data-li-identifier="2." data-name="2."><article class="listArticle" id="paragraf-16-punkt-2"><article class="legalP" id="paragraf-16-punkt-2-ledd-1">Studenter som har fått fritak etter § 3-5 i loven og som tilfredsstiller kravene til fullført studium, kan få vitnemål dersom minst ett år av studiet er gjennomført ved høgskolen. Dersom en mindre del av studiet er tatt ved høgskolen, vurderes det i hvert tilfelle hvilken institusjon som skal utstede vitnemål.</article></article></li><li data-li-identifier="3." data-name="3."><article class="listArticle" id="paragraf-16-punkt-3"><article class="legalP" id="paragraf-16-punkt-3-ledd-1">Det utstedes normalt kun ett vitnemål pr. kandidat. Dersom en kandidat tar tilleggsfag slik at hun/han fyller kravene til flere studieretninger, skal dette normalt påføres samme vitnemålet. Dersom en kandidat forbedrer karakterer som inngår på vitnemålet, kan kandidaten kreve å få utstedt nytt vitnemål. Tidligere utstedte vitnemål må da innleveres.</article></article></li><li data-li-identifier="4." data-name="4."><article class="listArticle" id="paragraf-16-punkt-4"><article class="legalP" id="paragraf-16-punkt-4-ledd-1">Dersom en student tar eksamen i fag eller emner med innhold som delvis overlapper hverandre, skal det foretas studiepoengsreduksjon. Studiepoengsreduksjonen foretas i det faget eller emnet som gir det gunstigste resultatet for studenten.</article></article></li><li data-li-identifier="5." data-name="5."><article class="listArticle" id="paragraf-16-punkt-5"><article class="legalP" id="paragraf-16-punkt-5-ledd-1">Deleksamener som inngår i en større sammensatt vurdering i et fag eller emne, skal ikke spesifiseres på vitnemålet.</article></article></li></ul></article><article class="legalArticle" data-lovdata-URL="LTI/forskrift/2005-12-20-1762/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Forholdet til nasjonale rammeplaner</span></h2><article class="legalP" id="paragraf-17-ledd-1">Dersom det som står i disse forskriftene er i motstrid til bestemmelser i nasjonale rammeplaner, gjelder sistnevnte med mindre departementet bestemmer noe annet.</article></article><article class="legalArticle" data-lovdata-URL="LTI/forskrift/2005-12-20-1762/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Retningslinjer for eksamenskandidater mv.</span></h2><article class="legalP" id="paragraf-18-ledd-1">Styret vedtar retningslinjer for eksamen og eventuelle andre forhold rundt eksamen og sensur og reglement om adgang til å gå opp til eksamen uten å være opptatt som student ved Høgskolen i Nord-Trøndelag i henhold til § 3-10 nr. 3 i loven.</article></article><article class="legalArticle" data-lovdata-URL="LTI/forskrift/2005-12-20-1762/§19" data-name="§19" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Ikrafttredelse</span></h2><article class="legalP" id="paragraf-19-ledd-1">Denne forskriften trer i kraft fra 1. januar 2006.</article><article class="legalP" id="paragraf-19-ledd-2">Fra samme tid oppheves forskrift 20. juni 2002 nr. 1258 om eksamen ved Høgskolen i Nord-Trøndelag.</article></article></main></body></html>