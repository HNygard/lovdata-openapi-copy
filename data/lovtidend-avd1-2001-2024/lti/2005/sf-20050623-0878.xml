<!DOCTYPE html><html lang="no"><head><title>Forskrift om billigsalgsaksjoner for epler i 2005.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-06-23-878</dd><dt class="dokid">DokumentID</dt><dd class="dokid">LTI/forskrift/2005-06-23-878</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 11 s 1705</dd><dt class="dateInForce">I kraft fra</dt><dd class="dateInForce">2005-06-23</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-06-18-1028</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1936-07-10-6/§11</li></ul></dd><dt class="dateOfPublication">Kunngjort</dt><dd class="dateOfPublication">2005-08-12</dd><dt class="journalNumber">Journalnummer</dt><dd class="journalNumber">2005-0777</dd><dt class="titleShort">Korttittel</dt><dd class="titleShort">Forskrift om billigsalg av epler i 2005</dd><dt class="title">Tittel</dt><dd class="title">Forskrift om billigsalgsaksjoner for epler i 2005.</dd><dt class="miscInformation">Annet om dokumentet</dt><dd class="miscInformation">Fastsatt av Omsetningsrådet 23. juni 2005 med hjemmel i lov 10. juli 1936 nr. 6 til å fremja umsetnaden av jordbruksvaror § 11 første ledd.</dd><dt class="refid">RefID</dt><dd class="refid">forskrift/2005-06-23-878</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om billigsalgsaksjoner for epler i 2005.<ul class="tocSubUl"><li>I<ul class="tocSubUl"><li>§ 1. Formål</li><li>§ 2. Informasjonsplikt</li><li>§ 3. Virkeområde</li><li>§ 4. Kvantum og sorter</li><li>§ 5. Kvote</li><li>§ 6. Oppgaver</li><li>§ 7. Fordeling av kvantum</li><li>§ 8. Søknad</li><li>§ 9. Taushetsplikt, regnskap</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-06-23-878" id="dokument"><h1>Forskrift om billigsalgsaksjoner for epler i 2005.</h1><section class="section" data-name="kapI" id="kapittel-1" data-lovdata-URL="LTI/forskrift/2005-06-23-878/KAPITTEL_1"><h2 data-text-align="center">I</h2><article class="legalArticle" data-lovdata-URL="LTI/forskrift/2005-06-23-878/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Avsetningstiltaket billigsalgsaksjoner for epler skal bidra til at produsentene kan ta ut jordbruksavtalens gjeldende målpris.</article></article><article class="legalArticle" data-lovdata-URL="LTI/forskrift/2005-06-23-878/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Informasjonsplikt</span></h3><article class="legalP" id="kapittel-1-paragraf-2-ledd-1">Grøntprodusentenes Samarbeidsråd plikter å informere markedsaktører med fruktomsetning om avlingsprognoser som det gjennomfører for epler og om iverksettelse av reguleringstiltak for epler. Markedsaktører som ønsker å delta i markedsreguleringen av epler forplikter seg til å besvare spørsmål/oppgaver fra Grøntprodusentenes Samarbeidsråd knyttet til forhold som har betydning for reguleringen.</article></article><article class="legalArticle" data-lovdata-URL="LTI/forskrift/2005-06-23-878/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-3-ledd-1">Billigsalg kan settes i verk som markedsregulerende tiltak i medhold av jordbruksavtalens (jordbruksavtalen 2004/2005) pkt. 4.3. Vedtak om iverksettelse gjøres av Omsetningsrådets arbeidsutvalg etter forslag fra Grøntprodusentenes Samarbeidsråd.</article></article><article class="legalArticle" data-lovdata-URL="LTI/forskrift/2005-06-23-878/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Kvantum og sorter</span></h3><article class="legalP" id="kapittel-1-paragraf-4-ledd-1">Grøntprodusentenes Samarbeidsråd skal fremme forslag om kvantum, sorter, kvaliteter, priser og tidspunkt for billigsalget.</article></article><article class="legalArticle" data-lovdata-URL="LTI/forskrift/2005-06-23-878/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Kvote</span></h3><article class="legalP" id="kapittel-1-paragraf-5-ledd-1">Engrosledd som tar imot epler direkte fra produsenter eller pakkerier er berettiget til kvote av det samlede kvantum som skal prisnedskrives ved billigsalget. Med engrosledd forstås omsetningsledd som i medhold av regler for tilskudd i grøntsektoren er godkjent som grossist.</article></article><article class="legalArticle" data-lovdata-URL="LTI/forskrift/2005-06-23-878/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Oppgaver</span></h3><article class="legalP" id="kapittel-1-paragraf-6-ledd-1">De som er berettiget til kvote ved billigsalg og som ønsker å benytte denne rett, plikter å gi spesifiserte oppgaver over lagerbeholdninger, sortsfordeling og kvaliteter til Grøntprodusentenes Samarbeidsråd. Oppgavene skal gis i den form og til de tider som Grøntprodusentenes Samarbeidsråd krever. Engrosleddene må akseptere at oppgaver over lagerbeholdninger blir kontrollert i den grad det anses nødvendig.</article><article class="legalP" id="kapittel-1-paragraf-6-ledd-2">Med lagerbeholdning forstås det kvantum som engrosleddet har på eget lager av vedkommende vareslag og som er mottatt fra produsenter eller pakkerier samt det kvantum som engrosleddet har avtale med produsenter eller pakkerier om senere mottak av.</article><article class="legalP" id="kapittel-1-paragraf-6-ledd-3">Ved gjennomføring av salgsaksjoner plikter de omsetningsledd som deltar i ordningen å følge de priser og bestemmelser som blir fastsatt for aksjoner.</article></article><article class="legalArticle" data-lovdata-URL="LTI/forskrift/2005-06-23-878/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Fordeling av kvantum</span></h3><article class="legalP" id="kapittel-1-paragraf-7-ledd-1">Det samlede kvantum ved et billigsalg fordeles på kvoteberettigede som søker om kvote. Fordelingen foretas av Grøntprodusentenes Samarbeidsråd på grunnlag av siste lagertelling. Kvoter under 2.000 kg tildeles ikke.</article></article><article class="legalArticle" data-lovdata-URL="LTI/forskrift/2005-06-23-878/§8" data-name="§8" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Søknad</span></h3><article class="legalP" id="kapittel-1-paragraf-8-ledd-1">Søknad om utbetaling av prisnedskrivingstilskudd sendes Grøntprodusentenes Samarbeidsråd. Frist for innsending av søknad om prisnedskrivingstilskudd er 1 – én – måned etter billigsalgsperiodens utløp. Med søknaden skal følge gjenpart eller kopi av nummererte salgsdokumenter som viser salgsdato, vareslag, kvantum, kvalitet, pris og hvem som har mottatt varen. Salg av frukt som er innkjøpt til nedskrevet pris skal dokumenteres på samme måte som salg av egen kvote.</article><article class="legalP" id="kapittel-1-paragraf-8-ledd-2">Prisnedskriving utbetales for dokumentert salg til nedskrevet pris etter fradrag for kvantum innkjøpt til nedskrevet pris og oppad begrenset til den tildelte kvote.</article></article><article class="legalArticle" data-lovdata-URL="LTI/forskrift/2005-06-23-878/§9" data-name="§9" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Taushetsplikt, regnskap</span></h3><article class="legalP" id="kapittel-1-paragraf-9-ledd-1">Grøntprodusentenes Samarbeidsråds ansatte som behandler søknader om prisnedskriving, har taushetsplikt om de forretningsmessige forhold de blir kjent med gjennom behandling av søknader. Grøntprodusentenes Samarbeidsråd skal avlegge regnskap for Omsetningsrådet innen 2 – to – måneder etter at billigsalget er avsluttet.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2005-06-23-878/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article><article class="legalP" id="kapittel-2-ledd-2">Samtidig oppheves forskrift 18. juni 2004 nr. 1028 om billigsalgsaksjoner for epler i 2004.</article></section></main></body></html>