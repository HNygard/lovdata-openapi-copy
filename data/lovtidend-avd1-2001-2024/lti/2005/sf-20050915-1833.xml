<!DOCTYPE html><html lang="no"><head><title>Forskrift for graden æresdoktor (doctor honoris causa) ved Universitetet i Stavanger</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-09-15-1833</dd><dt class="dokid">DokumentID</dt><dd class="dokid">LTI/forskrift/2005-09-15-1833</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2008 hefte 4 s 635</dd><dt class="dateInForce">I kraft fra</dt><dd class="dateInForce">2005-09-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-2</li></ul></dd><dt class="dateOfPublication">Kunngjort</dt><dd class="dateOfPublication">2008-04-04 13:50</dd><dt class="journalNumber">Journalnummer</dt><dd class="journalNumber">2008-0269</dd><dt class="titleShort">Korttittel</dt><dd class="titleShort">Forskrift for graden æresdoktor ved UiS</dd><dt class="title">Tittel</dt><dd class="title">Forskrift for graden æresdoktor (doctor honoris causa) ved Universitetet i Stavanger</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret for Universitetet i Stavanger 15. september 2005 med hjemmel i lov 1. april 2005 nr. 15 om universiteter og høyskoler § 3-2 fjerde ledd.</dd><dt class="refid">RefID</dt><dd class="refid">forskrift/2005-09-15-1833</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for graden æresdoktor (doctor honoris causa) ved Universitetet i Stavanger<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTI/forskrift/2005-09-15-1833" id="dokument"><h1>Forskrift for graden æresdoktor (doctor honoris causa) ved Universitetet i Stavanger</h1><article class="legalArticle" data-lovdata-URL="LTI/forskrift/2005-09-15-1833/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Styret ved Universitetet i Stavanger kan tildele graden doctor honoris causa – æresdoktor. Æresdoktorgraden tildeles for fremragende vitenskapelig eller kunstnerisk innsats, eller fremragende arbeid til gavn for vitenskapen eller kunsten. Graden tildeles fortrinnsvis til personer som har bidratt til utviklingen av Universitetet i Stavanger og dets fagmiljøer, eller som på annen måte har virket til beste for universitetet og dets omgivelser.</article></article><article class="legalArticle" data-lovdata-URL="LTI/forskrift/2005-09-15-1833/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Styret utnevner normalt æresdoktorer hvert femte år – eller oftere dersom styret finner det hensiktsmessig.</article></article><article class="legalArticle" data-lovdata-URL="LTI/forskrift/2005-09-15-1833/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Æresdoktorer kreeres av styret, på grunnlag av en innstilling fra universitetets sentrale forskerutdanningsutvalg. Innstillingen skal inneholde en individuell begrunnelse for hver enkelt kandidat. Forskerutdanningsutvalget kan, dersom det finner det formålstjenlig, nedsette en komité til å vurdere kandidatene.</article></article><article class="legalArticle" data-lovdata-URL="LTI/forskrift/2005-09-15-1833/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Rett til å foreslå æresdoktorer har rektor, prorektor, fakultetene og medlemmene av det sentrale forskerutdanningsutvalget.</article></article><article class="legalArticle" data-lovdata-URL="LTI/forskrift/2005-09-15-1833/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Universitetet tildeler et diplom og en begrunnelse for tildelingen for hver enkelt æresdoktorand, beregnet på offentligheten.</article></article><article class="legalArticle" data-lovdata-URL="LTI/forskrift/2005-09-15-1833/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Utnevning av æresdoktorer finner sted i tilknytning til universitetets årsfest. Ved denne anledning skal begrunnelsen for tildelingen leses opp, og diplomet overrekkes av rektor eller dennes stedfortreder.</article></article><article class="legalArticle" data-lovdata-URL="LTI/forskrift/2005-09-15-1833/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Tildeling av æresdoktorgraden er å betrakte som en personalsak, og er unndratt fra offentligheten i alle ledd inntil kreering har funnet sted.</article></article><article class="legalArticle" data-lovdata-URL="LTI/forskrift/2005-09-15-1833/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" id="paragraf-8-ledd-1">Forskriften trer i kraft straks.</article></article></main></body></html>