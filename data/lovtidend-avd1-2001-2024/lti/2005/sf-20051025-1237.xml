<!DOCTYPE html><html lang="no"><head><title>Forskrift om særskilte beskyttelsestiltak i forbindelse med utbrudd av aviær influensa i Tyrkia.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-10-25-1237</dd><dt class="dokid">DokumentID</dt><dd class="dokid">LTI/forskrift/2005-10-25-1237</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 13 s 2025</dd><dt class="dateInForce">I kraft fra</dt><dd class="dateInForce">2005-10-25</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-10-13-1201</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§23</li><li>lov/2003-12-19-124/§19</li></ul></dd><dt class="dateOfPublication">Kunngjort</dt><dd class="dateOfPublication">2005-10-28</dd><dt class="journalNumber">Journalnummer</dt><dd class="journalNumber">2005-0968</dd><dt class="titleShort">Korttittel</dt><dd class="titleShort">Forskrift om fugleinfluensa i Tyrkia</dd><dt class="title">Tittel</dt><dd class="title">Forskrift om særskilte beskyttelsestiltak i forbindelse med utbrudd av aviær influensa i Tyrkia.</dd><dt class="miscInformation">Annet om dokumentet</dt><dd class="miscInformation">Fastsatt av Det sentrale Mattilsynet ved hovedkontoret 25. oktober 2005 med hjemmel i lov 19. desember 2003 nr. 124 om matproduksjon og mattrygghet mv. (matloven) § 23 tredje ledd jf. § 19. Jf. EØS-avtalen vedlegg I (vedtak 2005/733/EF).</dd><dt class="refid">RefID</dt><dd class="refid">forskrift/2005-10-25-1237</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særskilte beskyttelsestiltak i forbindelse med utbrudd av aviær influensa i Tyrkia.<ul class="tocSubUl"><li>§ 1. Formål og virkeområde</li><li>§ 2. Forbud</li><li>§ 3. Unntak</li><li>§ 4. Helsesertifikat og handelsdokument</li><li>§ 5. Straff</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2005-10-25-1237" id="dokument"><h1>Forskrift om særskilte beskyttelsestiltak i forbindelse med utbrudd av aviær influensa i Tyrkia.</h1><article class="legalArticle" data-lovdata-URL="LTI/forskrift/2005-10-25-1237/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Formålet med denne forskrift er å hindre spredning av aviær influensa i forbindelse med innførsel fra Tyrkia.</article></article><article class="legalArticle" data-lovdata-URL="LTI/forskrift/2005-10-25-1237/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forbud</span></h2><article class="legalP" id="paragraf-2-ledd-1">Fra Tyrkia er det forbudt å innføre struts, oppdrettsfugl, fuglevilt og andre levende fugler enn fjørfe. Dette gjelder fugler som omfattes av importbestemmelsen i vedtak 2000/666/EF, samt fugler som eieren bringer med seg, herunder fugler holdt som kjæledyr.</article><article class="legalP" id="paragraf-2-ledd-2">Likeledes er det forbudt å innføre produkter fra arter nevnt i første ledd.</article></article><article class="legalArticle" data-lovdata-URL="LTI/forskrift/2005-10-25-1237/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak</span></h2><article class="legalP" id="paragraf-3-ledd-1">Unntatt fra forbudet i § 2 annet ledd er:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">kjøttprodukter av fjørfe, struts, oppdrettsfugl og fuglevilt, når kjøttproduktet er varmebehandlet i henhold til bokstavene B, C eller D i kapittel 4 i vedlegg II til vedtak 2005/432/EF,</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">fjær og fjærkomponenter som er behandlet i samsvar med kravene i forordning (EF) nr. 1774/2002 vedlegg I punkt 55,</article></article></li><li data-li-identifier="c)" data-name="c)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">prøver samlet inn fra enhver type fugl til et godkjent laboratorium i EØS-området for diagnostisering. Prøvematerialet skal være trygt pakket og sendes direkte til laboratoriet under oppsyn av kompetent myndighet i Tyrkia,</article></article></li><li data-li-identifier="d)" data-name="d)"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">produkter som oppfyller vilkårene i kapitlene II (C), III (C), IV (B) og VI (C) i vedlegg VII og kapitlene II (C), VII (B) (5) og X i vedlegg VIII i forordning (EF) nr. 1774/2002,</article></article></li><li data-li-identifier="e)" data-name="e)"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">pasteuriserte eggprodukter til humant konsum, som oppfyller kravene i vedtak 97/38/EF.</article></article></li></ul></article></article><article class="legalArticle" data-lovdata-URL="LTI/forskrift/2005-10-25-1237/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Helsesertifikat og handelsdokument</span></h2><article class="legalP" id="paragraf-4-ledd-1">Forsendelse av fjær og fjærkomponenter skal følges av et handelsdokument, som bekrefter at kravene i prosedyren i forordning (EF) nr. 1774/2002 vedlegg I punkt 55 er oppfylt. Handelsdokument kreves ikke for pyntefjær som har gjennomgått behandling, fjær som har gjennomgått behandling og som reisende medbringer til privat bruk, eller forsendelse av fjær som har gjennomgått behandling og som er sendt til privatpersoner for ikke-industriell bruk.</article><article class="legalP" id="paragraf-4-ledd-2">Helsesertifikat eller handelsdokument som skal følge produkter som er omhandlet av § 3 skal inneholde en bekreftelse om at betingelsene i vedtak 2005/733/EF, jf. kravene i forskriften her, er oppfylt.</article></article><article class="legalArticle" data-lovdata-URL="LTI/forskrift/2005-10-25-1237/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Straff</span></h2><article class="legalP" id="paragraf-5-ledd-1">Forsettlig eller uaktsom overtredelse av denne forskrift er straffbar, jf. matloven § 28.</article></article><article class="legalArticle" data-lovdata-URL="LTI/forskrift/2005-10-25-1237/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskrift trer i kraft straks.</article><article class="legalP" id="paragraf-6-ledd-2">Samtidig oppheves forskrift 13. oktober 2005 nr. 1201 om særskilte beskyttelsestiltak i forbindelse med utbrudd av aviær influensa i Tyrkia.</article></article></main></body></html>