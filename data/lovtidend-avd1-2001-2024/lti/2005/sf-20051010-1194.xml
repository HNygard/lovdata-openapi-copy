<!DOCTYPE html><html lang="no"><head><title>Forskrift om endring i forskrift om arbeidsmarkedstiltak.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-10-10-1194</dd><dt class="dokid">DokumentID</dt><dd class="dokid">LTI/forskrift/2005-10-10-1194</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 12 s 1936</dd><dt class="dateInForce">I kraft fra</dt><dd class="dateInForce">2006-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-12-20-1544</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2004-12-10-76/§12</li><li>lov/2004-12-10-76/§13</li></ul></dd><dt class="dateOfPublication">Kunngjort</dt><dd class="dateOfPublication">2005-10-14</dd><dt class="journalNumber">Journalnummer</dt><dd class="journalNumber">2005-0943</dd><dt class="titleShort">Korttittel</dt><dd class="titleShort">Endr. i forskrift om arbeidsmarkedstiltak</dd><dt class="title">Tittel</dt><dd class="title">Forskrift om endring i forskrift om arbeidsmarkedstiltak.</dd><dt class="miscInformation">Annet om dokumentet</dt><dd class="miscInformation">Fastsatt av Arbeids- og sosialdepartementet 10. oktober 2005 med hjemmel i lov 10. desember 2004 nr. 76 om arbeidsmarkedstjenester (arbeidsmarkedsloven) § 12 og § 13.</dd><dt class="refid">RefID</dt><dd class="refid">forskrift/2005-10-10-1194</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om arbeidsmarkedstiltak.<ul class="tocSubUl"><li>I<ul class="tocSubUl"><li>§ 2A-1. Tiltakets innhold</li><li>§ 2A-2. Målgruppe</li><li>§ 2A-3. Varighet</li><li>§ 2A-4. Vilkår for å arrangere avklaring</li><li>§ 2A-5. Ytelser til deltakere</li><li>§ 2A-6. Tilskudd til tiltaksarrangør</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-10-10-1194" id="dokument"><h1>Forskrift om endring i forskrift om arbeidsmarkedstiltak.</h1><section class="section" data-name="kapI" id="kapittel-1" data-lovdata-URL="LTI/forskrift/2005-10-10-1194/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. desember 2001 nr. 1544 om arbeidsmarkedstiltak gjøres følgende endringer:</article> <article class="defaultP" margin-top="true">§ 1-2 første ledd bokstav d skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">skjermet virksomhet – virksomheter med produksjon av varer og/eller tjenester, som er etablert med sikte på å tilby avklaring, arbeidstrening eller kvalifisering av yrkeshemmede.</article></article></li></ul></article> <article class="defaultP" margin-top="true">§ 1-7 skal lyde:</article><article class="legalP" id="kapittel-1-ledd-2">Arbeidsmiljøloven gjelder fullt ut for tiltaksdeltaker som er arbeidstaker hos tiltaksarrangør. Forbudet mot midlertidige ansettelser i arbeidsmiljøloven § 14-9 første ledd gjelder likevel ikke ansettelser i forbindelse med følgende tiltak:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Midlertidige sysselsettingstiltak</article></article></li><li data-li-identifier="b." data-name="b."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Kvalifisering i attføringsbedrift.</article></article></li></ul></article><article class="legalP" id="kapittel-1-ledd-3">Personer som uten å være arbeidstakere deltar i arbeidsmarkedstiltak, anses likevel som arbeidstakere etter arbeidsmiljøloven, med unntak av lovens kapittel 14, 15, 16, 17 og § 19-2, jf. § 1-6 første og tredje ledd.</article> <article class="defaultP" margin-top="true">§ 2-1 annet og nytt tredje ledd skal lyde:</article><article class="legalP" id="kapittel-1-ledd-4">Tiltaksdeltakerne skal utføre ordinære oppgaver i en offentlig eller privat virksomhet, i hel- eller deltidsstilling.</article><article class="legalP" id="kapittel-1-ledd-5">Det skilles mellom et kortvarig og langvarig lønnstilskudd.</article> <article class="defaultP" margin-top="true">§ 2-2 skal lyde:</article><article class="legalP" id="kapittel-1-ledd-6">Arbeidssøkere som har særlige problemer med å komme inn på arbeidsmarkedet, kan delta i det kortvarige lønnstilskuddstiltaket. Yrkeshemmede med variabel og redusert yteevne kan delta i det langvarige lønnstilskuddstiltaket.</article> <article class="defaultP" margin-top="true">§ 2-5 første, annet og tredje ledd skal lyde:</article><article class="legalP" id="kapittel-1-ledd-7">Ved vurderingen av tilskuddssats og varighet skal det legges vekt på tiltaksdeltakers yteevne og behov for oppfølging og tilrettelegging. Periode og prosentsats skal tilpasses deltakerens individuelle behov ut i fra dennes muligheter på arbeidsmarkedet. Samlet kostnad skal likevel ikke overstige maksimalt lønnstilskudd.</article><article class="legalP" id="kapittel-1-ledd-8">Ordinært lønnstilskudd kan maksimalt utgjøre 50 prosent av lønnen i inntil 12 måneder.</article><article class="legalP" id="kapittel-1-ledd-9">Lønnstilskudd for yrkeshemmede med variabel og redusert yteevne kan maksimalt utgjøre 60 prosent av lønnen i inntil 36 måneder.</article> <article class="defaultP" margin-top="true">Nytt kapittel 2A skal lyde:</article><span class="futuretitle" id="kapittel-1-foreslåttittel-1">Kapittel 2A. Avklaring</span><article class="futureLegalArticle" data-name="§2A-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2A-1</span>. <span class="legalArticleTitle">Tiltakets innhold</span></span><article class="legalP" id="kapittel-1-foreslåttparagraf-1-ledd-1">Avklaring innebærer motivasjon, veiledning, systematisk kartlegging og utprøving av den enkeltes arbeidsevne for å få klarlagt eventuelle behov for kvalifisering eller andre tiltak som kan bidra til at tiltaksdeltaker får arbeid.</article></article><article class="futureLegalArticle" data-name="§2A-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2A-2</span>. <span class="legalArticleTitle">Målgruppe</span></span><article class="legalP" id="kapittel-1-foreslåttparagraf-2-ledd-1">Avklaring tilbys yrkeshemmede dersom behovet for arbeidsmarkedstiltak er uklart.</article></article><article class="futureLegalArticle" data-name="§2A-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 2A-3</span>. <span class="legalArticleTitle">Varighet</span></span><article class="legalP" id="kapittel-1-foreslåttparagraf-3-ledd-1">Avklaringstiltak kan maksimalt vare i 12 uker.</article></article><article class="futureLegalArticle" data-name="§2A-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 2A-4</span>. <span class="legalArticleTitle">Vilkår for å arrangere avklaring</span></span><article class="legalP" id="kapittel-1-foreslåttparagraf-4-ledd-1">Avklaring skjer i skjermede virksomheter jf. § 1-2 bokstav d. Krav som nevnt i § 3-5, § 7-4 og § 9-4 gjelder tilsvarende.</article><article class="legalP" id="kapittel-1-foreslåttparagraf-4-ledd-2">Andre virksomheter kan arrangere avklaringstiltak etter avtale med Aetat dersom det lokalt ikke er etablert skjermede virksomheter som kan tilby avklaring eller når de lokale skjermede virksomhetene ikke har tilstrekkelig kapasitet.</article></article><article class="futureLegalArticle" data-name="§2A-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 2A-5</span>. <span class="legalArticleTitle">Ytelser til deltakere</span></span><article class="legalP" id="kapittel-1-foreslåttparagraf-5-ledd-1">Tiltaksdeltakere mottar folketrygdytelser eller tilskudd som nevnt i kapittel 10 i denne forskriften.</article></article><article class="futureLegalArticle" data-name="§2A-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 2A-6</span>. <span class="legalArticleTitle">Tilskudd til tiltaksarrangør</span></span><article class="legalP" id="kapittel-1-foreslåttparagraf-6-ledd-1">Det gis driftstilskudd per godkjent tiltaksplass i skjermede virksomheter.</article><article class="legalP" id="kapittel-1-foreslåttparagraf-6-ledd-2">Tiltaksplasser utenfor skjermede virksomheter anskaffes etter regler fastsatt i eller i medhold av lov 16. juli 1999 nr. 69 om offentlige anskaffelser.</article></article> <article class="defaultP" margin-top="true">§ 3-5 annet ledd nr. 5 og 6 oppheves.</article> <article class="defaultP" margin-top="true">§ 3-6 oppheves.</article> <article class="defaultP" margin-top="true">§ 3-7 tredje ledd skal lyde:</article><article class="legalP" id="kapittel-1-ledd-10">Virksomheten kan tilby arbeidsmarkedstjenester til andre enn Aetat, dersom dette ikke går ut over de tjenestene bedriften er forpliktet til å levere til Aetat.</article> <article class="defaultP" margin-top="true">§ 3-10 fjerde ledd oppheves.</article> <article class="defaultP" margin-top="true">§ 4-3 tredje ledd skal lyde:</article><article class="legalP" id="kapittel-1-ledd-11">Yrkeshemmede kan ta ordinær utdanning som ledd i yrkesrettet attføring jf. § 4-1 tredje ledd, i inntil tre år. Det kan gjøres unntak fra begrensningen i foregående punktum dersom medlemmet på grunn av sterke sosiale eller helsemessige problemer ikke kan gjennomføre en nødvendig og hensiktsmessig utdanning i løpet av tre år og er i en utdanningssituasjon som avviker vesentlig fra den som gjelder for andre.</article> <article class="defaultP" margin-top="true">§ 5-9 annet ledd oppheves.</article> <article class="defaultP" margin-top="true">§ 6-1 første ledd skal lyde:</article><article class="legalP" id="kapittel-1-ledd-12">Arbeid med bistand skal gi hensiktsmessig og nødvendig bistand med sikte på integrering av yrkeshemmede i ordinært arbeidsliv. Tiltaket kan gis i form av kartlegging, bistand til å finne egnet arbeidsplass, tilrettelegging og oppfølging på arbeidsplassen, opplæring i arbeidsrelaterte og sosiale ferdigheter samt råd og veiledning til arbeidsgiver/tiltaksarrangør.</article> <article class="defaultP" margin-top="true">§ 6-1 annet ledd annet punktum oppheves.</article> <article class="defaultP" margin-top="true">§ 6-2 skal lyde:</article><article class="legalP" id="kapittel-1-ledd-13">Arbeid med bistand kan tilbys yrkeshemmede som har behov for tilrettelegging og oppfølging for å få eller beholde arbeid.</article> <article class="defaultP" margin-top="true">Overskriften til kapittel 7 skal lyde:</article><span class="futuretitle" id="kapittel-1-foreslåttittel-2">Kapittel 7. Varig tilrettelagt arbeid</span> <article class="defaultP" margin-top="true">§ 7-1 skal lyde:</article><article class="legalP" id="kapittel-1-ledd-14">Varig tilrettelagt arbeid skal tilby personer arbeid i en skjermet virksomhet, med arbeidsoppgaver tilpasset den enkeltes yteevne. Varig tilrettelagt arbeid kan også tilbys som enkeltplasser i ordinære virksomheter.</article><article class="legalP" id="kapittel-1-ledd-15">Arbeidet skal bidra til å utvikle ressurser hos deltakerne gjennom kvalifisering og tilrettelagte arbeidsoppgaver.</article> <article class="defaultP" margin-top="true">§ 7-2 første punktum skal lyde:</article><article class="legalP" id="kapittel-1-ledd-16">Tiltaket er rettet mot personer som har eller i nær fremtid ventes å få innvilget varig uførepensjon, og som har behov for spesiell tilrettelegging og tett oppfølging.</article> <article class="defaultP" margin-top="true">§ 7-4 annet ledd nr. 4 første punktum skal lyde:<ul class="defaultList"><li data-li-identifier="4)" data-name="4)"><article class="listArticle" id="kapittel-1-ledd-16-punkt-1"><article class="legalP" id="kapittel-1-ledd-16-punkt-1-ledd-1">Virksomheten kan ikke eie eller kontrollere annen forretningsvirksomhet.</article></article></li></ul></article> <article class="defaultP" margin-top="true">§ 7-4 annet ledd nr. 5 og 6 oppheves.</article> <article class="defaultP" margin-top="true">§ 7-4 nytt tredje ledd skal lyde:</article><article class="legalP" id="kapittel-1-ledd-17">Kravene i foregående ledd gjelder ikke for enkeltplasser i ordinære virksomheter.</article> <article class="defaultP" margin-top="true">§ 7-5 oppheves.</article> <article class="defaultP" margin-top="true">§ 7-6 tredje ledd skal lyde:</article><article class="legalP" id="kapittel-1-ledd-18">Virksomheten kan tilby arbeidsmarkedstjenester til andre enn Aetat, dersom dette ikke går ut over de tjenestene bedriften er forpliktet til å levere til Aetat.</article> <article class="defaultP" margin-top="true">Overskriften til kapittel 9 skal lyde:</article><span class="futuretitle" id="kapittel-1-foreslåttittel-3">Kapittel 9. Tiltak i arbeidsmarkedsbedrift</span> <article class="defaultP" margin-top="true">§ 9-1 første ledd oppheves.</article> <article class="defaultP" margin-top="true">§ 9-1 annet ledd blir nytt første ledd og skal lyde:</article><article class="legalP" id="kapittel-1-ledd-19">I arbeidsmarkedsbedriftene skal yrkeshemmede gis høyere reell og formell kompetanse gjennom tilrettelagt opplæring og arbeidstrening (Kvalifisering i arbeidsmarkedsbedrift), samt mulighet for varig tilrettelagt arbeid for deltakere som har liten mulighet for å få arbeid i det ordinære arbeidslivet (Tilrettelagt arbeid i arbeidsmarkedsbedrift).</article> <article class="defaultP" margin-top="true">§ 9-1 tredje ledd blir nytt annet ledd.</article> <article class="defaultP" margin-top="true">§ 9-3 annet ledd oppheves.</article> <article class="defaultP" margin-top="true">§ 9-3 tredje ledd blir nytt annet ledd og skal lyde:</article><article class="legalP" id="kapittel-1-ledd-20">Kvalifisering i arbeidsmarkedsbedrift kan vare i inntil to år, med mulighet for forlengelse dersom det er nødvendig for å oppnå fagbrev. Varigheten skal samsvare med den enkelte deltakerens plan for attføringen.</article> <article class="defaultP" margin-top="true">§ 9-3 fjerde ledd blir nytt tredje ledd og skal lyde:</article><article class="legalP" id="kapittel-1-ledd-21">For Tilrettelagt arbeid i arbeidsmarkedsbedrift gjelder ingen tidsbegrensning. Formidling til arbeid i det ordinære arbeidslivet skal likevel vurderes jevnlig.</article> <article class="defaultP" margin-top="true">§ 9-4 annet ledd skal lyde:</article><article class="legalP" id="kapittel-1-ledd-22">For å bli godkjent som tiltaksarrangør må virksomheten i tillegg oppfylle følgende krav:<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-22-punkt-1"><article class="legalP" id="kapittel-1-ledd-22-punkt-1-ledd-1">Attføringsvirksomhet skal være tiltaksarrangørens primære virksomhet.</article></article></li><li data-li-identifier="2)" data-name="2)"><article class="listArticle" id="kapittel-1-ledd-22-punkt-2"><article class="legalP" id="kapittel-1-ledd-22-punkt-2-ledd-1">Overskudd skal forbli i virksomheten og komme attføringsarbeidet og deltakerne til gode.</article></article></li><li data-li-identifier="3)" data-name="3)"><article class="listArticle" id="kapittel-1-ledd-22-punkt-3"><article class="legalP" id="kapittel-1-ledd-22-punkt-3-ledd-1">Det skal ikke utbetales utbytte.</article></article></li><li data-li-identifier="4)" data-name="4)"><article class="listArticle" id="kapittel-1-ledd-22-punkt-4"><article class="legalP" id="kapittel-1-ledd-22-punkt-4-ledd-1">En arbeidsmarkedsbedrift kan ikke eie eller kontrollere annen forretningsvirksomhet. Begrensningen gjelder ikke etablering og drift av salgsvirksomhet for å fremme omsetning av bedriftens produkter.</article></article></li><li data-li-identifier="5)" data-name="5)"><article class="listArticle" id="kapittel-1-ledd-22-punkt-5"><article class="legalP" id="kapittel-1-ledd-22-punkt-5-ledd-1">Tiltaksplasser innenfor Kvalifisering i arbeidsmarkedsbedrift skal minst utgjøre 50 prosent av samlet antall plasser innenfor Kvalifisering i arbeidsmarkedsbedrift og Tilrettelagt arbeid i arbeidsmarkedsbedrift. Aetat kan gi dispensasjon fra dette kravet dersom det i en avgrenset periode ikke er mulig å oppfylle det.</article></article></li></ul></article> <article class="defaultP" margin-top="true">§ 9-4 tredje ledd oppheves.</article> <article class="defaultP" margin-top="true">§ 9-5 oppheves.</article> <article class="defaultP" margin-top="true">§ 9-6 første ledd skal lyde:</article><article class="legalP" id="kapittel-1-ledd-23">En arbeidsmarkedsbedrift kan være tiltaksarrangør for andre tiltak enn tiltak etter dette kapittelet.</article> <article class="defaultP" margin-top="true">§ 9-6 tredje ledd skal lyde:</article><article class="legalP" id="kapittel-1-ledd-24">Virksomheten kan tilby arbeidsmarkedstjenester til andre enn Aetat, dersom dette ikke går ut over de tjenestene bedriften er forpliktet til å levere til Aetat.</article> <article class="defaultP" margin-top="true">§ 9-7 første ledd oppheves.</article> <article class="defaultP" margin-top="true">§ 9-7 annet ledd blir nytt første ledd og skal lyde:</article><article class="legalP" id="kapittel-1-ledd-25">Deltakere i Kvalifisering i arbeidsmarkedsbedrift er midlertidig ansatt i bedriften som arbeidstakere, med arbeidskontrakter som avspeiler tiltakets varighet.</article> <article class="defaultP" margin-top="true">§ 9-7 tredje ledd blir nytt annet ledd og skal lyde:</article><article class="legalP" id="kapittel-1-ledd-26">Deltakere i Tilrettelagt arbeid i arbeidsmarkedsbedrift er fast ansatt i bedriften.</article> <article class="defaultP" margin-top="true">§ 9-7 fjerde ledd blir nytt tredje ledd.</article> <article class="defaultP" margin-top="true">§ 9-8 første ledd oppheves.</article> <article class="defaultP" margin-top="true">§ 9-8 annet ledd blir nytt første ledd og skal lyde:</article><article class="legalP" id="kapittel-1-ledd-27">Tiltaksdeltakerne er arbeidstakere og mottar lønn. Lønnen fastsettes etter forhandlinger, som i arbeidslivet for øvrig. Lønnsfastsettelsen skal fremme attføringen.</article> <article class="defaultP" margin-top="true">§ 11-3 første ledd skal lyde:</article><article class="legalP" id="kapittel-1-ledd-28">Det kan gis tilskudd ved opprettelse av nye tiltaksplasser som tilbyr arbeidspraksis i skjermet virksomhet, jf. kapittel 3, varig tilrettelagt arbeid, jf. kapittel 7 og tiltak i arbeidsmarkedsbedrift, jf. kapittel 9, dersom opprettelse av tiltaksplasser medfører kostnader for tiltaksarrangør.</article> <article class="defaultP" margin-top="true">§ 11-4 første ledd skal lyde:</article><article class="legalP" id="kapittel-1-ledd-29">Det kan gis tilskudd til omstrukturering til tiltaksarrangør som tilbyr arbeidspraksis i skjermet virksomhet, jf. kapittel 3, varig tilrettelagt arbeid, jf. kapittel 7 og tiltak i arbeidsmarkedsbedrift, jf. kapittel 9.</article> <article class="defaultP" margin-top="true">§ 11-5 nytt annet punktum skal lyde:</article><article class="legalP" id="kapittel-1-ledd-30">Tilskudd til teknisk tilrettelegging kan utbetales direkte til tiltaksdeltaker dersom dette er hensiktsmessig.</article></section><section class="section" data-name="kapII" id="kapittel-2" data-lovdata-URL="LTI/forskrift/2005-10-10-1194/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2006.</article><article class="legalP" id="kapittel-2-ledd-2">For tiltaksdeltakere som er i tiltak på ikrafttredelsesdato gjelder endringene først etter utløpet av vedtaksperioden.</article><article class="legalP" id="kapittel-2-ledd-3">For tiltaksarrangører som har igangsatte tiltak på ikrafttredelsesdato gjelder endringene først etter utløpet av tilsagnsperioden.</article></section></main></body></html>