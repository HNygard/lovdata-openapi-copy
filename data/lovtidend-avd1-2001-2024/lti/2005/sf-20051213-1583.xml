<!DOCTYPE html><html lang="no"><head><title>Forskrift (Nr. 130) om overgangsregler ved beregning av forhøyet merverdiavgift på næringsmidler, persontransporttjenester mv., kinofremvisninger og kringkastingsavgift fra 1. januar 2006.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-13-1583</dd><dt class="dokid">DokumentID</dt><dd class="dokid">LTI/forskrift/2005-12-13-1583</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 16 s 2504</dd><dt class="dateInForce">I kraft fra</dt><dd class="dateInForce">2005-12-13</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1969-06-19-66/§75</li><li>forskrift/1992-12-18-4336</li></ul></dd><dt class="dateOfPublication">Kunngjort</dt><dd class="dateOfPublication">2005-12-23</dd><dt class="lastupdated">Rettet</dt><dd class="lastupdated">2005-12-28 (hjemmelsfelt)</dd><dt class="journalNumber">Journalnummer</dt><dd class="journalNumber">2005-1279</dd><dt class="titleShort">Korttittel</dt><dd class="titleShort">Forskrift om overgangsregler ved forhøyet MVA</dd><dt class="title">Tittel</dt><dd class="title">Forskrift (Nr. 130) om overgangsregler ved beregning av forhøyet merverdiavgift på næringsmidler, persontransporttjenester mv., kinofremvisninger og kringkastingsavgift fra 1. januar 2006.</dd><dt class="miscInformation">Annet om dokumentet</dt><dd class="miscInformation">Fastsatt av Skattedirektoratet 13. desember 2005 med hjemmel i lov 19. juni 1969 nr. 66 om merverdiavgift § 75 og delegeringsvedtak 18. desember 1992 nr. 4336.</dd><dt class="refid">RefID</dt><dd class="refid">forskrift/2005-12-13-1583</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift (Nr. 130) om overgangsregler ved beregning av forhøyet merverdiavgift på næringsmidler, persontransporttjenester mv., kinofremvisninger og kringkastingsavgift fra 1. januar 2006.<ul class="tocSubUl"><li>Innledning<ul class="tocSubUl"><li>§ 1.</li><li>§ 2.</li></ul></li><li>Kapittel 1. Hovedbestemmelse<ul class="tocSubUl"><li>§ 3.</li></ul></li><li>Kapittel 2. Leverte, ikke fakturerte ytelser pr. 31. desember 2005<ul class="tocSubUl"><li>§ 4.</li><li>§ 5.</li><li>§ 6.</li></ul></li><li>Kapittel 3. Korreksjoner som gjelder omsetning før 1. januar 2006<ul class="tocSubUl"><li>§ 7.</li><li>§ 8.</li></ul></li><li>Kapittel 4. Ikrafttredelse<ul class="tocSubUl"><li>§ 9.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-13-1583" id="dokument"><h1>Forskrift (Nr. 130) om overgangsregler ved beregning av forhøyet merverdiavgift på næringsmidler, persontransporttjenester mv., kinofremvisninger og kringkastingsavgift fra 1. januar 2006.</h1><section class="section" id="kapittel-1" data-lovdata-URL="LTI/forskrift/2005-12-13-1583/KAPITTEL_1"><h2>Innledning</h2><article class="legalArticle" data-lovdata-URL="LTI/forskrift/2005-12-13-1583/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-1-paragraf-1-ledd-1">Denne forskrift gjelder for næringsdrivende som er registreringspliktige etter kap. VII i lov om merverdiavgift.</article><article class="legalP" id="kapittel-1-paragraf-1-ledd-2">Fra 1. januar 2006 er satsen for næringsmidler øket fra 11 prosent til 13 prosent og satsen for persontransporttjenester mv., kinofremvisninger og kringkastingsavgift fra 7 prosent til 8 prosent.</article></article><article class="legalArticle" data-lovdata-URL="LTI/forskrift/2005-12-13-1583/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-1-paragraf-2-ledd-1">Det skal beregnes 13 prosent eller 8 prosent merverdiavgift av varer og tjenester som nevnt i § 1 andre ledd som leveres eller uttas etter 31. desember 2005. Slike varer og tjenester som leveres før 1. januar 2006 skal avgiftsberegnes med 11 prosent eller 7 prosent selv om faktura sendes etter denne dato.</article><article class="legalP" id="kapittel-1-paragraf-2-ledd-2">Næringsdrivende som pr. 31. desember 2005 har fakturert løpende ytelser som skal leveres etter 31. desember 2005, med 11 prosent eller 7 prosent, må avgiftsberegne ytelser som nevnt med 13 prosent eller 8 prosent. Avgiften skal medtas i første termin etter avgiftsforhøyelsen.</article></article></section><section class="section" data-name="kap1" id="kapittel-2" data-lovdata-URL="LTI/forskrift/2005-12-13-1583/KAPITTEL_2"><h2>Kapittel 1. Hovedbestemmelse</h2><article class="legalArticle" data-lovdata-URL="LTI/forskrift/2005-12-13-1583/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>.</h3><article class="legalP" id="kapittel-2-paragraf-1-ledd-1">Næringsdrivende må i regnskapet eller i særskilte notater pr. 31. desember 2005 foreta slik registrering av kreditt- og kontantomsetning at det kan foretas riktig beregning av avgift på omsetning av varer og tjenester som nevnt i § 1 andre ledd som er levert henholdsvis før 1. januar 2006 og etter 31. desember 2005.</article></article></section><section class="section" data-name="kap2" id="kapittel-3" data-lovdata-URL="LTI/forskrift/2005-12-13-1583/KAPITTEL_3"><h2>Kapittel 2. Leverte, ikke fakturerte ytelser pr. 31. desember 2005</h2><article class="legalArticle" data-lovdata-URL="LTI/forskrift/2005-12-13-1583/§4" data-name="§4" id="kapittel-3-paragraf-1"><h3 class="legalArticleHeader"><span class="legalArticleValue">§ 4</span>.</h3><article class="legalP" id="kapittel-3-paragraf-1-ledd-1">Næringsdrivende som pr. 31. desember 2005 har levert varer eller tjenester av en slik art at det skal benyttes reduserte satser uten at faktura er sendt, skal utarbeide en oppstilling over leverte, ikke fakturerte ytelser som nevnt, pr. 31. desember 2005.</article><article class="legalP" id="kapittel-3-paragraf-1-ledd-2">Oppstillingen skal for hver ytelse vise leveringsdato, kundes/oppdragsgivers navn, adresse, ytelsens art og avtalt vederlag.</article><article class="legalP" id="kapittel-3-paragraf-1-ledd-3">Oppstillingen skal oppbevares i 10 år.</article></article><article class="legalArticle" data-lovdata-URL="LTI/forskrift/2005-12-13-1583/§5" data-name="§5" id="kapittel-3-paragraf-2"><h3 class="legalArticleHeader"><span class="legalArticleValue">§ 5</span>.</h3><article class="legalP" id="kapittel-3-paragraf-2-ledd-1">Næringsdrivende som nevnt i § 4 skal senest innen utgangen av januar 2006 fakturere de leverte, ikke fakturerte ytelsene pr. 31. desember 2005. Omsetningen, som skal avgiftsberegnes med 11 prosent eller 7 prosent, skal medtas i den ordinære omsetningsoppgave.</article></article><article class="legalArticle" data-lovdata-URL="LTI/forskrift/2005-12-13-1583/§6" data-name="§6" id="kapittel-3-paragraf-3"><h3 class="legalArticleHeader"><span class="legalArticleValue">§ 6</span>.</h3><article class="legalP" id="kapittel-3-paragraf-3-ledd-1">Ved regnskapsføringen etter 31. desember 2005 må omsetning som gjelder leverte, ikke fakturerte ytelser av en slik art at det skal benyttes reduserte satser pr. 31. desember 2005 skilles ut. Dette kan gjøres ved føring av beløpene på egne konti, ved særskilt merking av beløpene eller ved særskilte noteringer.</article></article></section><section class="section" data-name="kap3" id="kapittel-4" data-lovdata-URL="LTI/forskrift/2005-12-13-1583/KAPITTEL_4"><h2>Kapittel 3. Korreksjoner som gjelder omsetning før 1. januar 2006</h2><article class="legalArticle" data-lovdata-URL="LTI/forskrift/2005-12-13-1583/§7" data-name="§7" id="kapittel-4-paragraf-1"><h3 class="legalArticleHeader"><span class="legalArticleValue">§ 7</span>.</h3><article class="legalP" id="kapittel-4-paragraf-1-ledd-1">Korreksjoner som følge av heving av kjøp, tap på utestående fordringer, innbetalinger på tidligere avskrevne fordringer o.l., etter 31. desember 2005 som gjelder omsetning/leveranser før 1. januar 2006, skal medtas i den ordinære omsetningsoppgave. Andre korreksjoner etter 31. desember 2005 som følge av feil i omsetningsoppgaven i tiden før 1. januar 2006 skal oppgis i egen oppgave (tilleggsoppgave).</article></article><article class="legalArticle" data-lovdata-URL="LTI/forskrift/2005-12-13-1583/§8" data-name="§8" id="kapittel-4-paragraf-2"><h3 class="legalArticleHeader"><span class="legalArticleValue">§ 8</span>.</h3><article class="legalP" id="kapittel-4-paragraf-2-ledd-1">Ved regnskapsføringen etter 31. desember 2005 må korreksjoner som gjelder omsetning/leveranser før 1. januar 2006 av en slik art at det er benyttet reduserte satser skilles ut. Dette kan gjøres ved føring av beløpene på egne konti, ved særskilt merking av beløpene eller ved særskilte noteringer.</article></article></section><section class="section" data-name="kap4" id="kapittel-5" data-lovdata-URL="LTI/forskrift/2005-12-13-1583/KAPITTEL_5"><h2>Kapittel 4. Ikrafttredelse</h2><article class="legalArticle" data-lovdata-URL="LTI/forskrift/2005-12-13-1583/§9" data-name="§9" id="kapittel-5-paragraf-1"><h3 class="legalArticleHeader"><span class="legalArticleValue">§ 9</span>.</h3><article class="legalP" id="kapittel-5-paragraf-1-ledd-1">Denne forskrift trer i kraft straks.</article></article></section></main></body></html>