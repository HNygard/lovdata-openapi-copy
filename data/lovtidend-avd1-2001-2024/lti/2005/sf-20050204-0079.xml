<!DOCTYPE html><html lang="no"><head><title>Forskrift om endring i forskrift til domstolloven kapittel 11 (Advokatforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-02-04-79</dd><dt class="dokid">DokumentID</dt><dd class="dokid">LTI/forskrift/2005-02-04-79</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 2 s 211</dd><dt class="dateInForce">I kraft fra</dt><dd class="dateInForce">2005-02-04, gjøres gjeldende for regnskapsåret 2005</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-12-20-1161</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1915-08-13-5/§218</li><li>lov/1915-08-13-5/§219</li><li>lov/1915-08-13-5/§222</li><li>lov/1915-08-13-5/§224</li><li>lov/1915-08-13-5/§225</li><li>lov/1915-08-13-5/§226</li><li>lov/1915-08-13-5/§227</li><li>lov/1915-08-13-5/§228</li><li>lov/1915-08-13-5/§229</li><li>lov/1915-08-13-5/§231</li><li>lov/1915-08-13-5/§235</li><li>lov/1915-08-13-6/§44</li><li>lov/1981-05-22-25/§95</li></ul></dd><dt class="dateOfPublication">Kunngjort</dt><dd class="dateOfPublication">2005-02-08</dd><dt class="journalNumber">Journalnummer</dt><dd class="journalNumber">2005-0087</dd><dt class="titleShort">Korttittel</dt><dd class="titleShort">Endr. i advokatforskriften</dd><dt class="title">Tittel</dt><dd class="title">Forskrift om endring i forskrift til domstolloven kapittel 11 (Advokatforskriften).</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 4. februar 2005 med hjemmel i lov 13. august 1915 nr. 5 om domstolene (domstolloven) § 218, § 219, § 222, § 224, § 225, § 226, § 227, § 228, § 229, § 231 og § 235, lov 13. august 1915 nr. 6 om rettergangsmåten for tvistemål (tvistemålsloven) § 44 og lov 22. mai 1981 nr. 25 om rettergangsmåten i straffesaker (Straffeprosessloven) § 95. Fremmet av Justis- og politidepartementet.</dd><dt class="refid">RefID</dt><dd class="refid">forskrift/2005-02-04-79</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til domstolloven kapittel 11 (Advokatforskriften).<ul class="tocSubUl"><li>I<ul class="tocSubUl"><li>§ 3-1. Oppbevaring og forvaltning av betrodde midler (klientmidler)</li><li>§ 3-2. Klientbankkonto</li><li>§ 3-3. Renter på klientbankkonto</li><li>§ 3-4. Verdipapirer og andre verdigjenstander som klientmidler</li><li>§ 3-5. Opplysninger om klientmidler ved avleggelse av årsregnskap</li><li>§ 3-6. Bokføring for klientansvar og klientmidler</li><li>§ 3-7. Oversikt over den fordringsmassen advokaten skal inndrive for andre</li><li>§ 3-8. Anvendelse av kapittel 3 på rettshjelpere</li><li>§ 3a-1. Regnskaps- og bokføringsplikt</li><li>§ 3a-2. Fritak fra plikten til å føre regnskap</li><li>§ 3a-3. Presentasjon av klientansvar og klientmidler</li><li>§ 3a-4. Noteopplysninger</li><li>§ 3a-5. Særskilt regnskapsrapport til Tilsynsrådet for advokatvirksomhet</li><li>§ 3a-6. Advokatens særregnskap</li><li>§ 3a-7. Føring av særregnskap</li><li>§ 3a-8. Liste over advokatens særregnskap</li><li>§ 3a-9. Revisjonsplikt</li><li>§ 3a-10. Revisors kontroll av advokatens særregnskap</li><li>§ 3a-11. Melding til Tilsynsrådet for advokatvirksomhet om revisoroppdraget</li><li>§ 3a-12. «Egenerklæring med revisoruttalelse» til Tilsynsrådet for advokatvirksomhet</li><li>§ 3a-13. Innsendingsplikt til Tilsynsrådet for advokatvirksomhet</li><li>§ 3a-14. Fritak fra plikten til å rapportere til Tilsynsrådet for advokatvirksomhet</li><li>§ 3a-15. Anvendelse av kapittel 3a på rettshjelpere</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-02-04-79" id="dokument"><h1>Forskrift om endring i forskrift til domstolloven kapittel 11 (Advokatforskriften).</h1><section class="section" data-name="kapI" id="kapittel-1" data-lovdata-URL="LTI/forskrift/2005-02-04-79/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. desember 1996 nr. 1161 til domstolloven kapittel 11 (Advokatforskriften) gjøres følgende endringer:</article> <article class="defaultP" margin-top="true">§ 2-5 tredje ledd annet punktum skal lyde:</article><article class="legalP" id="kapittel-1-ledd-2">Dersom kravet i første punktum ikke er tilfredstilt ved et årsskifte, må sikkerheten bringes i samsvar med kravet innen det tidspunkt egenerklæring med revisoruttalelse for regnskapsåret skal leveres inn til Tilsynsrådet for advokatvirksomhet, jf. § 3a-13.</article> <article class="defaultP" margin-top="true">Kapittel 3 og nytt kapittel 3a skal lyde:</article><span class="futuretitle" id="kapittel-1-foreslåttittel-1">Kapittel 3. Behandlingen av betrodde midler (klientmidler)</span><article class="futureLegalArticle" data-name="§3-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-1</span>. <span class="legalArticleTitle">Oppbevaring og forvaltning av betrodde midler (klientmidler)</span></span><article class="legalP" id="kapittel-1-foreslåttparagraf-1-ledd-1">En advokat plikter å holde betrodde midler (klientmidler) atskilt fra egne midler og andre midler som ikke tilhører klienter. Som klientmidler regnes alle penger som betros advokaten, herunder mottatt forskudd på utlegg og salær. Som klientmidler regnes også verdipapirer av enhver art herunder aksjer, obligasjoner, pantobligasjoner, bankbøker, gjeldsbrev og andre verdigjenstander som advokaten mottar til oppbevaring eller forvaltning.</article><article class="legalP" id="kapittel-1-foreslåttparagraf-1-ledd-2">Klientmidler kan bare utbetales eller utleveres til vedkommende klient eller for vedkommendes regning.</article></article><article class="futureLegalArticle" data-name="§3-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-2</span>. <span class="legalArticleTitle">Klientbankkonto</span></span><article class="legalP" id="kapittel-1-foreslåttparagraf-2-ledd-1">Mottar en advokat penger for andres regning, skal advokaten straks enten gi oppgjør eller sette klientens tilgodehavende på en særskilt rentebærende bankkonto, benevnt «klientbankkonto». Slik konto kan bare opprettes i de bankene som skriftlig har forpliktet seg til ikke å gjøre motregning gjeldende i klientbankkontoen for de krav banken måtte ha overfor advokaten.</article><article class="legalP" id="kapittel-1-foreslåttparagraf-2-ledd-2">En felles klientbankkonto for klientene skal opprettes i advokatens navn. Eventuelle særskilte klientbankkonti for de enkelte klienter skal i tillegg lyde på klientens navn. Klientmidler i forbindelse med eiendomsmeglingsvirksomhet skal ikke blandes sammen med de øvrige klientmidlene, men må settes inn på særskilt klientbankkonto.</article><article class="legalP" id="kapittel-1-foreslåttparagraf-2-ledd-3">Klientbankkonto kan bare disponeres av advokaten eller den han gir skriftlig fullmakt. Advokaten er ansvarlig for enhver transaksjon med klientmidlene.</article><article class="legalP" id="kapittel-1-foreslåttparagraf-2-ledd-4">Uttak fra klientbankkonto kan bare foretas for beløp som utbetales til klienten eller for klientens regning og for advokatens tilgodehavende hos vedkommende klient hvor det er adgang til motregning etter de alminnelige regler om motregning. Dersom et innskudd på en klientbankkonto må anses for å være øremerket for et bestemt formål, eller av betaleren er positivt forutsatt videreført til klienten uavkortet, må motregning som hovedregel være avskåret. Dersom beløpet gjelder advokatens salær, skal klienten senest samtidig tilstiles salærregningen eller tilsvarende melding om avregning. Beløp som tas ut fra en klientbankkonto, skal ikke overstige vedkommende klients innestående midler på klientbankkontoen.</article><article class="legalP" id="kapittel-1-foreslåttparagraf-2-ledd-5">Kontoutskrifter vedrørende klientbankkonto skal oppbevares som regnskapsmateriale.</article></article><article class="futureLegalArticle" data-name="§3-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-3</span>. <span class="legalArticleTitle">Renter på klientbankkonto</span></span><article class="legalP" id="kapittel-1-foreslåttparagraf-3-ledd-1">Rentene som opptjenes på klientbankkontoen, skal tilfalle klientene med mindre noe annet uttrykkelig er avtalt. Advokaten plikter likevel ikke å avregne rentebeløp som for den enkelte klient i samme sak ikke overstiger et halvt rettsgebyr.</article><article class="legalP" id="kapittel-1-foreslåttparagraf-3-ledd-2">Rentene utbetales til klienten ved avregning av saken. Klienten kan likevel ikke kreve å få rentene utbetalt før disse er kreditert klientbankkontoen.</article></article><article class="futureLegalArticle" data-name="§3-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 3-4</span>. <span class="legalArticleTitle">Verdipapirer og andre verdigjenstander som klientmidler</span></span><article class="legalP" id="kapittel-1-foreslåttparagraf-4-ledd-1">For verdipapir føres en protokoll hvor det fortløpende registreres mottakelse og utlevering av verdipapirer for klienter.</article><article class="legalP" id="kapittel-1-foreslåttparagraf-4-ledd-2">Klienters verdipapirer skal oppbevares trygt, fortrinnsvis i bank. Under enhver omstendighet må de oppbevares avlåst og brannsikkert.</article><article class="legalP" id="kapittel-1-foreslåttparagraf-4-ledd-3">Med mindre annet er avtalt, må salg og kjøp av verdipapirer tilhørende klienter ikke skje uten at salget eller kjøpet på forhånd er godkjent av klienten. Det samme gjelder fornyelse av pantobligasjoner.</article><article class="legalP" id="kapittel-1-foreslåttparagraf-4-ledd-4">Klienten skal snarest gis melding om salg eller kjøp av verdipapirer med nøyaktige opplysninger om verdipapirets art, forfall, rentefot, nummer og andre opplysninger som er nødvendige for identifikasjon av verdipapiret.</article><article class="legalP" id="kapittel-1-foreslåttparagraf-4-ledd-5">Første til fjerde ledd gjelder tilsvarende for andre verdigjenstander.</article></article><article class="futureLegalArticle" data-name="§3-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 3-5</span>. <span class="legalArticleTitle">Opplysninger om klientmidler ved avleggelse av årsregnskap</span></span><article class="legalP" id="kapittel-1-foreslåttparagraf-5-ledd-1">Ved avleggelse av årsregnskap skal klienten ha utskrift av klientansvarskontoen. Utskriften skal sendes klienten innen utgangen av januar. Det skal også leveres utskrift av klientens konto i verdipapirprotokollen som føres i henhold til § 3-4 første ledd. Sammen med utskriftene skal det leveres en redegjørelse for forvaltningen av klientmidlene det forløpne år.</article><article class="legalP" id="kapittel-1-foreslåttparagraf-5-ledd-2">Første ledd gjelder ikke klientmidler som er forskudd på salær og omkostninger.</article></article><article class="futureLegalArticle" data-name="§3-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 3-6</span>. <span class="legalArticleTitle">Bokføring for klientansvar og klientmidler</span></span><article class="legalP" id="kapittel-1-foreslåttparagraf-6-ledd-1">Det skal opprettes egne konti for klientansvar og klientmidler som til enhver tid viser behandlingen av klientmidlene.</article><article class="legalP" id="kapittel-1-foreslåttparagraf-6-ledd-2">Bokføringen skal vise klientansvaret for den enkelte klient.</article><article class="legalP" id="kapittel-1-foreslåttparagraf-6-ledd-3">Klientansvar fra eiendomsmeglingsvirksomhet, fra inkassovirksomhet og den øvrige advokatvirksomhet skal regnskapsmessig holdes atskilt.</article><article class="legalP" id="kapittel-1-foreslåttparagraf-6-ledd-4">Saldo på klientbankkonto skal hver måned avstemmes mot bokført saldo for klientmidler i regnskapet. Likeledes skal bokført saldo for klientmidler avstemmes mot bokført klientansvar (klientgjeld) hver måned. Avvik skal forklares.</article><article class="legalP" id="kapittel-1-foreslåttparagraf-6-ledd-5">Avstemmingene skal dokumenteres og oppbevares som regnskapsmateriale.</article></article><article class="futureLegalArticle" data-name="§3-7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 3-7</span>. <span class="legalArticleTitle">Oversikt over den fordringsmassen advokaten skal inndrive for andre</span></span><article class="legalP" id="kapittel-1-foreslåttparagraf-7-ledd-1">Det skal føres en løpende oversikt over den fordringsmassen som advokaten til enhver tid skal inndrive for andre som ledd i inkassovirksomhet, jf. § 2-5 tredje ledd tredje punktum.</article></article><article class="futureLegalArticle" data-name="§3-8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 3-8</span>. <span class="legalArticleTitle">Anvendelse av kapittel 3 på rettshjelpere</span></span><article class="legalP" id="kapittel-1-foreslåttparagraf-8-ledd-1">For rettshjelpere som driver rettshjelpvirksomhet i medhold av domstolloven § 218 annet ledd nr. 1 eller i henhold til tillatelser gitt i medhold av domstolloven § 218 annet ledd nr. 3 første punktum og nr. 5, gjelder bestemmelsene i kapittel 3 tilsvarende.</article></article><span class="futuretitle" id="kapittel-1-foreslåttittel-2">Kapittel 3a. Årsregnskap og revisjon mv.</span><span class="futuretitle" id="kapittel-1-foreslåttittel-3">I. Årsregnskap mv. for advokatvirksomhet</span><article class="futureLegalArticle" data-name="§3a-1" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 3a-1</span>. <span class="legalArticleTitle">Regnskaps- og bokføringsplikt</span></span><article class="legalP" id="kapittel-1-foreslåttparagraf-9-ledd-1">Enhver advokat som utøver advokatvirksomhet i eget navn er regnskapspliktig etter lov 17. juli 1998 nr. 56 om årsregnskap m.v. (regnskapsloven). Dette medfører også bokføringsplikt etter lov 19. november 2004 nr. 73 om bokføring.</article><article class="legalP" id="kapittel-1-foreslåttparagraf-9-ledd-2">Tilsvarende gjelder for selskaper som driver annen advokatvirksomhet enn nevnt i domstolloven § 233 første ledd bokstav a.</article></article><article class="futureLegalArticle" data-name="§3a-2" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 3a-2</span>. <span class="legalArticleTitle">Fritak fra plikten til å føre regnskap</span></span><article class="legalP" id="kapittel-1-foreslåttparagraf-10-ledd-1">Fast ansatte advokater kan av Tilsynsrådets styre for et begrenset tidsrom eller inntil videre fritas for plikten til å føre regnskap etter lov 17. juli 1998 nr. 56 om årsregnskap m.v. dersom vedkommende ikke har midler til forvaltning for eller mottar honorar fra klienter. I slikt tilfelle skal advokaten avgi en erklæring som Tilsynsrådets styre fastsetter innholdet av.</article><article class="legalP" id="kapittel-1-foreslåttparagraf-10-ledd-2">Tilsynsrådets styre kan også i andre tilfeller gi dispensasjon som nevnt i første ledd dersom dette finnes ubetenkelig.</article></article><article class="futureLegalArticle" data-name="§3a-3" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 3a-3</span>. <span class="legalArticleTitle">Presentasjon av klientansvar og klientmidler</span></span><article class="legalP" id="kapittel-1-foreslåttparagraf-11-ledd-1">Midler som oppbevares av advokaten, men som tilhører klientene (klientmidler), skal ikke presenteres i advokatens balanse. Dersom midler innestående på konto for klientmidler overstiger klientansvaret (klientgjelden), er det overskytende advokatens eiendel og skal presenteres i advokatens balanse. Dersom klientmidlene ikke fullt ut dekker klientansvaret, er underdekningen advokatens gjeld til klienten og skal presenteres som kortsiktig gjeld i advokatens balanse.</article></article><article class="futureLegalArticle" data-name="§3a-4" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 3a-4</span>. <span class="legalArticleTitle">Noteopplysninger</span></span><article class="legalP" id="kapittel-1-foreslåttparagraf-12-ledd-1">Det skal i noter til årsregnskapet opplyses om hvor mye advokaten oppbevarer av midler som tilhører klientene (klientmidler), samt om størrelsen på advokatens klientansvar (klientgjeld). Dersom klientmidler ikke fullt ut dekker klientansvaret, skal underdekningen forklares. Tilsvarende gjelder dersom innestående på konto for klientmidler overstiger klientansvaret.</article><article class="legalP" id="kapittel-1-foreslåttparagraf-12-ledd-2">Avvik må spesifiseres for henholdsvis eiendomsmeklingsvirksomhet, inkassovirksomhet og den øvrige advokatvirksomhet.</article></article><article class="futureLegalArticle" data-name="§3a-5" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 3a-5</span>. <span class="legalArticleTitle">Særskilt regnskapsrapport til Tilsynsrådet for advokatvirksomhet</span></span><article class="legalP" id="kapittel-1-foreslåttparagraf-13-ledd-1">Tilsynsrådet kan pålegge advokaten å redegjøre for sine regnskaper basert på regnskapsoppgjør per annen dato enn 31. desember der det foreligger særskilte forhold som tilsier en kontroll av advokatens regnskaper. I slike tilfeller kan Tilsynsrådet beslutte at regnskapet skal revideres på samme tidspunkt.</article></article><span class="futuretitle" id="kapittel-1-foreslåttittel-4">II. Andre regnskap advokaten har ansvaret for (særregnskap)</span><article class="futureLegalArticle" data-name="§3a-6" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 3a-6</span>. <span class="legalArticleTitle">Advokatens særregnskap</span></span><article class="legalP" id="kapittel-1-foreslåttparagraf-14-ledd-1">Med særregnskap etter denne forskrift forstås regnskap som advokaten eller hans underleverandører fører for klient dersom advokaten har midler til oppbevaring for klienten (klientmidler) eller bankfullmakt.</article></article><article class="futureLegalArticle" data-name="§3a-7" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 3a-7</span>. <span class="legalArticleTitle">Føring av særregnskap</span></span><article class="legalP" id="kapittel-1-foreslåttparagraf-15-ledd-1">For særregnskap gjelder reglene i denne forskrift med mindre andre regler er gitt i eller i medhold av lov.</article></article><article class="futureLegalArticle" data-name="§3a-8" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 3a-8</span>. <span class="legalArticleTitle">Liste over advokatens særregnskap</span></span><article class="legalP" id="kapittel-1-foreslåttparagraf-16-ledd-1">Det skal føres ajourført liste over alle de særregnskap som advokaten fører, selv om disse ikke har tilknytning til advokatvirksomheten, jf. § 3a-10.</article></article><span class="futuretitle" id="kapittel-1-foreslåttittel-5">III. Revisjon av advokatvirksomhet</span><article class="futureLegalArticle" data-name="§3a-9" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 3a-9</span>. <span class="legalArticleTitle">Revisjonsplikt</span></span><article class="legalP" id="kapittel-1-foreslåttparagraf-17-ledd-1">Enhver advokat som utøver advokatvirksomhet i eget navn plikter å anta en revisor og sørge for at årsregnskap og årsberetning revideres i samsvar med lov 15. januar 1999 nr. 2 om revisjon og revisorer.</article></article><article class="futureLegalArticle" data-name="§3a-10" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 3a-10</span>. <span class="legalArticleTitle">Revisors kontroll av advokatens særregnskap</span></span><article class="legalP" id="kapittel-1-foreslåttparagraf-18-ledd-1">Revisor skal undersøke om det blir foretatt egen revisjon av advokatens særregnskap, og om det blir rapportert ved regnskapsavleggelse eller ved annen underretning til skifterett, kreditorutvalg, arvinger eller den som har oppnevnt spesiell revisor.</article><article class="legalP" id="kapittel-1-foreslåttparagraf-18-ledd-2">Er egen revisor ikke oppnevnt for særregnskapene som advokaten har ansvar for, skal advokatens revisor kontrollere og uttale seg om hvorvidt behandlingen av klientmidlene er tilfredsstillende.</article><article class="legalP" id="kapittel-1-foreslåttparagraf-18-ledd-3">Advokaten skal sørge for at det er foretatt avstemming av totale klientmidler og klientansvar på samme tidspunkt for advokatregnskapet og eventuelle særregnskap. Advokatens revisor skal se etter at slik avstemming er foretatt og revidere denne.</article></article><span class="futuretitle" id="kapittel-1-foreslåttittel-6">IV. Rapportering til Tilsynsrådet for advokatvirksomhet</span><article class="futureLegalArticle" data-name="§3a-11" id="kapittel-1-foreslåttparagraf-19"><span class="futureLegalArticleHeader"><span class="legalArticleValue">§ 3a-11</span>. <span class="legalArticleTitle">Melding til Tilsynsrådet for advokatvirksomhet om revisoroppdraget</span></span><article class="legalP" id="kapittel-1-foreslåttparagraf-19-ledd-1">Tilsynsrådet skal ha melding om hvem som til enhver tid er revisor. Revisor plikter omgående å gi skriftlig melding til Tilsynsrådet dersom vedkommende frasier seg revisoroppdraget for advokaten.</article></article><article class="futureLegalArticle" data-name="§3a-12" id="kapittel-1-foreslåttparagraf-20"><span class="futureLegalArticleHeader"><span class="legalArticleValue">§ 3a-12</span>. <span class="legalArticleTitle">«Egenerklæring med revisoruttalelse» til Tilsynsrådet for advokatvirksomhet</span></span><article class="legalP" id="kapittel-1-foreslåttparagraf-20-ledd-1">I forbindelse med avleggelsen av årsregnskapet skal advokaten avgi en egenerklæring. Dersom advokaten driver annen virksomhet enn advokatvirksomhet skal dette fremgå av egenerklæringen. Det skal videre gis opplysninger om den fordringsmassen advokaten ved årsskiftet har til inndriving for andre som ledd i inkassovirksomhet.</article><article class="legalP" id="kapittel-1-foreslåttparagraf-20-ledd-2">Egenerklæringens utforming for øvrig bestemmes av Tilsynsrådet.</article><article class="legalP" id="kapittel-1-foreslåttparagraf-20-ledd-3">I forbindelse med revisjon av advokatens årsregnskap skal revisor også avgi en uttalelse knyttet til advokatens egenerklæring. Uttalelsen avgis i overensstemmelse med Den norske Revisorforenings standard for revisors uttalelser ved revisjonsoppdrag med spesielle formål.</article></article><article class="futureLegalArticle" data-name="§3a-13" id="kapittel-1-foreslåttparagraf-21"><span class="futureLegalArticleHeader"><span class="legalArticleValue">§ 3a-13</span>. <span class="legalArticleTitle">Innsendingsplikt til Tilsynsrådet for advokatvirksomhet</span></span><article class="legalP" id="kapittel-1-foreslåttparagraf-21-ledd-1">Senest innen 1. april hvert år skal advokaten sende årsregnskap, årsberetning, revisjonsberetning og «egenerklæring med revisoruttalelse» til Tilsynsrådet. Ved forsinkelse betales dobbelt bidrag til Tilsynsrådet, jf. § 4-3 annet ledd tredje punktum.</article></article><article class="futureLegalArticle" data-name="§3a-14" id="kapittel-1-foreslåttparagraf-22"><span class="futureLegalArticleHeader"><span class="legalArticleValue">§ 3a-14</span>. <span class="legalArticleTitle">Fritak fra plikten til å rapportere til Tilsynsrådet for advokatvirksomhet</span></span><article class="legalP" id="kapittel-1-foreslåttparagraf-22-ledd-1">Fritak etter § 3a-2 medfører også fritak fra plikten til å rapportere til Tilsynsrådet for advokatvirksomhet. § 3a-2 første ledd annet punktum gjelder tilsvarende.</article></article><span class="futuretitle" id="kapittel-1-foreslåttittel-7">V. Årsregnskap og revisjon mv. for rettshjelpere</span><article class="futureLegalArticle" data-name="§3a-15" id="kapittel-1-foreslåttparagraf-23"><span class="futureLegalArticleHeader"><span class="legalArticleValue">§ 3a-15</span>. <span class="legalArticleTitle">Anvendelse av kapittel 3a på rettshjelpere</span></span><article class="legalP" id="kapittel-1-foreslåttparagraf-23-ledd-1">For rettshjelpere som driver rettshjelpvirksomhet i medhold av domstolloven § 218 annet ledd nr. 1 eller i henhold til tillatelser gitt i medhold av domstolloven § 218 annet ledd nr. 3 første punktum og nr. 5, gjelder bestemmelsene i kapittel 3a tilsvarende.</article></article> <article class="defaultP" margin-top="true">§ 4-3 annet ledd tredje punktum skal lyde:</article><article class="legalP" id="kapittel-1-ledd-3">Dersom bidraget ikke er betalt eller egenerklæring med revisoruttalelse mv. etter § 3a-13 ikke er innsendt innen 1. april hvert år, skal det betales dobbelt bidrag.</article> <article class="defaultP" margin-top="true">§ 4-5 nytt tredje ledd skal lyde:</article><article class="legalP" id="kapittel-1-ledd-4">Reglene i advokatforskriften § 4-5 til § 4-9 gjelder tilsvarende for rettshjelpere som driver rettshjelpvirksomhet i medhold av domstolloven § 218 annet ledd nr. 1 eller i henhold til tillatelser gitt i medhold av domstolloven § 218 annet ledd nr. 3 første punktum og nr. 5.</article> <article class="defaultP" margin-top="true">§ 10-3 annet ledd første punktum skal lyde:</article><article class="legalP" id="kapittel-1-ledd-5">Denne forskrift kapittel 3, 3a, 4, 5, 6 og 11 gjelder tilsvarende så langt de passer.</article> <article class="defaultP" margin-top="true">§ 10-8 tredje ledd første punktum skal lyde:</article><article class="legalP" id="kapittel-1-ledd-6">Denne forskrift kapittel 3, 3a, 4, 5, 6 og 11 gjelder tilsvarende så langt de passer.</article></section><section class="section" data-name="kapII" id="kapittel-2" data-lovdata-URL="LTI/forskrift/2005-02-04-79/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks og gjøres gjeldende for regnskapsåret 2005.</article></section></main></body></html>