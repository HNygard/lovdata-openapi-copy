<!DOCTYPE html><html lang="no"><head><title>Forskrift om endring i forskrift om tildeling, endring og bortfall av konsesjoner og lokaliteter for oppdrett av laks, ørret og regnbueørret (laksetildelingsforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-09-02-963</dd><dt class="dokid">DokumentID</dt><dd class="dokid">LTI/forskrift/2005-09-02-963</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 11 s 1768</dd><dt class="dateInForce">I kraft fra</dt><dd class="dateInForce">2005-09-02</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-12-22-1798</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-14-68/§12</li><li>forskrift/2005-09-02-962</li></ul></dd><dt class="dateOfPublication">Kunngjort</dt><dd class="dateOfPublication">2005-09-06</dd><dt class="journalNumber">Journalnummer</dt><dd class="journalNumber">2005-0852</dd><dt class="titleShort">Korttittel</dt><dd class="titleShort">Endr. i laksetildelingsforskriften</dd><dt class="title">Tittel</dt><dd class="title">Forskrift om endring i forskrift om tildeling, endring og bortfall av konsesjoner og lokaliteter for oppdrett av laks, ørret og regnbueørret (laksetildelingsforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Fiskeri- og kystdepartementet 2. september 2005 med hjemmel i lov 14. juni 1985 nr. 68 om oppdrett av fisk, skalldyr m.v. § 12 første ledd, jf. delegeringsvedtak 2. september 2005 nr. 962.</dd><dt class="refid">RefID</dt><dd class="refid">forskrift/2005-09-02-963</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tildeling, endring og bortfall av konsesjoner og lokaliteter for oppdrett av laks, ørret og regnbueørret (laksetildelingsforskriften).<ul class="tocSubUl"><li>I<ul class="tocSubUl"><li>§ 22. Forsøks- og forskningskonsesjon</li><li>§ 23. Undervisningskonsesjon</li><li>§ 23a. Utstillingskonsesjon</li><li>§ 24. Utvalgsbehandling av søknad</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-09-02-963" id="dokument"><h1>Forskrift om endring i forskrift om tildeling, endring og bortfall av konsesjoner og lokaliteter for oppdrett av laks, ørret og regnbueørret (laksetildelingsforskriften).</h1><section class="section" data-name="kapI" id="kapittel-1" data-lovdata-URL="LTI/forskrift/2005-09-02-963/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. desember 2004 nr. 1798 om tildeling, endring og bortfall av konsesjoner og lokaliteter for oppdrett av laks, ørret og regnbueørret (laksetildelingsforskriften) gjøres følgende endringer:</article> <article class="defaultP" margin-top="true">§ 2 annet ledd nr. 4 skal lyde:<ul class="defaultList"><li data-li-identifier="4." data-name="4."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">oppdrett av matfisk til forsøks-, forsknings-, undervisnings- og utstillingsformål, eller</article></article></li></ul></article> <article class="defaultP" margin-top="true">§ 3 tredje ledd skal lyde:</article><article class="legalP" id="kapittel-1-ledd-2">For oppdrett av matfisk til forsøks-, forsknings-, undervisnings- og utstillingsformål kommer kapitlene 1, 2, 5, 7, 8 og 9 til anvendelse.</article> <article class="defaultP" margin-top="true">Kapittel 5 skal lyde:</article><span class="futuretitle" id="kapittel-1-foreslåttittel-1">Kapittel 5. Særskilt om konsesjon for oppdrett av matfisk til forsøks-, forsknings-, undervisnings- og utstillingsformål.</span><article class="futureLegalArticle" data-name="§22" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 22</span>. <span class="legalArticleTitle">Forsøks- og forskningskonsesjon</span></span><article class="legalP" id="kapittel-1-foreslåttparagraf-1-ledd-1">Konsesjon for oppdrett av matfisk til forsøks- og forskningsformål kan gis offentlig eller privat forskningsinstitusjon på universitet eller høyskolenivå. I særlige tilfeller kan konsesjon gis annen offentlig eller privat institusjon dersom konsesjonen vil være en nødvendig og integrert del av et forskningsprosjekt.</article><article class="legalP" id="kapittel-1-foreslåttparagraf-1-ledd-2">Konsesjon etter første ledd avgrenses til en konsesjonsbiomasse fastsatt etter en konkret vurdering, og skal tillates nyttet over en nærmere fastsatt periode.</article><article class="legalP" id="kapittel-1-foreslåttparagraf-1-ledd-3">Forskningsresultatene fra oppdrettsvirksomhet knyttet til konsesjon gitt med hjemmel i første og andre ledd skal være allment tilgjengelige. Fiskeridirektoratet kan dispensere fra denne bestemmelsen i særlige tilfeller.</article></article><article class="futureLegalArticle" data-name="§23" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 23</span>. <span class="legalArticleTitle">Undervisningskonsesjon</span></span><article class="legalP" id="kapittel-1-foreslåttparagraf-2-ledd-1">Konsesjon for oppdrett av matfisk til undervisningsformål kan gis til<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">Universitet eller høyskole, og</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">Videregående skole med undervisningsopplegg godkjent av departementet.</article></article></li></ul></article><article class="legalP" id="kapittel-1-foreslåttparagraf-2-ledd-2">Konsesjon etter første ledd avgrenses til en konsesjonsbiomasse på inntil 130 tonn.</article><article class="legalP" id="kapittel-1-foreslåttparagraf-2-ledd-3">Fiskeridirektoratet kan i særlige tilfeller dispensere fra andre ledd.</article></article><article class="futureLegalArticle" data-name="§23a" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 23a</span>. <span class="legalArticleTitle">Utstillingskonsesjon</span></span><article class="legalP" id="kapittel-1-foreslåttparagraf-3-ledd-1">Fiskeridirektoratet kan tildele konsesjon for oppdrett av matfisk til utstillingsformål dersom oppdrettsvirksomheten tilrettelegges for publikum og er særlig egnet til å styrke den generelle kunnskapen om næringen.</article><article class="legalP" id="kapittel-1-foreslåttparagraf-3-ledd-2">Konsesjon etter første ledd avgrenses til en konsesjonsbiomasse på inntil 500 tonn.</article></article><article class="futureLegalArticle" data-name="§24" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 24</span>. <span class="legalArticleTitle">Utvalgsbehandling av søknad</span></span><article class="legalP" id="kapittel-1-foreslåttparagraf-4-ledd-1">Konsesjon til forsøks- og forskningsformål etter § 22 og dispensasjon etter § 23 tredje ledd gis etter en faglig vurdering av søknaden. Et rådgivende utvalg bestående av 3 representanter fra henholdsvis Havforskningsinstituttet, Fiskeri- og Havbruksnæringens Landsforening (FHL) Havbruk og Norges Forskningsråd foretar vurderingen og fremmer den faglige tilrådingen til Fiskeridirektoratet.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2005-09-02-963/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>