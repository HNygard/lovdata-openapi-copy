<!DOCTYPE html><html lang="no"><head><title>Forskrift om endring i forskrift om avlsfremmende tiltak på bier.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-06-1496</dd><dt class="dokid">DokumentID</dt><dd class="dokid">LTI/forskrift/2005-12-06-1496</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 16 s 2437</dd><dt class="dateInForce">I kraft fra</dt><dd class="dateInForce">2005-12-06</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-04-18-426</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-12-04-130</li></ul></dd><dt class="dateOfPublication">Kunngjort</dt><dd class="dateOfPublication">2005-12-20</dd><dt class="journalNumber">Journalnummer</dt><dd class="journalNumber">2005-1226</dd><dt class="titleShort">Korttittel</dt><dd class="titleShort">Endr i forskrift om avlsfremmende tiltak på bier</dd><dt class="title">Tittel</dt><dd class="title">Forskrift om endring i forskrift om avlsfremmende tiltak på bier.</dd><dt class="miscInformation">Annet om dokumentet</dt><dd class="miscInformation">Fastsatt av Landbruks- og matdepartementet 6. desember 2005 med hjemmel i lov 4. desember 1992 nr. 130 om husdyravl.</dd><dt class="refid">RefID</dt><dd class="refid">forskrift/2005-12-06-1496</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om avlsfremmende tiltak på bier.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-12-06-1496" id="dokument"><h1>Forskrift om endring i forskrift om avlsfremmende tiltak på bier.</h1><section class="section" data-name="kapI" id="kapittel-1" data-lovdata-URL="LTI/forskrift/2005-12-06-1496/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 18. april 2001 nr. 426 om avlsfremmende tiltak på bier gjøres følgende endringer:</article> <article class="defaultP" margin-top="true">Vedlegg II skal lyde:</article><article class="legalP" id="kapittel-1-ledd-2">Følgende reinavlsområder er godkjent av Landbruks- og matdepartementet:</article><article class="legalP" id="kapittel-1-ledd-3"><i>Reinavlsområdet for krainerbier (A.m. carnica) i Akershus</i> omfatter Hurdal kommune gjeldende fram til 28. februar 2006.</article><article class="legalP" id="kapittel-1-ledd-4"><i>Reinavlsområdet for krainerbier (A.m. carnica) på Finnskogen</i> avgrenses i sør ved riksvei 204 fra Riksåsen på riksgrensen til Lunderseter, i vest en rett linje fra Lunderseter – Frysjøen – Namsjøen riksveg 206 ved Sønsterud, videre rett linje Sønsterud Holtsjøen – kommunegrensen Våler/Elverum vest for Hakaskallen, i nord ved kommunevegen Våler/Elverum fra punktet vest for Hakaskallen til riksgrensen, i øst ved riksgrensen. Godkjenningen gjelder fram til 28. februar 2006.</article><article class="legalP" id="kapittel-1-ledd-5"><i>Reinavlsområdet for krainerbier (A.m. carnica) i Oppland</i> er avgrenset til kommunene Sel sør for Otta, Nord-Fron, Sør-Fron, Ringebu, Øyer, Lillehammer, Gausdal, Gjøvik, Nordre Land, Søndre Land, Sør-Aurdal, Etnedal Østre, Vestre Toten, Gran, deler av Lunner og deler av Jevnaker. Godkjenningen gjelder fram til 28. februar 2006.</article><article class="legalP" id="kapittel-1-ledd-6"><i>Reinavlsområdene for krainerbier (A.m. carnica) i Buskerud</i> omfattes av Flesberg kommune. Godkjenningen gjelder fram til 28. februar 2006.</article><article class="legalP" id="kapittel-1-ledd-7"><i>Reinavlsområdet for krainerbier (A.m. carnica) i Telemark</i> omfattes av kommunene Notodden, Hjartdal, Tinn, Seljord med unntak av kretsene Vefall og Brekke, og Åsgrend krets i Kviteseid kommune. Godkjenningen gjelder fram til 28. februar 2006.</article><article class="legalP" id="kapittel-1-ledd-8"><i>Reinavlsområdet for den brune bia (A.m. mellifera)</i> omfatter kommunene Flekkefjord, Lund, Sokndal og Sirdal. Godkjenningen gjelder inntil annet blir bestemt.</article><article class="legalP" id="kapittel-1-ledd-9"><i>Reinavlsområdet for krainerbier (A.m. carnica) i Sør-Trøndelag</i> omfatter Orkdal kommune. Godkjenningen gjelder fram til 28. februar 2006.</article><article class="legalP" id="kapittel-1-ledd-10"><i>Reinavlsområdet for krainerbier (A.m. carnica) i Nord-Trøndelag</i> omfatter kommunene Levanger, Verdal, Stjørdal, Meråker, Leksvik, Mosvik, Frosta, Inderøy, Steinkjer, Verran, Snåsa, Namdalseid, Flatanger, Namsos, Fosnes, Grong, Overhalla og Høylandet. Godkjenningen gjelder fram til 28. februar 2006.</article><article class="legalP" id="kapittel-1-ledd-11"><i>Reinavlsområdet for krainerbier (A.m. carnica) i Salten, Nordland</i> avgrenses i sør av polarsirkelen, i sør og øst av Saltfjellet og Svartisen og gjennom Rødøy ut Melfjorden, i nord langs Tysfjorden og omfatter følgende kommuner: Hamarøy, Steigen, Sørfold, Fauske, Saltdal, Beiarn, Bodø, Gildeskål, Meløy og deler av Rødøy og Tysfjord. Det er en forutsetning at det opprettes minst en parestasjon for krainerbier innenfor reinavlsområdet, og at det avsettes et område til utprøving av andre raser på et avskjermet sted innenfor reinavlsområdet i regi av Norges Birøkterlag. Godkjenningen gjelder fram til 28. februar 2006.</article></section><section class="section" data-name="kapII" id="kapittel-2" data-lovdata-URL="LTI/forskrift/2005-12-06-1496/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>