<!DOCTYPE html><html lang="no"><head><title>Forskrift om endring i forskrift om særavgifter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-06-22-682</dd><dt class="dokid">DokumentID</dt><dd class="dokid">LTI/forskrift/2005-06-22-682</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 9 s 1441</dd><dt class="dateInForce">I kraft fra</dt><dd class="dateInForce">2005-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-12-11-1451</li><li>forskrift/1949-06-10-2</li><li>forskrift/1955-02-25-1</li><li>forskrift/1958-05-23-1</li><li>forskrift/1965-06-17-8893</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-11</li></ul></dd><dt class="dateOfPublication">Kunngjort</dt><dd class="dateOfPublication">2005-06-28</dd><dt class="lastupdated">Rettet</dt><dd class="lastupdated">2005-06-30 (§ 6-1), 28.07.2005 (se nederst), 01.09.2005 (se nederst)</dd><dt class="journalNumber">Journalnummer</dt><dd class="journalNumber">2005-0621</dd><dt class="titleShort">Korttittel</dt><dd class="titleShort">Endr. i forskrift om særavgifter</dd><dt class="title">Tittel</dt><dd class="title">Forskrift om endring i forskrift om særavgifter.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 22. juni 2005 med hjemmel i lov 19. mai 1933 nr. 11 om særavgifter og Stortingets avgiftsvedtak.</dd><dt class="refid">RefID</dt><dd class="refid">forskrift/2005-06-22-682</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om særavgifter.<ul class="tocSubUl"><li>I<ul class="tocSubUl"><li>§ 3-2-3. Særskilte vilkår for innførsel</li><li>§ 3-3-1. Saklig virkeområde</li><li>§ 3-3-2. Avgiftsgrunnlag og -beregning</li><li>§ 3-3-3. Når avgiftsplikten oppstår</li><li>§ 3-3-4. Avgiftsfritak – teknisk etanol</li><li>§ 3-3-5. Godkjent denaturering</li><li>§ 3-3-6. Særskilte vilkår for innførsel og produksjon</li><li>§ 3-3-7. Avgiftsfri levering av udenaturert teknisk etanol</li><li>§ 3-3-8. Avgiftspliktig levering av udenaturert teknisk etanol</li><li>§ 3-3-9. Omsetning av denaturert teknisk etanol</li><li>§ 3-3-10. Registrering for bruk av teknisk etanol</li><li>§ 3-3-11. Bruk mv. av teknisk etanol og etanolholdige preparater</li><li>§ 3-3-12. Merking</li><li>§ 3-3-13. Produksjon, lagring og transport</li><li>§ 5-3. Særskilte vilkår for registrering av produsent eller importør av alkoholholdig drikk og teknisk etanol</li><li>§ 5-14. Teknisk etanol og etanolholdige preparater – kontroll</li></ul></li><li>II</li><li>III</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2005-06-22-682" id="dokument"><h1>Forskrift om endring i forskrift om særavgifter.</h1><section class="section" data-name="kapI" id="kapittel-1" data-lovdata-URL="LTI/forskrift/2005-06-22-682/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 11. desember 2001 nr. 1451 om særavgifter gjøres følgende endringer:</article> <article class="defaultP" margin-top="true">§ 1-1 skal lyde:</article><article class="legalP" id="kapittel-1-ledd-2">Denne forskriften får anvendelse på avgifter som oppkreves etter lov 19. mai 1933 nr. 11 om særavgifter.</article> <article class="defaultP" margin-top="true">§ 2-1 fjerde ledd skal lyde:</article><article class="numberedLegalP" data-numerator="4" id="kapittel-1-nummer-1">(4) For avgift på teknisk etanol, forbruksavgift på elektrisk kraft og avgift på sluttbehandling av avfall, oppstår avgiftsplikten etter bestemmelsene i henholdsvis § 3-3-3, § 3-12-2, § 3-13-2 og § 3-13-6.</article> <article class="defaultP" margin-top="true">§ 3-2-1 første ledd annet punktum skal lyde:</article><article class="legalP" id="kapittel-1-ledd-3">Avgiftsplikten omfatter ikke tilvirkning til eget bruk av alkoholholdig drikk som ikke er brennevin.</article> <article class="defaultP" margin-top="true">§ 3-2-3 skal lyde:</article><article class="futureLegalArticle" data-name="§3-2-3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-2-3</span>. <span class="legalArticleTitle">Særskilte vilkår for innførsel</span></span><article class="legalP" id="kapittel-1-foreslåttparagraf-1-ledd-1">Ved innførsel av alkoholholdig drikk med alkoholstyrke over 2,5 volumprosent, må virksomheten være registrert i henhold til § 5-1 eller fremlegge særskilt bevilling eller tillatelse.</article></article> <article class="defaultP" margin-top="true">Kapittel 3-3 skal lyde:</article><span class="futuretitle" id="kapittel-1-foreslåttittel-1">Kap. 3-3. Omsetning, bruk og avgift på teknisk etanol (etylalkohol) og etanolholdige preparater</span><article class="futureLegalArticle" data-name="§3-3-1" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-3-1</span>. <span class="legalArticleTitle">Saklig virkeområde</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Avgiftplikten omfatter teknisk etanol (etylalkohol) og etanolholdige preparater.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Med teknisk etanol menes i denne forskriften ren etanol eller etanolholdig vare med alkoholstyrke over 0,7 volumprosent, som skal benyttes til annet formål enn drikk (teknisk bruk), og som faller inn under tolltariffens posisjoner 22.03 til 22.08 (drikkevarer og teknisk etanol).</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Med etanolholdige preparater menes i denne forskriften etanolholdig vare med alkoholstyrke over 2,5 volumprosent, og som ikke faller inn under følgende posisjoner i tolltariffen:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-nummer-3-punkt-1"><article class="legalP" id="kapittel-1-foreslåttparagraf-2-nummer-3-punkt-1-ledd-1">22.03 til 22.08 (drikkevarer og teknisk etanol),</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-nummer-3-punkt-2"><article class="legalP" id="kapittel-1-foreslåttparagraf-2-nummer-3-punkt-2-ledd-1">30.03 til 30.06 (legemidler),</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-nummer-3-punkt-3"><article class="legalP" id="kapittel-1-foreslåttparagraf-2-nummer-3-punkt-3-ledd-1">17.04 (drops),</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-nummer-3-punkt-4"><article class="legalP" id="kapittel-1-foreslåttparagraf-2-nummer-3-punkt-4-ledd-1">18.06 (sjokoladevarer),</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-2-nummer-3-punkt-5"><article class="legalP" id="kapittel-1-foreslåttparagraf-2-nummer-3-punkt-5-ledd-1">20.08 (frukt og bær mv. nedlagt i alkohol).</article></article></li></ul></article><article class="numberedLegalP" data-numerator="4" id="kapittel-1-foreslåttparagraf-2-nummer-4">(4) Følgende etanolholdige varer regnes ikke som etanolholdige preparater:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-nummer-4-punkt-1"><article class="legalP" id="kapittel-1-foreslåttparagraf-2-nummer-4-punkt-1-ledd-1">etanolholdige preparater med godkjent denaturering,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-nummer-4-punkt-2"><article class="legalP" id="kapittel-1-foreslåttparagraf-2-nummer-4-punkt-2-ledd-1">essenser og tinkturer i emballasje på maksimalt 50 ml,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-nummer-4-punkt-3"><article class="legalP" id="kapittel-1-foreslåttparagraf-2-nummer-4-punkt-3-ledd-1">essenser som inngår i produksjon av nærings- og nytelsesmidler og i farmasøytisk produksjon,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-nummer-4-punkt-4"><article class="legalP" id="kapittel-1-foreslåttparagraf-2-nummer-4-punkt-4-ledd-1">nærmere angitte varer fastsatt av Toll- og avgiftsdirektoratet i forskrift,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-2-nummer-4-punkt-5"><article class="legalP" id="kapittel-1-foreslåttparagraf-2-nummer-4-punkt-5-ledd-1">varer godkjent av tollregionen etter enkeltvedtak.</article></article></li></ul></article></article><article class="futureLegalArticle" data-name="§3-3-2" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-3-2</span>. <span class="legalArticleTitle">Avgiftsgrunnlag og -beregning</span></span><article class="legalP" id="kapittel-1-foreslåttparagraf-3-ledd-1">Avgiften beregnes på samme måte som for alkoholholdig drikk, jf. § 3-2-2.</article></article><article class="futureLegalArticle" data-name="§3-3-3" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 3-3-3</span>. <span class="legalArticleTitle">Når avgiftsplikten oppstår</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) For registrert produsent og importør:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-nummer-1-punkt-1"><article class="legalP" id="kapittel-1-foreslåttparagraf-4-nummer-1-punkt-1-ledd-1">ved uttak av teknisk etanol fra virksomhetens godkjente lokaler, herunder tyveri og manko. Driftsmessig svinn anses ikke som uttak,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-nummer-1-punkt-2"><article class="legalP" id="kapittel-1-foreslåttparagraf-4-nummer-1-punkt-2-ledd-1">ved innførsel, når varen ikke legges inn på godkjent lokale,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-nummer-1-punkt-3"><article class="legalP" id="kapittel-1-foreslåttparagraf-4-nummer-1-punkt-3-ledd-1">ved opphør av registrering,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-4-nummer-1-punkt-4"><article class="legalP" id="kapittel-1-foreslåttparagraf-4-nummer-1-punkt-4-ledd-1">ved behandling av en vare i strid med bestemmelser eller vilkår, fastsatt i eller med hjemmel i denne forskriften,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-4-nummer-1-punkt-5"><article class="legalP" id="kapittel-1-foreslåttparagraf-4-nummer-1-punkt-5-ledd-1">ved manko oppstått under transport til mottaker.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) For andre enn registrert produsent og importør:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-nummer-2-punkt-1"><article class="legalP" id="kapittel-1-foreslåttparagraf-4-nummer-2-punkt-1-ledd-1">ved innførsel eller produksjon som ikke omfattes av første ledd,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-nummer-2-punkt-2"><article class="legalP" id="kapittel-1-foreslåttparagraf-4-nummer-2-punkt-2-ledd-1">ved behandling av en vare i strid med bestemmelser eller vilkår, fastsatt i eller med hjemmel i denne forskriften,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-nummer-2-punkt-3"><article class="legalP" id="kapittel-1-foreslåttparagraf-4-nummer-2-punkt-3-ledd-1">ved urettmessig fjerning av denatureringsmiddel,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-4-nummer-2-punkt-4"><article class="legalP" id="kapittel-1-foreslåttparagraf-4-nummer-2-punkt-4-ledd-1">ved urettmessig uttrekk av etanol fra teknisk etanol eller fra etanolholdige preparater.</article></article></li></ul></article></article><article class="futureLegalArticle" data-name="§3-3-4" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 3-3-4</span>. <span class="legalArticleTitle">Avgiftsfritak – teknisk etanol</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Teknisk etanol med godkjent denaturering er fritatt for avgift.</article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Teknisk etanol uten godkjent denaturering og etanolholdige preparater, som leveres til brukere som nevnt § 3-3-8 annet ledd, er fritatt for avgift dersom mottaker er registrert for avgiftsfri bruk etter bestemmelsene i § 3-3-10.</article></article><article class="futureLegalArticle" data-name="§3-3-5" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 3-3-5</span>. <span class="legalArticleTitle">Godkjent denaturering</span></span><article class="legalP" id="kapittel-1-foreslåttparagraf-6-ledd-1">Med godkjent denaturering menes:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-6-ledd-1-punkt-1"><article class="legalP" id="kapittel-1-foreslåttparagraf-6-ledd-1-punkt-1-ledd-1">denaturering i samsvar med forordning (EF) nr. 3199/93,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-6-ledd-1-punkt-2"><article class="legalP" id="kapittel-1-foreslåttparagraf-6-ledd-1-punkt-2-ledd-1">denaturering fastsatt i forskrift av Toll- og avgiftsdirektorat,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-6-ledd-1-punkt-3"><article class="legalP" id="kapittel-1-foreslåttparagraf-6-ledd-1-punkt-3-ledd-1">denaturering fastsatt av tollregionen i enkeltvedtak, etter innhentet samtykke fra Toll- og avgiftsdirektoratet.</article></article></li></ul></article></article><article class="futureLegalArticle" data-name="§3-3-6" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 3-3-6</span>. <span class="legalArticleTitle">Særskilte vilkår for innførsel og produksjon</span></span><article class="legalP" id="kapittel-1-foreslåttparagraf-7-ledd-1">Ved innførsel og produksjon av teknisk etanol må virksomheten være registrert i henhold til § 5-1.</article></article><article class="futureLegalArticle" data-name="§3-3-7" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 3-3-7</span>. <span class="legalArticleTitle">Avgiftsfri levering av udenaturert teknisk etanol</span></span><article class="numberedLegalP" data-numerator="1" id="kapittel-1-foreslåttparagraf-8-nummer-1">(1) Levering av udenaturert teknisk etanol kan kun skje fra produsenter eller importører som er registrert etter bestemmelsene i § 5-1.</article><article class="numberedLegalP" data-numerator="2" id="kapittel-1-foreslåttparagraf-8-nummer-2">(2) Levering uten avgift, kan skje til følgende brukere:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-8-nummer-2-punkt-1"><article class="legalP" id="kapittel-1-foreslåttparagraf-8-nummer-2-punkt-1-ledd-1">brukere som benytter etanol som råstoff eller hjelpemiddel ved vareproduksjon,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-8-nummer-2-punkt-2"><article class="legalP" id="kapittel-1-foreslåttparagraf-8-nummer-2-punkt-2-ledd-1">vitenskapelige og statlige høyskoler og universiteter til slik bruk som tollregionen har godkjent.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-8-nummer-3">(2) Brukere som nevnt i første ledd må være registrert for bruk av avgiftsfri teknisk etanol etter bestemmelsene i § 3-3-10.</article></article><article class="futureLegalArticle" data-name="§3-3-8" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 3-3-8</span>. <span class="legalArticleTitle">Avgiftspliktig levering av udenaturert teknisk etanol</span></span><article class="numberedLegalP" data-numerator="1" id="kapittel-1-foreslåttparagraf-9-nummer-1">(1) Levering av udenaturert teknisk etanol kan kun skje fra produsenter eller importører som er registrert etter bestemmelsene i § 5-1.</article><article class="numberedLegalP" data-numerator="2" id="kapittel-1-foreslåttparagraf-9-nummer-2">(2) Levering av udenaturert teknisk etanol, med avgift, kan skje til følgende brukere:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-9-nummer-2-punkt-1"><article class="legalP" id="kapittel-1-foreslåttparagraf-9-nummer-2-punkt-1-ledd-1">leger, tannleger og veterinærer,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-9-nummer-2-punkt-2"><article class="legalP" id="kapittel-1-foreslåttparagraf-9-nummer-2-punkt-2-ledd-1">kommune/fylke,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-9-nummer-2-punkt-3"><article class="legalP" id="kapittel-1-foreslåttparagraf-9-nummer-2-punkt-3-ledd-1">undervisning i ungdomsskole og videregående skole,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-9-nummer-2-punkt-4"><article class="legalP" id="kapittel-1-foreslåttparagraf-9-nummer-2-punkt-4-ledd-1">laboratorier, sykehus og blodbanker,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-9-nummer-2-punkt-5"><article class="legalP" id="kapittel-1-foreslåttparagraf-9-nummer-2-punkt-5-ledd-1">brukere som nevnt i § 3-3-7 annet ledd og</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-9-nummer-2-punkt-6"><article class="legalP" id="kapittel-1-foreslåttparagraf-9-nummer-2-punkt-6-ledd-1">andre mottakere som er registrert for bruk av udenaturert teknisk etanol med avgift etter bestemmelsene i § 3-3-10 annet ledd.</article></article></li></ul></article></article><article class="futureLegalArticle" data-name="§3-3-9" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 3-3-9</span>. <span class="legalArticleTitle">Omsetning av denaturert teknisk etanol</span></span><article class="legalP" id="kapittel-1-foreslåttparagraf-10-ledd-1">Ved detaljhandel av denaturert teknisk etanol skal det ikke, uten særskilt tillatelse fra tollregionen, utleveres større partier enn 50 liter. Denaturert teknisk etanol skal heller ikke utleveres til personer som er under 15 år, eller som er påvirket av rusmidler, eller som det er grunn til å tro vil fortære eller på annen måte misbruke varen.</article></article><article class="futureLegalArticle" data-name="§3-3-10" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 3-3-10</span>. <span class="legalArticleTitle">Registrering for bruk av teknisk etanol</span></span><article class="numberedLegalP" data-numerator="1" id="kapittel-1-foreslåttparagraf-11-nummer-1">(1) Brukere som nevnt i § 3-3-7 annet ledd kan etter søknad registreres for bruk av avgiftsfri udenaturert teknisk etanol.</article><article class="numberedLegalP" data-numerator="2" id="kapittel-1-foreslåttparagraf-11-nummer-2">(2) Andre brukere enn de som er nevnt § 3-3-8 annet ledd bokstav a til d, kan etter søknad registreres for bruk av udenaturert teknisk etanol med avgift.</article><article class="numberedLegalP" data-numerator="3" id="kapittel-1-foreslåttparagraf-11-nummer-3">(3) Brukere av denaturert teknisk etanol og etanolholdige preparater trenger ikke særskilt registrering.</article><article class="numberedLegalP" data-numerator="4" id="kapittel-1-foreslåttparagraf-11-nummer-4">(4) Søknad om registrering for bruk av udenaturert teknisk etanol rettes til vedkommende tollregion. Tollregionen kan sette vilkår for retten til registrering, herunder krav om kontrolltiltak. Registrering forutsetter at behov for bruk av udenaturert teknisk etanol dokumenteres.</article></article><article class="futureLegalArticle" data-name="§3-3-11" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 3-3-11</span>. <span class="legalArticleTitle">Bruk mv. av teknisk etanol og etanolholdige preparater</span></span><article class="numberedLegalP" data-numerator="1" id="kapittel-1-foreslåttparagraf-12-nummer-1">(1) Det er ikke tillatt å fortære teknisk etanol eller etanolholdige preparater, med mindre produktet etter sin art er ment for konsum.</article><article class="numberedLegalP" data-numerator="2" id="kapittel-1-foreslåttparagraf-12-nummer-2">(2) Denatureringsmiddel i teknisk etanol eller etanolholdige preparater skal ikke fjernes, med mindre dette skjer etter tillatelse fra tollregionen.</article><article class="numberedLegalP" data-numerator="3" id="kapittel-1-foreslåttparagraf-12-nummer-3">(3) Det er ikke tillatt å overdra teknisk etanol eller etanolholdige preparater når det er fare for at mottaker vil anvende varen på ulovlig måte.</article></article><article class="futureLegalArticle" data-name="§3-3-12" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 3-3-12</span>. <span class="legalArticleTitle">Merking</span></span><article class="numberedLegalP" data-numerator="1" id="kapittel-1-foreslåttparagraf-13-nummer-1">(1) All emballasje for teknisk etanol skal være forsynt med etikett som angir varens art, inneholder advarsel mot å fortære etanolen og opplysning om at ulovlig bruk er straffbart.</article><article class="numberedLegalP" data-numerator="2" id="kapittel-1-foreslåttparagraf-13-nummer-2">(2) § 3-2-4 om merking og måling av alkoholholdige drikkevarer gjelder tilsvarende så langt de passer.</article></article><article class="futureLegalArticle" data-name="§3-3-13" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 3-3-13</span>. <span class="legalArticleTitle">Produksjon, lagring og transport</span></span><article class="numberedLegalP" data-numerator="1" id="kapittel-1-foreslåttparagraf-14-nummer-1">(1) Produksjonsutstyr for tilvirkning og lagring av udenaturert teknisk etanol skal være tidsmessig og velegnet for formålet. Det må være innrettet for plombering på en måte som gjør spriten utilgjengelig under tilvirkning og lagring («lukket system»).</article><article class="numberedLegalP" data-numerator="2" id="kapittel-1-foreslåttparagraf-14-nummer-2">(2) Utstyr for transport av udenaturert teknisk etanol skal være tidsmessig og betryggende. Utstyret skal være godkjent av tollregionen før det tas i bruk.</article><article class="numberedLegalP" data-numerator="3" id="kapittel-1-foreslåttparagraf-14-nummer-3">(3) Tilvirkningsbedrifter skal, ved egne oppnevnte ansvarshavende, være ansvarlig for utlevering av udenaturert etanol. Utleveringsforretningene avsluttes ved at vedkommende ansvarshavende plomberer lagerrom og uttaksarmatur med bedriftens eget plomberingsutstyr. Plomberingsutstyret skal holdes forsvarlig innelåst og være utilgjengelig for uvedkommende. Tilvirkningsbedriften er ansvarlig for transporten til mottaker.</article><article class="numberedLegalP" data-numerator="4" id="kapittel-1-foreslåttparagraf-14-nummer-4">(4) Utskilling av sprit, brennevin eller annen etanol fra teknisk etanol eller etanolholdig preparat regnes som tilvirkning.</article></article> <article class="defaultP" margin-top="true">§ 3-5-1 første ledd bokstav b annet punktum skal lyde:</article><article class="legalP" id="kapittel-1-ledd-4">Avgiftsplikten omfatter engangsemballasje, med unntak av polyetylentereftalat (PET)-flasker.</article> <article class="defaultP" margin-top="true">§ 5-1 bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">Virksomheter som produserer eller innfører teknisk etanol.</article></article></li></ul></article> <article class="defaultP" margin-top="true">§ 5-1 ny bokstav f skal lyde:<ul class="defaultList"><li data-li-identifier="f)" data-name="f)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">importør av alkoholholdig drikk med alkoholstyrke over 2,5 volumprosent, når det ikke foreligger særskilt tillatelse eller bevilling.</article></article></li></ul></article> <article class="defaultP" margin-top="true">§ 5-3 skal lyde:</article><article class="futureLegalArticle" data-name="§5-3" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 5-3</span>. <span class="legalArticleTitle">Særskilte vilkår for registrering av produsent eller importør av alkoholholdig drikk og teknisk etanol</span></span><article class="numberedLegalP" data-numerator="1" id="kapittel-1-foreslåttparagraf-15-nummer-1">(1) Virksomheter som produserer alkoholholdig drikk, må forevise bevilling gitt av Sosial- og helsedirektoratet før virksomheten kan registreres.</article><article class="numberedLegalP" data-numerator="2" id="kapittel-1-foreslåttparagraf-15-nummer-2">(2) Tollregionen kan gi tillatelse til registrering dersom søknad om bevilling er til behandling i Sosial- og helsedirektoratet. Registreringen gjelder fra det tidspunkt bevilling gis.</article><article class="numberedLegalP" data-numerator="3" id="kapittel-1-foreslåttparagraf-15-nummer-3">(3) Person som eier en vesentlig del av virksomhet eller selskap som driver virksomhet som importerer alkoholholdig drikk eller teknisk etanol, eller oppebærer en vesentlig del av dens inntekter, eller i kraft av sin stilling som leder har vesentlig innflytelse på den, må ha utvist uklanderlig vandel i forhold til lovgivning av betydning for hvordan virksomheten skal utøves, herunder alkohollovgivningen, tollovgivningen, skatte- og avgiftslovgivningen, regnskaps- og selskapslovgivningen og næringsmiddellovgivningen.</article><article class="numberedLegalP" data-numerator="4" id="kapittel-1-foreslåttparagraf-15-nummer-4">(4) Virksomhet som importerer alkoholholdig drikk eller teknisk etanol skal uoppfordret fremlegge dokumentasjon på de opplysninger som er nødvendige for å kunne ta stilling til om vilkåret i tredje ledd er oppfylt. Ved endring av person som nevnt i tredje ledd skal ny dokumentasjon ettersendes Tollregionen.</article><article class="numberedLegalP" data-numerator="5" id="kapittel-1-foreslåttparagraf-15-nummer-5">(5) Politiet, skattemyndighetene og Mattilsynet plikter uten hinder av taushetsplikt å gi de opplysninger som er av betydning for Tollregionenes vurdering av vilkåret i tredje ledd.</article></article> <article class="defaultP" margin-top="true">§ 5-5 annet ledd bokstav l skal lyde:<ul class="defaultList"><li data-li-identifier="l)" data-name="l)"><article class="listArticle" id="kapittel-1-foreslåttparagraf-15-nummer-5-punkt-1"><article class="legalP" id="kapittel-1-foreslåttparagraf-15-nummer-5-punkt-1-ledd-1">eventuell bevilling, konsesjon eller uttalelser om vandel.</article></article></li></ul></article> <article class="defaultP" margin-top="true">§ 5-6 annet og nytt tredje ledd skal lyde:</article><article class="numberedLegalP" data-numerator="2" id="kapittel-1-nummer-2">(2) Tollregionen skal tilbakekalle registreringen om vilkårene i § 5-3 ikke lenger er oppfylt, eller den registrerte ikke lenger oppfyller sine forpliktelser etter denne forskriften.</article><article class="numberedLegalP" data-numerator="3" id="kapittel-1-nummer-3">(3) Ved tilbakekalling av registrering for håndtering av teknisk etanol, eller dersom innehaveren dør, skal eieren eller boet sørge for at lageret med slike varer selges eller overlates til virksomhet som er registrert. Ellers skal varene inndras eller destrueres.</article> <article class="defaultP" margin-top="true">§ 5-9 første ledd skal lyde:</article><article class="numberedLegalP" data-numerator="1" id="kapittel-1-nummer-4">(1) Tollvesenet kan når som helst kontrollere om korrekt avgift er beregnet og betalt og om vilkårene i § 5-3 er oppfylt. I denne forbindelse kan tollvesenet kontrollere lokaler hvor avgiftspliktige varer produseres eller lagres, tilstøtende rom og transportmidler som frakter avgiftspliktige varer. Videre kan tollvesenet kontrollere hele regnskapet med tilhørende dokumentasjon, herunder elektroniske dokumenter og programvare.</article> <article class="defaultP" margin-top="true">Ny § 5-14 skal lyde:</article><article class="futureLegalArticle" data-name="§5-14" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 5-14</span>. <span class="legalArticleTitle">Teknisk etanol og etanolholdige preparater – kontroll</span></span><article class="legalP" id="kapittel-1-foreslåttparagraf-16-ledd-1">§ 5-9 gjelder tilsvarende for virksomheter som er eller skulle vært registrert for håndtering eller bruk av teknisk etanol, og for virksomheter som innfører, produserer, selger eller kjøper etanolholdige preparater.</article></article> <article class="defaultP" margin-top="true">§ 6-1 nytt fjerde ledd skal lyde:</article><article class="numberedLegalP" data-numerator="4" id="kapittel-1-nummer-5">(4) Virksomheter som er registrert etter § 5-1 bokstav b, og som utelukkende innfører eller produserer teknisk etanol med godkjent denaturering, er ikke oppgavepliktige.</article> <article class="defaultP" margin-top="true">§ 6-1 nåværende fjerde og femte ledd blir femte og sjette ledd.</article> <article class="defaultP" margin-top="true">§ 6-9 nytt tredje ledd skal lyde:</article><article class="numberedLegalP" data-numerator="3" id="kapittel-1-nummer-6">(3) Ved levering av avgiftsfri teknisk etanol, er mottaker ansvarlig for innbetaling av avgiften dersom vedkommende ikke oppfyller vilkårene for avgiftsfritak. I den utstrekning leverandøren visste eller burde visst at kravene for fritak ikke var oppfylt, kan krav rettes mot denne.</article></section><section class="section" data-name="kapII" id="kapittel-2" data-lovdata-URL="LTI/forskrift/2005-06-22-682/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Følgende forskrifter oppheves:<ul class="defaultList"><li data-li-identifier="-" data-name="-"><article class="listArticle" id="kapittel-2-ledd-1-punkt-1"><article class="legalP" id="kapittel-2-ledd-1-punkt-1-ledd-1">Forskrift 10. juni 1949 nr. 2 om kontroll med salg av sprit til tilvirkere av hårvann, andre spritholdige kosmetika og alkoholholdige essenser, og om kontroll med salg av alkoholholdige essenser.</article></article></li><li data-li-identifier="-" data-name="-"><article class="listArticle" id="kapittel-2-ledd-1-punkt-2"><article class="legalP" id="kapittel-2-ledd-1-punkt-2-ledd-1">Forskrift 25. februar 1955 nr. 1 om omsetning og denaturering av sprit, brennevin, vin og isopropanol til teknisk og vitenskapelig bruk m.v.</article></article></li><li data-li-identifier="-" data-name="-"><article class="listArticle" id="kapittel-2-ledd-1-punkt-3"><article class="legalP" id="kapittel-2-ledd-1-punkt-3-ledd-1">Forskrift 23. mai 1958 nr. 1 om kjøp av vin til teknisk og vitenskapelig bruk.</article></article></li><li data-li-identifier="-" data-name="-"><article class="listArticle" id="kapittel-2-ledd-1-punkt-4"><article class="legalP" id="kapittel-2-ledd-1-punkt-4-ledd-1">Forskrift 17. juni 1965 nr. 8893 om tilvirkning, lagring, utlevering og transport av sprit.</article></article></li></ul></article></section><section class="section" data-name="kapIII" id="kapittel-3" data-lovdata-URL="LTI/forskrift/2005-06-22-682/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene trer i kraft 1. juli 2005.</article></section><section class="section" id="kapittel-4" data-lovdata-URL="LTI/forskrift/2005-06-22-682/KAPITTEL_4"><h2>Rettelser</h2><article class="defaultP" data-text-size="small"><strong>Publisert:</strong> I 2005 hefte 10 (Rettelse)</article><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">§ 3-3-1 første ledd skal lyde:</article><article class="numberedLegalP" data-numerator="1" id="kapittel-4-nummer-1">(1) <i>Avgiftsplikten</i> omfatter teknisk etanol (etylalkohol) og etanolholdige preparater.</article> <article class="defaultP" margin-top="true">§ 3-3-4 annet ledd skal lyde:</article><article class="numberedLegalP" data-numerator="2" id="kapittel-4-nummer-2">(2) Teknisk etanol uten godkjent denaturering og etanolholdige preparater, som leveres til brukere som nevnt <i>i</i> § 3-3-8 annet ledd, er fritatt for avgift dersom mottaker er registrert for avgiftsfri bruk etter bestemmelsene i § 3-3-10.</article> <article class="defaultP" margin-top="true">Ved en inkurie ble § 3-3-7 annet og tredje ledd begge angitt som annet ledd. § 3-3-7 tredje ledd skal lyde:</article><article class="numberedLegalP" data-numerator="3" id="kapittel-4-nummer-3"><i>(3)</i> Brukere som nevnt i <i>annet</i> ledd må være registrert for bruk av avgiftsfri teknisk etanol etter bestemmelsene i § 3-3-10.</article> <article class="defaultP" margin-top="true">§ 3-3-10 annet ledd skal lyde:</article><article class="numberedLegalP" data-numerator="2" id="kapittel-4-nummer-4">(2) Andre brukere enn de som er nevnt <i>i</i> § 3-3-8 annet ledd bokstav a til d, kan etter søknad registreres for bruk av udenaturert teknisk etanol med avgift.</article> <article class="defaultP" margin-top="true">§ 5-1 bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-4-nummer-4-punkt-1"><article class="legalP" id="kapittel-4-nummer-4-punkt-1-ledd-1">Virksomheter som produserer eller innfører teknisk etanol <i>med alkoholstyrke over 2,5 volumprosent</i>.</article></article></li></ul></article> <article class="defaultP" margin-top="true">§ 5-3 tredje og fjerde ledd skal lyde:</article><article class="numberedLegalP" data-numerator="3" id="kapittel-4-nummer-5">(3) Person som eier en vesentlig del av virksomhet eller selskap som driver virksomhet som <i>produserer eller</i> importerer alkoholholdig drikk eller teknisk etanol, eller oppebærer en vesentlig del av dens inntekter, eller i kraft av sin stilling som leder har vesentlig innflytelse på den, må ha utvist uklanderlig vandel i forhold til lovgivning av betydning for hvordan virksomheten skal utøves, herunder alkohollovgivningen, tollovgivningen, skatte- og avgiftslovgivningen, regnskaps- og selskapslovgivningen og næringsmiddellovgivningen.</article><article class="numberedLegalP" data-numerator="4" id="kapittel-4-nummer-6">(4) Virksomhet som <i>produserer eller</i> importerer alkoholholdig drikk eller teknisk etanol skal uoppfordret fremlegge dokumentasjon på de opplysninger som er nødvendige for å kunne ta stilling til om vilkåret i tredje ledd er oppfylt. Ved endring av person som nevnt i tredje ledd skal ny dokumentasjon ettersendes Tollregionen.</article><article class="defaultP" data-text-size="small"><strong>Publisert:</strong> I 2005 hefte 11 (Rettelse)<p class="leddfortsettelse">Det som er rettet er satt i kursiv.</p></article> <article class="defaultP" margin-top="true">§ 3-3-4 annet ledd skal lyde:</article><article class="numberedLegalP" data-numerator="2" id="kapittel-4-nummer-7">(2) Teknisk etanol uten godkjent denaturering og etanolholdige preparater, som leveres til brukere som nevnt i <i>§ 3-3-7</i> annet ledd, er fritatt for avgift dersom mottaker er registrert for avgiftsfri bruk etter bestemmelsene i § 3-3-10.</article></section></main></body></html>