<!DOCTYPE html><html lang="no"><head><title>Forskrift om adgang til å delta i fisket etter torsk, hyse og sei for fartøy under 28 meter største lengde som fisker med konvensjonelle redskap nord for 62° N i 2006.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-11-24-1321</dd><dt class="dokid">DokumentID</dt><dd class="dokid">LTI/forskrift/2005-11-24-1321</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 14 s 2121</dd><dt class="dateInForce">I kraft fra</dt><dd class="dateInForce">2006-01-01 – 2006-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-03-26-15/§21</li><li>forskrift/2000-02-11-99</li></ul></dd><dt class="dateOfPublication">Kunngjort</dt><dd class="dateOfPublication">2005-11-29</dd><dt class="journalNumber">Journalnummer</dt><dd class="journalNumber">2005-1032</dd><dt class="titleShort">Korttittel</dt><dd class="titleShort">Forskrift om adgang til å delta i fisket med konvensjonelle</dd><dt class="title">Tittel</dt><dd class="title">Forskrift om adgang til å delta i fisket etter torsk, hyse og sei for fartøy under 28 meter største lengde som fisker med konvensjonelle redskap nord for 62° N i 2006.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeri- og kystdepartementet 24. november 2005 med hjemmel i lov 26. mars 1999 nr. 15 om retten til å delta i fiske og fangst (deltakerloven) § 21, jf. delegeringsvedtak 11. februar 2000 nr. 99.</dd><dt class="refid">RefID</dt><dd class="refid">forskrift/2005-11-24-1321</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om adgang til å delta i fisket etter torsk, hyse og sei for fartøy under 28 meter største lengde som fisker med konvensjonelle redskap nord for 62° N i 2006.<ul class="tocSubUl"><li>Kapittel 1. Fartøy i gruppe I<ul class="tocSubUl"><li>§ 1. Virkeområde</li><li>§ 2. Vilkår for å delta</li><li>§ 3. Dispensasjon</li><li>§ 4. Godkjenning</li><li>§ 5. Utskiftning av fartøy</li><li>§ 6. Salg av fartøy</li><li>§ 7. Dødsfall</li><li>§ 8. Midlertidig tillatelse til å benytte annet fartøy (leiefartøy)</li></ul></li><li>Kapittel 2. Fartøy i gruppe II<ul class="tocSubUl"><li>§ 9. Vilkår for å delta</li><li>§ 10. Godkjenning</li></ul></li><li>Kapittel 3. Straff og ikrafttredelse<ul class="tocSubUl"><li>§ 11. Straff</li><li>§ 12. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2005-11-24-1321" id="dokument"><h1>Forskrift om adgang til å delta i fisket etter torsk, hyse og sei for fartøy under 28 meter største lengde som fisker med konvensjonelle redskap nord for 62° N i 2006.</h1><section class="section" data-name="kap1" id="kapittel-1" data-lovdata-URL="LTI/forskrift/2005-11-24-1321/KAPITTEL_1"><h2>Kapittel 1. Fartøy i gruppe I</h2><article class="legalArticle" data-lovdata-URL="LTI/forskrift/2005-11-24-1321/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder alt fiske etter torsk, hyse og sei nord for 62° N med norske fartøy under 28 meter største lengde som fisker med annet redskap enn trål og not.</article></article><article class="legalArticle" data-lovdata-URL="LTI/forskrift/2005-11-24-1321/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Vilkår for å delta</span></h3><article class="legalP" id="kapittel-1-paragraf-2-ledd-1">For å kunne delta i fisket må følgende vilkår være oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">fartøyet må være registrert i merkeregisteret og ha en største lengde under 28 meter, med mindre Fiskeridirektoratet har gitt tillatelse til å forlenge fartøyet av sikkerhetsmessige årsaker,</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">eier av fartøyet og høvedsmann må være ført på blad B i fiskermanntallet,</article></article></li><li data-li-identifier="c)" data-name="c)"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1">fartøyet må være egnet, bemannet og utstyrt for fiske etter torsk, hyse og sei,</article></article></li><li data-li-identifier="d)" data-name="d)"><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1">fartøyet må ha hatt adgang til å delta i fisket i 2005.</article></article></li></ul></article><article class="legalP" id="kapittel-1-paragraf-2-ledd-2">Dersom ikke alle vilkårene er oppfylt til enhver tid, vil adgangen til å delta falle bort.</article><article class="legalP" id="kapittel-1-paragraf-2-ledd-3">Adgangen til å delta kan ikke overføres til annet fartøy med mindre slik tillatelse gis i medhold av denne forskrift.</article></article><article class="legalArticle" data-lovdata-URL="LTI/forskrift/2005-11-24-1321/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Dispensasjon</span></h3><article class="legalP" id="kapittel-1-paragraf-3-ledd-1">Fiskeridirektoratets regionkontor kan dispensere fra vilkåret i § 2 første ledd bokstav d dersom eier av fartøy har hatt tillitsverv i fiskeriorganisasjon eller offentlig verv, og vervet har medført at eier ikke har adgang til å delta. Slik tillatelse kan bare gis til eier av fartøy som kan vise til tidligere deltakelse med eget fartøy i fiske etter torsk, hyse eller sei med konvensjonelle redskap nord for 62° N.</article><article class="legalP" id="kapittel-1-paragraf-3-ledd-2">Fiskeridirektoratet er klageinstans.</article></article><article class="legalArticle" data-lovdata-URL="LTI/forskrift/2005-11-24-1321/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Godkjenning</span></h3><article class="legalP" id="kapittel-1-paragraf-4-ledd-1">Fiskeridirektoratets regionkontor kan kreve kontroll av at eier og fartøy oppfyller vilkårene for å delta i gruppe I i fisket etter torsk, hyse og sei.</article><article class="legalP" id="kapittel-1-paragraf-4-ledd-2">Fiskeridirektoratet er klageinstans.</article><article class="legalP" id="kapittel-1-paragraf-4-ledd-3">Fiskeridirektoratet kan gi utfyllende bestemmelser vedrørende kravet til egnethet, bemanning, utstyr og om fremstilling for kontroll.</article></article><article class="legalArticle" data-lovdata-URL="LTI/forskrift/2005-11-24-1321/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Utskiftning av fartøy</span></h3><article class="legalP" id="kapittel-1-paragraf-5-ledd-1">Ved utskiftning av fartøy som har adgang til å delta, kan Fiskeridirektoratets regionkontor gi eier tillatelse til å delta i fisket med erstatningsfartøy.</article><article class="legalP" id="kapittel-1-paragraf-5-ledd-2">Det kan ikke gis tillatelse etter første ledd dersom søker er tildelt ringnottillatelse etter forskrift 2. mars 1979 nr. 1 om adgang til å delta i fiske med ringnot eller tråltillatelse etter forskrift 12. desember 1986 nr. 2185 om tildeling av tillatelse til å drive fiske med trål, § 2-1, § 4-1, § 4-2, § 5- 1 og § 7-1, for erstatningsfartøyet.</article><article class="legalP" id="kapittel-1-paragraf-5-ledd-3">Adgang til å delta i fisket med utskiftningsfartøyet bortfaller når slik tillatelse gis for erstatningsfartøyet. Dette gjelder samtlige fiskerier nevnt i § 1.</article><article class="legalP" id="kapittel-1-paragraf-5-ledd-4">Søknad sendes på fastsatt skjema til Fiskeridirektoratets regionkontor.</article><article class="legalP" id="kapittel-1-paragraf-5-ledd-5">Fiskeridirektoratet er klageinstans.</article></article><article class="legalArticle" data-lovdata-URL="LTI/forskrift/2005-11-24-1321/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Salg av fartøy</span></h3><article class="legalP" id="kapittel-1-paragraf-6-ledd-1">Ved salg av fartøy som har adgang til å delta, kan Fiskeridirektoratets regionkontor gi ny eier adgang til å delta i fisket dersom følgende vilkår er oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-6-ledd-1-punkt-1"><article class="legalP" id="kapittel-1-paragraf-6-ledd-1-punkt-1-ledd-1">kjøper må være ført på blad B i fiskermanntallet,</article></article></li><li data-li-identifier="b)" data-name="b)"><article class="listArticle" id="kapittel-1-paragraf-6-ledd-1-punkt-2"><article class="legalP" id="kapittel-1-paragraf-6-ledd-1-punkt-2-ledd-1">både kjøper og selger må være ført i fiskermanntallet i samme fylke i minst 12 måneder før kjøpet finner sted.</article></article></li></ul></article><article class="legalP" id="kapittel-1-paragraf-6-ledd-2">Fiskeridirektoratets regionkontor kan dispensere fra bestemmelsen i første ledd bokstav b når det foreligger distriktsmessige hensyn. Dispensasjon kan gis i følgende tilfeller:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-6-ledd-2-punkt-1"><article class="legalP" id="kapittel-1-paragraf-6-ledd-2-punkt-1-ledd-1">når fartøy kjøpes fra annet fylke til Nord-Troms og Finnmark.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-6-ledd-2-punkt-2"><article class="legalP" id="kapittel-1-paragraf-6-ledd-2-punkt-2-ledd-1">ved salg mellom nabofylker når det er naturlig å se kjøper og selgers distrikt som ett område i kvotesammenheng. Fylkene Østfold, Akershus, Oslo, Buskerud, Vestfold, Telemark, Aust-Agder og Vest-Agder anses som ett område i kvotesammenheng.</article></article></li></ul></article><article class="legalP" id="kapittel-1-paragraf-6-ledd-3">Adgang for ny eier til å delta i fisket medfører at selgers adgang til å delta med erstatningsfartøy bortfaller. Dette gjelder samtlige fiskerier nevnt i § 1.</article><article class="legalP" id="kapittel-1-paragraf-6-ledd-4">Søknad sendes på fastsatt skjema til Fiskeridirektoratets regionkontor.</article><article class="legalP" id="kapittel-1-paragraf-6-ledd-5">Fiskeridirektoratet er klageinstans.</article></article><article class="legalArticle" data-lovdata-URL="LTI/forskrift/2005-11-24-1321/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Dødsfall</span></h3><article class="legalP" id="kapittel-1-paragraf-7-ledd-1">Dersom fartøyeier dør, bortfaller adgangen til å delta i fisket.</article><article class="legalP" id="kapittel-1-paragraf-7-ledd-2">Den som ved arv erverver fartøy som hadde adgang til å delta, kan gis adgang til å delta i fisket dersom de øvrige vilkår for å delta er oppfylt. Dersom fartøyeiers død skyldes forlis der også fartøyet har gått tapt, kan arving gis rett til å delta i fisket med erstatningsfartøy.</article><article class="legalP" id="kapittel-1-paragraf-7-ledd-3">Arvinger som nevnt i andre ledd, kan også selge fartøy med adgang for ny eier til å delta i fisket dersom vilkårene for å delta og salg for fortsatt drift er oppfylt.</article><article class="legalP" id="kapittel-1-paragraf-7-ledd-4">Søknad sendes til Fiskeridirektoratets regionkontor.</article><article class="legalP" id="kapittel-1-paragraf-7-ledd-5">Fiskeridirektoratet er klageinstans.</article></article><article class="legalArticle" data-lovdata-URL="LTI/forskrift/2005-11-24-1321/§8" data-name="§8" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Midlertidig tillatelse til å benytte annet fartøy (leiefartøy)</span></h3><article class="legalP" id="kapittel-1-paragraf-8-ledd-1">Fiskeridirektoratets regionkontor kan ved forlis og havari som medfører vesentlig driftsavbrudd, gi midlertidig tillatelse til å benytte annet fartøy i fisket.</article><article class="legalP" id="kapittel-1-paragraf-8-ledd-2">Fiskeridirektoratets regionkontor kan fastsette nærmere vilkår for slik tillatelse, herunder begrensninger på leiefartøyets lengde, samt at høvedsmann og hele eller deler av mannskapet skal delta i fisket med leiefartøyet.</article><article class="legalP" id="kapittel-1-paragraf-8-ledd-3">Det kan ikke gis tillatelse til å benytte leiefartøy som har en største lengde på eller over 28 meter.</article><article class="legalP" id="kapittel-1-paragraf-8-ledd-4">Fiskeridirektoratet er klageinstans.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2005-11-24-1321/KAPITTEL_2"><h2>Kapittel 2. Fartøy i gruppe II</h2><article class="legalArticle" data-lovdata-URL="LTI/forskrift/2005-11-24-1321/§9" data-name="§9" id="kapittel-2-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Vilkår for å delta</span></h3><article class="legalP" id="kapittel-2-paragraf-1-ledd-1">For å kunne delta i fisket må følgende vilkår være oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">fartøyet må være registrert i merkeregisteret og ha en største lengde under 28 meter,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">eier av fartøyet og høvedsmann må være ført i fiskermanntallet,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">fartøyet må være egnet, bemannet og utstyrt for fiske etter torsk, hyse og sei.</article></article></li></ul></article><article class="legalP" id="kapittel-2-paragraf-1-ledd-2">Fartøy med ringnottillatelse etter forskrift 2. mars 1979 nr. 1 om adgang til å delta i fiske med ringnot og fartøy med tråltillatelse etter forskrift 12. desember 1986 nr. 2185 om tildeling av tillatelse til å drive fiske med trål, § 2-1 og § 7-1, kan ikke delta i gruppe II.</article><article class="legalP" id="kapittel-2-paragraf-1-ledd-3">Eier av fartøy som har adgang til å delta i gruppe I, har ikke adgang til å delta i gruppe II med annet fartøy. Eier av slikt fartøy har heller ikke adgang til å delta i gruppe II med andre høvedsmenn.</article><article class="legalP" id="kapittel-2-paragraf-1-ledd-4">Eier av fartøy som deltar i gruppe II, har ikke adgang til å delta i gruppe II med annet fartøy. Eier av slikt fartøy har heller ikke adgang til å delta i gruppe II med andre høvedsmenn.</article><article class="legalP" id="kapittel-2-paragraf-1-ledd-5">Med eier forstås i denne bestemmelse den som direkte, eller indirekte gjennom foretak, innehar mer enn 50% av eierandelene i fartøyet.</article></article><article class="legalArticle" data-lovdata-URL="LTI/forskrift/2005-11-24-1321/§10" data-name="§10" id="kapittel-2-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Godkjenning</span></h3><article class="legalP" id="kapittel-2-paragraf-2-ledd-1">For fartøy i gruppe II som deltar i fisket, kan Fiskeridirektoratets regionkontor kreve kontroll av at eier og fartøy oppfyller vilkårene for å delta i fisket etter torsk, hyse og sei. For fartøy som ikke deltok i fisket etter torsk, hyse og sei i 2005, må eier og fartøy ha særskilt godkjenning fra Fiskeridirektoratets regionkontor, som viser at vilkårene for å delta er oppfylt.</article><article class="legalP" id="kapittel-2-paragraf-2-ledd-2">Fiskeridirektoratet er klageinstans.</article><article class="legalP" id="kapittel-2-paragraf-2-ledd-3">Fiskeridirektoratet kan gi utfyllende bestemmelser vedrørende kravet til egnethet, bemanning, utstyr og om fremstilling for kontroll.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2005-11-24-1321/KAPITTEL_3"><h2>Kapittel 3. Straff og ikrafttredelse</h2><article class="legalArticle" data-lovdata-URL="LTI/forskrift/2005-11-24-1321/§11" data-name="§11" id="kapittel-3-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Straff</span></h3><article class="legalP" id="kapittel-3-paragraf-1-ledd-1">Den som forsettlig eller uaktsomt overtrer bestemmelser i denne forskrift, straffes i henhold til lov 26. mars 1999 nr. 15 om retten til å delta i fiske og fangst, § 29. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2005-11-24-1321/§12" data-name="§12" id="kapittel-3-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h3><article class="legalP" id="kapittel-3-paragraf-2-ledd-1">Denne forskrift trer i kraft 1. januar 2006 og gjelder til og med 31. desember 2006.</article></article></section></main></body></html>