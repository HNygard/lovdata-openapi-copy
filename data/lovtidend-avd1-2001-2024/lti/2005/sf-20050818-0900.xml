<!DOCTYPE html><html lang="no"><head><title>Forskrift om endring i forskrift om materielle konkurranseregler i EØS-avtalen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-08-18-900</dd><dt class="dokid">DokumentID</dt><dd class="dokid">LTI/forskrift/2005-08-18-900</dd><dt class="ministry">Departement</dt><dd class="ministry"><ul><li>Moderniseringsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 11 s 1719</dd><dt class="dateInForce">I kraft fra</dt><dd class="dateInForce">2005-08-18 med virkning fra 9. juli 2005</dd><dt class="changesToDocuments">Endrer</dt><dd class="changesToDocuments"><ul><li>forskrift/1992-12-04-964</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2004-03-05-11/§5</li><li>forskrift/2004-04-16-630</li></ul></dd><dt class="dateOfPublication">Kunngjort</dt><dd class="dateOfPublication">2005-08-23</dd><dt class="journalNumber">Journalnummer</dt><dd class="journalNumber">2005-0790</dd><dt class="titleShort">Korttittel</dt><dd class="titleShort">Endr. i materielle konkurranseregler</dd><dt class="title">Tittel</dt><dd class="title">Forskrift om endring i forskrift om materielle konkurranseregler i EØS-avtalen.</dd><dt class="miscInformation">Annet om dokumentet</dt><dd class="miscInformation">Fastsatt av Moderniseringsdepartementet 18. august 2005 med hjemmel i lov 5. mars 2004 nr. 11 om gjennomføring og kontroll av EØS-avtalens konkurranseregler mv. (EØS-konkurranseloven) § 5, jf. delegeringsvedtak 16. april 2004 nr. 630. Jf. EØS-avtalen vedlegg XIV nr. 11c (forordning (EF) nr. 611/2005).</dd><dt class="refid">RefID</dt><dd class="refid">forskrift/2005-08-18-900</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om materielle konkurranseregler i EØS-avtalen.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2005-08-18-900" id="dokument"><h1>Forskrift om endring i forskrift om materielle konkurranseregler i EØS-avtalen.</h1><section class="section" data-name="kapI" id="kapittel-1" data-lovdata-URL="LTI/forskrift/2005-08-18-900/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 4. desember 1992 nr. 964 om materielle konkurranseregler i EØS-avtalen gjøres følgende endringer:</article> <article class="defaultP" margin-top="true">I del II kapittel XI A skal fotnoten til kapitteloverskriften lyde:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">EØS-avtalens artikler er gjennomført i norsk rett ved lov 27. november 1992 nr. 109 om gjennomføring i norsk rett av hoveddelen av Avtale om Det europeiske økonomiske samarbeidsområde (EØS) m.v. Bestemmelsene i dette kapittel inntatt ved forskrift 1. juni 2000 nr. 555 svarer til endringene i EØS-avtalens vedlegg XIV pkt. G nr. 11c, inntatt ved EØS-komiteens beslutning nr. 49/2000 av 31. mai 2000, forordning (EF) nr. 823/2000 av 19. april 2000, kunngjort i EFT L 100 av 20. april 2000, s. 24 og forordning (EF) nr. 463/2004 av 12. mars 2004, kunngjort i EUT L 77 av 13. mars 2004, s. 23. Endringene i dette kapittel ved forskrift 18. august 2005 nr. 900 svarer til EØS-komiteens beslutning nr. 106/2005 av 8. juli 2005 og forordning (EF) nr. 611/2005 av 20. april 2005, kunngjort i EUT L 101 av 21. april 2005, s. 10, rettet ved EUT L 103 av 22. april 2005, s. 41.</article></article></li></ul></article> <article class="defaultP" margin-top="true">I del II kapittel XI A inntas innledningen til forordning (EF) nr. 611/2005 etter nåværende innledning til kapittel XI A og skal lyde:</article><article class="legalP" id="kapittel-1-ledd-2"><i>[Innledning til forordning (EF) nr. 611/2005 av 20. april 2005 om endring av forordning (EF) nr. 823/2000 om anvendelse av traktatens artikkel 81 nr. 3 på visse grupper av avtaler, beslutninger og samordnet opptreden mellom rederier som driver linjefart (konsortier):</i></article> <article class="defaultP" margin-top="true">KOMMISJONEN FOR DE EUROPEISKE FELLESSKAP HAR –</article><article class="legalP" id="kapittel-1-ledd-3">under henvisning til traktaten om opprettelse av Det europeiske fellesskap,</article><article class="legalP" id="kapittel-1-ledd-4">under henvisning til rådsforordning (EØF) nr. 479/92 av 25. februar 1992 om anvendelse av traktatens artikkel 85 nr. 3 på visse grupper av avtaler, beslutninger og samordnet opptreden mellom rederier som driver linjefart (konsortier),<sup class="footnotereference" data-footnotereferencevalue="1" data-unique-footnote-counter="1">1</sup> særlig artikkel 1,</article><article class="legalP" id="kapittel-1-ledd-5">etter å ha offentliggjort et utkast til denne forordning,<sup class="footnotereference" data-footnotereferencevalue="2" data-unique-footnote-counter="2">2</sup></article><article class="legalP" id="kapittel-1-ledd-6">etter å ha rådspurt Den rådgivende komité for konkurransesaker, og</article><article class="legalP" id="kapittel-1-ledd-7">ut fra følgende betraktninger:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">Kommisjonsforordning (EF) nr. 823/2000<sup class="footnotereference" data-footnotereferencevalue="3" data-unique-footnote-counter="3">3</sup> gir linjefartkonsortier et generelt unntak fra forbudet i traktatens artikkel 81 nr. 1 på visse vilkår.</article></article></li><li data-li-identifier="2." data-name="2."><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">Forordning (EF) nr. 823/2000 utløper 25. april 2005. Kommisjonens erfaringer med anvendelsen av forordningen har vist at begrunnelsene for et gruppeunntak for konsortier fortsatt er gyldige. Anvendelsen av forordning (EF) nr. 823/2000 bør derfor forlenges med ytterligere fem år.</article></article></li><li data-li-identifier="3." data-name="3."><article class="listArticle" id="kapittel-1-ledd-7-punkt-3"><article class="legalP" id="kapittel-1-ledd-7-punkt-3-ledd-1">I visse henseender er imidlertid bestemmelsene i forordning (EF) nr. 823/2000 ikke i tilstrekkelig grad tilpasset gjeldende praksis i bransjen. Det bør derfor foretas visse mindre endringer slik at forordning (EF) nr. 823/2000 blir mer hensiktsmessig, i påvente av resultatet av vurderingen av rådsforordning (EØF) nr. 4056/86 av 22. desember 1986 om fastsettelse av nærmere regler for anvendelse av traktatens artikkel 85 og 86 på sjøtransport,<sup class="footnotereference" data-footnotereferencevalue="4" data-unique-footnote-counter="4">4</sup> da det kan bli nødvendig å foreta større endringer.</article></article></li><li data-li-identifier="4." data-name="4."><article class="listArticle" id="kapittel-1-ledd-7-punkt-4"><article class="legalP" id="kapittel-1-ledd-7-punkt-4-ledd-1">I forordning (EF) nr. 823/2000 er det fastsatt at konsortiumavtalen skal gi hvert medlem av konsortiet rett til å trekke seg fra konsortiet uten økonomiske sanksjoner eller andre former for sanksjoner, forutsatt at visse vilkår om forhåndsvarsling er oppfylt. Erfaringsmessig er det uklart hvordan denne bestemmelsen skal tolkes i de tilfeller der konsortiumavtalen trer i kraft tidligere enn den dag da linjefarten faktisk igangsettes, f.eks. når fartøyer ikke er tilgjengelige eller fortsatt er under bygging. Det bør derfor innføres særlige bestemmelser som tar høyde for denne situasjonen.</article></article></li><li data-li-identifier="5." data-name="5."><article class="listArticle" id="kapittel-1-ledd-7-punkt-5"><article class="legalP" id="kapittel-1-ledd-7-punkt-5-ledd-1">Det er berettiget at konsortiene søker sikkerhet for nyinvesteringer i eksisterende linjefart. Partene i en konsortiumavtale bør derfor også ha mulighet til å innføre en klausul om «ikke-oppsigelse» dersom partene i en eksisterende konsortiumavtale har avtalt å gjøre betydelige nyinvesteringer og kostnadene ved disse nyinvesteringene berettiger en ny klausul om «ikke-oppsigelse».</article></article></li><li data-li-identifier="6." data-name="6."><article class="listArticle" id="kapittel-1-ledd-7-punkt-6"><article class="legalP" id="kapittel-1-ledd-7-punkt-6-ledd-1">I forordning (EF) nr. 823/2000 er det fastsatt at unntaket forutsetter at visse vilkår oppfylles, blant annet at det er effektiv priskonkurranse mellom medlemmene av den konferanse der konsortiet driver virksomhet, fordi konferanseavtalen gir medlemmene uttrykkelig tillatelse til uavhengig fastsettelse av alle fraktrater i konferansetariffen. Kommisjonen er blitt gjort oppmerksom på at uavhengig fastsettelse av fraktrater ikke lenger kan anses å være gjeldende markedspraksis. Derimot spiller individuelle fortrolige avtaler stadig større rolle for forskjellige linjefarter. Slike fortrolige avtaler kan også føre til effektiv konkurranse mellom medlemmene i en linjekonferanse. Forekomsten av individuelle fortrolige avtaler bør derfor anses som en indikator på at det eksisterer effektiv priskonkurranse mellom medlemmene av konferansen.</article></article></li><li data-li-identifier="7." data-name="7."><article class="listArticle" id="kapittel-1-ledd-7-punkt-7"><article class="legalP" id="kapittel-1-ledd-7-punkt-7-ledd-1">Forordning (EF) nr. 823/2000 bør derfor endres – ]</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> EFT L 55 av 29.2.1992, s. 3. Forordningen sist endret ved forordning (EF) nr. 1/2003 (EFT L 1 av 4.1.2003, s. 1).</article><article class="footnote" data-name="2" data-unique-footnote-counter="2"><span class="footnoteLabel">2</span> EUT C 233 av 30.9.2003, s. 8.</article><article class="footnote" data-name="3" data-unique-footnote-counter="3"><span class="footnoteLabel">3</span> EFT L 100 av 20.4.2000, s. 24. Forordningen sist endret ved tiltredelsesakten av 2003.</article><article class="footnote" data-name="4" data-unique-footnote-counter="4"><span class="footnoteLabel">4</span> EFT L 378 av 31.12.1986, s. 4. Forordningen sist endret ved forordning (EF) nr. 1/2003 (EFT L 1 av 4.1.2003, s. 1).</article></footer><article class="legalP" id="kapittel-1-ledd-8">Følgende endringer gjøres i artiklene:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-8-punkt-1"><article class="legalP" id="kapittel-1-ledd-8-punkt-1-ledd-1">I artikkel 2 skal nytt nr. 6 og 7 lyde: <ul class="defaultList"><li data-li-identifier="«6)" data-name="«6)"><article class="listArticle" id="kapittel-1-ledd-8-punkt-1-ledd-1-punkt-1"><article class="legalP" id="kapittel-1-ledd-8-punkt-1-ledd-1-punkt-1-ledd-1">«linjefartens begynnelse»: datoen da det første fartøyet settes i trafikk på linjen eller, såframt det er foretatt betydelige nyinvesteringer, datoen da det første fartøyet settes i trafikk i henhold til vilkårene som er en direkte følge av den betydelige nyinvesteringen,</article></article></li><li data-li-identifier="7)" data-name="7)"><article class="listArticle" id="kapittel-1-ledd-8-punkt-1-ledd-1-punkt-2"><article class="legalP" id="kapittel-1-ledd-8-punkt-1-ledd-1-punkt-2-ledd-1">«betydelig nyinvestering»: en investering som fører til bygging, innkjøp eller langsiktig befraktning av et nytt fartøy som er spesielt utformet, nødvendig og viktig for driften av linjen, og som utgjør minst halvparten av den samlede investeringen konsortiets medlemmer har foretatt i forbindelse med den felles sjøtransporttjeneste som tilbys av konsortiet.»</article></article></li></ul></article></article></li><li data-li-identifier="2." data-name="2."><article class="listArticle" id="kapittel-1-ledd-8-punkt-2"><article class="legalP" id="kapittel-1-ledd-8-punkt-2-ledd-1">I artikkel 5 skal bokstav a) lyde: <ul class="defaultList"><li data-li-identifier="«a)" data-name="«a)"><article class="listArticle" id="kapittel-1-ledd-8-punkt-2-ledd-1-punkt-1"><article class="legalP" id="kapittel-1-ledd-8-punkt-2-ledd-1-punkt-1-ledd-1">det er effektiv priskonkurranse mellom medlemmer av den konferanse der konsortiet driver virksomhet, fordi konferanseavtalen i henhold til en lovfestet eller ikke-lovfestet plikt gir medlemmene uttrykkelig tillatelse til uavhengig fastsettelse av alle fraktrater i konferansetariffen og/eller til å inngå individuelle fortrolige avtaler,»</article></article></li></ul></article></article></li><li data-li-identifier="3." data-name="3."><article class="listArticle" id="kapittel-1-ledd-8-punkt-3"><article class="legalP" id="kapittel-1-ledd-8-punkt-3-ledd-1">I artikkel 8 skal bokstav b) lyde: <ul class="defaultList"><li data-li-identifier="«b)" data-name="«b)"><article class="listArticle" id="kapittel-1-ledd-8-punkt-3-ledd-1-punkt-1"><article class="legalP" id="kapittel-1-ledd-8-punkt-3-ledd-1-punkt-1-ledd-1">konsortiumavtalen skal gi hvert medlem av konsortiet rett til å trekke seg fra konsortiet uten økonomiske eller andre former for sanksjoner, f.eks. en forpliktelse til ikke lenger å utøve transportvirksomhet i fartsområdet, eventuelt i tilknytning til en forpliktelse til å gjenoppta virksomheten først etter utløpet av en bestemt frist. Retten skal være betinget av at det gis et varsel høyst seks måneder på forhånd, men varselet kan gis først etter et innledende tidsrom på 18 måneder fra ikrafttredelsesdatoen for konsortiumavtalen eller avtalen om å foreta en betydelig nyinvestering i den felles sjøtransporttjenesten. Dersom avtalen trer i kraft før linjefarten igangsettes, skal det innledende tidsrommet være på høyst 24 måneder fra ikrafttredelsesdatoen for konsortiumavtalen eller avtalen om å foreta en betydelig nyinvestering i den felles sjøtransporttjenesten.</article><article class="legalP" id="kapittel-1-ledd-8-punkt-3-ledd-1-punkt-1-ledd-2">For sterkt integrerte konsortier med resultatfellesskap og/eller store investeringer som følge av at medlemmene har kjøpt eller befraktet fartøy med sikte på å opprette konsortiet, skal varselet gis høyst seks måneder på forhånd, men det kan gis først etter et innledende tidsrom på 30 måneder fra ikrafttredelsesdatoen for konsortiumavtalen eller avtalen om å foreta en betydelig nyinvestering i den felles sjøtransporttjenesten. Dersom avtalen trer i kraft før linjefarten igangsettes, skal det innledende tidsrommet være på høyst 36 måneder fra ikrafttredelsesdatoen for konsortiumavtalen eller avtalen om å gjøre en betydelig nyinvestering i den felles sjøtransporttjenesten.»</article></article></li></ul></article></article></li><li data-li-identifier="4." data-name="4."><article class="listArticle" id="kapittel-1-ledd-8-punkt-4"><article class="legalP" id="kapittel-1-ledd-8-punkt-4-ledd-1">I artikkel 14 annet ledd endres «25. april 2005» til «25. april 2010».</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2005-08-18-900/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks med virkning fra 9. juli 2005.</article></section></main></body></html>