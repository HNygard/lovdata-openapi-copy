<!DOCTYPE html><html lang="no"><head><title>Forskrift om særskilte beskyttelsestiltak i forbindelse med utbrudd av aviær influensa i Romania.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-10-14-1202</dd><dt class="dokid">DokumentID</dt><dd class="dokid">LTI/forskrift/2005-10-14-1202</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 13 s 1950</dd><dt class="dateInForce">I kraft fra</dt><dd class="dateInForce">2005-10-14</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§23</li><li>lov/2003-12-19-124/§19</li></ul></dd><dt class="dateOfPublication">Kunngjort</dt><dd class="dateOfPublication">2005-10-17</dd><dt class="journalNumber">Journalnummer</dt><dd class="journalNumber">2005-0952</dd><dt class="titleShort">Korttittel</dt><dd class="titleShort">Forskrift om fugleinfluensa i Romania</dd><dt class="title">Tittel</dt><dd class="title">Forskrift om særskilte beskyttelsestiltak i forbindelse med utbrudd av aviær influensa i Romania.</dd><dt class="miscInformation">Annet om dokumentet</dt><dd class="miscInformation">Fastsatt av Det sentrale Mattilsynet ved hovedkontoret 14. oktober 2005 med hjemmel i lov 19. desember 2003 nr. 124 om matproduksjon og mattrygghet mv. (matloven) § 23 tredje ledd jf. § 19. Jf. EØS-avtalen vedlegg I (vedtak 2005/710/EF).</dd><dt class="refid">RefID</dt><dd class="refid">forskrift/2005-10-14-1202</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særskilte beskyttelsestiltak i forbindelse med utbrudd av aviær influensa i Romania.<ul class="tocSubUl"><li>§ 1. Formål og virkeområde</li><li>§ 2. Forbud</li><li>§ 3. Unntak</li><li>§ 4. Helsesertifikat og handelsdokument</li><li>§ 5. Straff</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2005-10-14-1202" id="dokument"><h1>Forskrift om særskilte beskyttelsestiltak i forbindelse med utbrudd av aviær influensa i Romania.</h1><article class="legalArticle" data-lovdata-URL="LTI/forskrift/2005-10-14-1202/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Formålet med denne forskrift er å hindre spredning av aviær influensa i forbindelse med innførsel fra Romania.</article></article><article class="legalArticle" data-lovdata-URL="LTI/forskrift/2005-10-14-1202/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forbud</span></h2><article class="legalP" id="paragraf-2-ledd-1">Fra Romania er det forbudt å innføre levende fjørfe, struts, oppdrettsfugl, fuglevilt og andre levende fugler enn fjørfe som omfattes av importbestemmelsen i artikkel 1, tredje ledd i vedtak 2000/666/EF, samt fugler som eieren bringer med seg, herunder fugler holdt som kjæledyr. Likeledes er det forbudt å innføre rugeegg fra ovennevnte arter.</article><article class="legalP" id="paragraf-2-ledd-2">Fra Romania er det forbudt å innføre ferskt kjøtt av fjørfe, struts, oppdrettsfugl og fuglevilt. Forbudet gjelder også kjøttprodukter og blandingsprodukter inneholdende kjøtt fra de nevnte arter. Videre gjøres det forbud mot import av råvarer inneholdende komponenter av ovennevnte arter til bruk i produksjon av vanlig fôr og kjæledyrfôr.</article><article class="legalP" id="paragraf-2-ledd-3">Fra Romania er det forbudt å innføre konsumegg, ubehandlede trofeer av fugler og ubehandlede fjær og fjærkomponenter.</article></article><article class="legalArticle" data-lovdata-URL="LTI/forskrift/2005-10-14-1202/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak</span></h2><article class="legalP" id="paragraf-3-ledd-1">Unntatt fra forbudet i § 2 annet ledd er produkter som omfattes av denne bestemmelsen, og hvor produktets innhold er av fugl slaktet før 1. august 2005. Unntak gjøres også for kjøttprodukter av fjørfe, struts, oppdrettsfugl og fuglevilt, når kjøttproduktet er varmebehandlet i henhold til bokstavene B, C eller D i kapittel 4 i vedlegg II til vedtak 2005/432/EF.</article></article><article class="legalArticle" data-lovdata-URL="LTI/forskrift/2005-10-14-1202/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Helsesertifikat og handelsdokument</span></h2><article class="legalP" id="paragraf-4-ledd-1">Forsendelser av ferskt kjøtt av fjørfe, struts og fuglevilt, kjøttprodukter og blandingsprodukter av nevnte arter, samt råvarer inneholdende komponenter av ovennevnte arter til bruk i produksjon av vanlig fôr og kjæledyrfôr skal følges av et helsesertifikat som bekrefter at betingelsene i denne forskrift er oppfylt, jf. vedtak 2005/710/EF.</article><article class="legalP" id="paragraf-4-ledd-2">Forsendelse av fjær og fjærkomponenter som har vært gjenstand for behandling skal følges av et handelsdokument, som bekrefter at kravene i denne forskrift er oppfylt, jf. vedtak 2005/710/EF. Med behandling menes fjær og fjærkomponenter som enten er blitt dampbehandlet eller har gjennomgått en tilsvarende metode som inaktiverer patogener.</article><article class="legalP" id="paragraf-4-ledd-3">Handelsdokument kreves ikke for pyntefjær som har gjennomgått behandling, fjær gjennomgått behandling som reisende medbringer til privat bruk, eller forsendelse av fjær gjennomgått behandling sendt til privatpersoner for ikke-industriell bruk.</article></article><article class="legalArticle" data-lovdata-URL="LTI/forskrift/2005-10-14-1202/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Straff</span></h2><article class="legalP" id="paragraf-5-ledd-1">Forsettlig eller uaktsom overtredelse av denne forskrift er straffbar, jf. matloven § 28.</article></article><article class="legalArticle" data-lovdata-URL="LTI/forskrift/2005-10-14-1202/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskrift trer i kraft straks.</article></article></main></body></html>