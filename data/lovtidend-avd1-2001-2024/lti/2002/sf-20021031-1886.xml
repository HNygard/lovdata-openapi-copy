<!DOCTYPE html><html lang="no"><head><title>Forskrift om opptak ved Norges landbrukshøgskole.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-10-31-1886</dd><dt class="dokid">DokumentID</dt><dd class="dokid">LTI/forskrift/2002-10-31-1886</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 11 s 1731</dd><dt class="dateInForce">I kraft fra</dt><dd class="dateInForce">Opptak til studieåret 2003/2004</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-10-29-4168</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§37</li><li>lov/1995-05-12-22/§38</li></ul></dd><dt class="dateOfPublication">Kunngjort</dt><dd class="dateOfPublication">2003-08-05</dd><dt class="journalNumber">Journalnummer</dt><dd class="journalNumber">2003-0848</dd><dt class="titleShort">Korttittel</dt><dd class="titleShort">Forskrift om opptak ved NLH</dd><dt class="title">Tittel</dt><dd class="title">Forskrift om opptak ved Norges landbrukshøgskole.</dd><dt class="miscInformation">Annet om dokumentet</dt><dd class="miscInformation">Fastsatt av styret ved Norges landbrukshøgskole 31. oktober 2002 med hjemmel i lov av 12. mai 1995 nr. 22 om universiteter og høgskoler § 37 og § 38.</dd><dt class="refid">RefID</dt><dd class="refid">forskrift/2002-10-31-1886</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak ved Norges landbrukshøgskole.<ul class="tocSubUl"><li>Kap. 1. Forskriftens virkeområde<ul class="tocSubUl"><li>§ 1-1.</li></ul></li><li>Kap. 2. Opptaksrammer og regulering<ul class="tocSubUl"><li>§ 2-1.</li></ul></li><li>Kap. 3. Opptakskomiteer<ul class="tocSubUl"><li>§ 3-1. Sentral opptakskomité</li><li>§ 3-2. Opptakskomiteer – mastergrad</li></ul></li><li>Kap. 4. Opptak til grunnstudier, gjennom Samordnet opptak<ul class="tocSubUl"><li>§ 4-1.</li><li>§ 4-2.</li></ul></li><li>Kap. 5. Opptak til høyere grads studier (2-årig mastergradsstudier)<ul class="tocSubUl"><li>§ 5-1.</li><li>§ 5-2.</li><li>§ 5-3.</li><li>§ 5-4.</li><li>§ 5-5.</li><li>§ 5-6.</li><li>§ 5-7.</li></ul></li><li>Kap. 6. Opptak til forskerutdanning (Ph.D.)<ul class="tocSubUl"><li>§ 6-1.</li></ul></li><li>Kap. 7. Opptak til praktisk-pedagogisk utdanning (PPU)<ul class="tocSubUl"><li>§ 7-1.</li><li>§ 7-2.</li><li>§ 7-3.</li></ul></li><li>Kap. 8. Opptak til enkeltemner.<ul class="tocSubUl"><li>§ 8-1.</li><li>§ 8-2.</li></ul></li><li>Kap. 9. Opptak til videreutdanning<ul class="tocSubUl"><li>§ 9-1.</li><li>§ 9-2.</li></ul></li><li>Kap. 10. Opptak til etterutdanning<ul class="tocSubUl"><li>§ 10-1.</li><li>§ 10-2.</li></ul></li><li>Kap. 11. Opptak av gjestestudenter<ul class="tocSubUl"><li>§ 11-1.</li></ul></li><li>Kap. 12. Utsettelse med å begynne på studiet (reservert studieplass)<ul class="tocSubUl"><li>§ 12-1.</li></ul></li><li>Kap. 13. Klage<ul class="tocSubUl"><li>§ 13-1.</li></ul></li><li>Kap. 14. Ikrafttredelse<ul class="tocSubUl"><li>§ 14-1.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2002-10-31-1886" id="dokument"><h1>Forskrift om opptak ved Norges landbrukshøgskole.</h1><section class="section" data-name="kap1" id="kapittel-1" data-lovdata-URL="LTI/forskrift/2002-10-31-1886/KAPITTEL_1"><h2>Kap. 1. Forskriftens virkeområde</h2><article class="legalArticle" data-lovdata-URL="LTI/forskrift/2002-10-31-1886/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>.</h3><article class="legalP" id="kapittel-1-paragraf-1-ledd-1">Forskriften omfatter alle opptak som gir studierett ved Norges landbrukshøgskole (NLH).</article></article></section><section class="section" data-name="kap2" id="kapittel-2" data-lovdata-URL="LTI/forskrift/2002-10-31-1886/KAPITTEL_2"><h2>Kap. 2. Opptaksrammer og regulering</h2><article class="legalArticle" data-lovdata-URL="LTI/forskrift/2002-10-31-1886/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>.</h3><article class="legalP" id="kapittel-2-paragraf-1-ledd-1">Opptaksrammene for de enkelte studieprogrammene fastsettes av Høgskolestyret.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2002-10-31-1886/KAPITTEL_3"><h2>Kap. 3. Opptakskomiteer</h2><article class="legalArticle" data-lovdata-URL="LTI/forskrift/2002-10-31-1886/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Sentral opptakskomité</span></h3><article class="legalP" id="kapittel-3-paragraf-1-ledd-1">Det nedsettes en sentral opptakskomité som er ansvarlig for opptaket, jf. § 38 i universitets- og høgskoleloven. Komiteen skal bestå av tre representanter fra NLHs studieprogram og to fra studienemnda. Av studienemndas representanter skal det være en studentrepresentant og en representant for de vitenskapelig tilsatte.</article><article class="legalP" id="kapittel-3-paragraf-1-ledd-2">Den sentrale opptakskomiteen skal totalt ha minst to studenter. Studieavdelingen er saksbehandlende organ for den sentrale opptakskomiteen.</article></article><article class="legalArticle" data-lovdata-URL="LTI/forskrift/2002-10-31-1886/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Opptakskomiteer – mastergrad</span></h3><article class="legalP" id="kapittel-3-paragraf-2-ledd-1">Ved opptak til mastergrad skal hvert studieutvalg nedsette en opptakskomité med minst 4 medlemmer, hvorav minst 2 studenter. Komiteen skal vurdere om søkerne er kvalifisert.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2002-10-31-1886/KAPITTEL_4"><h2>Kap. 4. Opptak til grunnstudier, gjennom Samordnet opptak</h2><article class="legalArticle" data-lovdata-URL="LTI/forskrift/2002-10-31-1886/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>.</h3><article class="legalP" id="kapittel-4-paragraf-1-ledd-1">Regler for opptak til grunnstudier fastsettes av departementet.</article></article><article class="legalArticle" data-lovdata-URL="LTI/forskrift/2002-10-31-1886/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>.</h3><article class="legalP" id="kapittel-4-paragraf-2-ledd-1">Frister for søknad, ettersending av dokumentasjon og svarfrist ved tilbud om studieplass følger de nasjonale frister fastsatt av departementet.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2002-10-31-1886/KAPITTEL_5"><h2>Kap. 5. Opptak til høyere grads studier (2-årig mastergradsstudier)</h2><article class="legalArticle" data-lovdata-URL="LTI/forskrift/2002-10-31-1886/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>.</h3><article class="legalP" id="kapittel-5-paragraf-1-ledd-1">For opptak til mastergradsstudier kreves at søkeren har bachelorgrad, cand.mag.-grad eller har gjennomført tilsvarende studieløp med minst 180 studiepoengs omfang. Studienemnda kan, etter nærmere regler, gjøre unntak fra denne bestemmelsen.</article></article><article class="legalArticle" data-lovdata-URL="LTI/forskrift/2002-10-31-1886/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>.</h3><article class="legalP" id="kapittel-5-paragraf-2-ledd-1">Det fastsettes i studieplanen for det enkelte mastergradsprogram hvilke fagkrav som gjelder for opptak.</article></article><article class="legalArticle" data-lovdata-URL="LTI/forskrift/2002-10-31-1886/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>.</h3><article class="legalP" id="kapittel-5-paragraf-3-ledd-1">Ved opptak rangeres søkerne etter gjennomsnittskarakteren fra tidligere utdanning.</article></article><article class="legalArticle" data-lovdata-URL="LTI/forskrift/2002-10-31-1886/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>.</h3><article class="legalP" id="kapittel-5-paragraf-4-ledd-1">Det kreves dokumentert kunnskap i engelsk for opptak på alle mastergradsprogram. For norskspråklige mastergradsprogram kreves i tillegg dokumenterte kunnskaper i norsk.</article></article><article class="legalArticle" data-lovdata-URL="LTI/forskrift/2002-10-31-1886/§5-5" data-name="§5-5" id="kapittel-5-paragraf-5"><h3 class="legalArticleHeader"><span class="legalArticleValue">§ 5-5</span>.</h3><article class="legalP" id="kapittel-5-paragraf-5-ledd-1">Opptak til mastergradsprogram samordnes. Det kan søkes på inntil fem prioriterte masterprogram.</article></article><article class="legalArticle" data-lovdata-URL="LTI/forskrift/2002-10-31-1886/§5-6" data-name="§5-6" id="kapittel-5-paragraf-6"><h3 class="legalArticleHeader"><span class="legalArticleValue">§ 5-6</span>.</h3><article class="legalP" id="kapittel-5-paragraf-6-ledd-1">Studienemnda kan innføre kvoteregulering av opptak.</article></article><article class="legalArticle" data-lovdata-URL="LTI/forskrift/2002-10-31-1886/§5-7" data-name="§5-7" id="kapittel-5-paragraf-7"><h3 class="legalArticleHeader"><span class="legalArticleValue">§ 5-7</span>.</h3><article class="legalP" id="kapittel-5-paragraf-7-ledd-1">Frister for søknad, ettersending av dokumentasjon og svarfrist ved tilbud om studieplass fastsettes av studienemnda.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2002-10-31-1886/KAPITTEL_6"><h2>Kap. 6. Opptak til forskerutdanning (Ph.D.)</h2><article class="legalArticle" data-lovdata-URL="LTI/forskrift/2002-10-31-1886/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>.</h3><article class="legalP" id="kapittel-6-paragraf-1-ledd-1">Regler for opptak til forskerutdanning (Ph.D.) fastsettes av Høgskolestyret.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2002-10-31-1886/KAPITTEL_7"><h2>Kap. 7. Opptak til praktisk-pedagogisk utdanning (PPU)</h2><article class="legalArticle" data-lovdata-URL="LTI/forskrift/2002-10-31-1886/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>.</h3><article class="legalP" id="kapittel-7-paragraf-1-ledd-1">For å bli tatt opp til PPU må søkeren dokumentere kompetanse som kvalifiserer for undervisning og formidling innen naturfag og/eller naturbruk.</article></article><article class="legalArticle" data-lovdata-URL="LTI/forskrift/2002-10-31-1886/§7-2" data-name="§7-2" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>.</h3><article class="legalP" id="kapittel-7-paragraf-2-ledd-1">Opptak forutsetter tilgang til datamaskin med tilkobling til Internett.</article></article><article class="legalArticle" data-lovdata-URL="LTI/forskrift/2002-10-31-1886/§7-3" data-name="§7-3" id="kapittel-7-paragraf-3"><h3 class="legalArticleHeader"><span class="legalArticleValue">§ 7-3</span>.</h3><article class="legalP" id="kapittel-7-paragraf-3-ledd-1">Frister for søknad, ettersending av dokumentasjon og svarfrist ved tilbud om studieplass fastsettes av Studienemnda.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2002-10-31-1886/KAPITTEL_8"><h2>Kap. 8. Opptak til enkeltemner.</h2><article class="legalArticle" data-lovdata-URL="LTI/forskrift/2002-10-31-1886/§8-1" data-name="§8-1" id="kapittel-8-paragraf-1"><h3 class="legalArticleHeader"><span class="legalArticleValue">§ 8-1</span>.</h3><article class="legalP" id="kapittel-8-paragraf-1-ledd-1">Ved opptak til enkeltemner gjelder de generelle krav for opptak til grunnstudier (kap. 4, § 4-1).</article></article><article class="legalArticle" data-lovdata-URL="LTI/forskrift/2002-10-31-1886/§8-2" data-name="§8-2" id="kapittel-8-paragraf-2"><h3 class="legalArticleHeader"><span class="legalArticleValue">§ 8-2</span>.</h3><article class="legalP" id="kapittel-8-paragraf-2-ledd-1">Studienemnda kan fastsette tilleggskrav etter tilråing fra vedkommende undervisningsutvalg.</article></article></section><section class="section" data-name="kap9" id="kapittel-9" data-lovdata-URL="LTI/forskrift/2002-10-31-1886/KAPITTEL_9"><h2>Kap. 9. Opptak til videreutdanning</h2><article class="legalArticle" data-lovdata-URL="LTI/forskrift/2002-10-31-1886/§9-1" data-name="§9-1" id="kapittel-9-paragraf-1"><h3 class="legalArticleHeader"><span class="legalArticleValue">§ 9-1</span>.</h3><article class="legalP" id="kapittel-9-paragraf-1-ledd-1">Ved opptak til videreutdanning gjelder de generelle krav for opptak til grunnstudier (kap. 4, § 4-1).</article></article><article class="legalArticle" data-lovdata-URL="LTI/forskrift/2002-10-31-1886/§9-2" data-name="§9-2" id="kapittel-9-paragraf-2"><h3 class="legalArticleHeader"><span class="legalArticleValue">§ 9-2</span>.</h3><article class="legalP" id="kapittel-9-paragraf-2-ledd-1">Frister for søknad, ettersending av dokumentasjon og svarfrist ved tilbud om studieplass fastsettes av Senter for etter- og videreutdanning (SEVU).</article></article></section><section class="section" data-name="kap10" id="kapittel-10" data-lovdata-URL="LTI/forskrift/2002-10-31-1886/KAPITTEL_10"><h2>Kap. 10. Opptak til etterutdanning</h2><article class="legalArticle" data-lovdata-URL="LTI/forskrift/2002-10-31-1886/§10-1" data-name="§10-1" id="kapittel-10-paragraf-1"><h3 class="legalArticleHeader"><span class="legalArticleValue">§ 10-1</span>.</h3><article class="legalP" id="kapittel-10-paragraf-1-ledd-1">Det gjelder ingen særskilte krav til opptak på etterutdanningskurs.</article></article><article class="legalArticle" data-lovdata-URL="LTI/forskrift/2002-10-31-1886/§10-2" data-name="§10-2" id="kapittel-10-paragraf-2"><h3 class="legalArticleHeader"><span class="legalArticleValue">§ 10-2</span>.</h3><article class="legalP" id="kapittel-10-paragraf-2-ledd-1">Frister for påmelding fastsettes av Senter for etter- og videreutdanning (SEVU).</article></article></section><section class="section" data-name="kap11" id="kapittel-11" data-lovdata-URL="LTI/forskrift/2002-10-31-1886/KAPITTEL_11"><h2>Kap. 11. Opptak av gjestestudenter</h2><article class="legalArticle" data-lovdata-URL="LTI/forskrift/2002-10-31-1886/§11-1" data-name="§11-1" id="kapittel-11-paragraf-1"><h3 class="legalArticleHeader"><span class="legalArticleValue">§ 11-1</span>.</h3><article class="legalP" id="kapittel-11-paragraf-1-ledd-1">Kravene ved opptak av gjestestudenter bestemmes gjennom avtaler mellom samarbeidende institusjoner og Norges landbrukshøgskole.</article></article></section><section class="section" data-name="kap12" id="kapittel-12" data-lovdata-URL="LTI/forskrift/2002-10-31-1886/KAPITTEL_12"><h2>Kap. 12. Utsettelse med å begynne på studiet (reservert studieplass)</h2><article class="legalArticle" data-lovdata-URL="LTI/forskrift/2002-10-31-1886/§12-1" data-name="§12-1" id="kapittel-12-paragraf-1"><h3 class="legalArticleHeader"><span class="legalArticleValue">§ 12-1</span>.</h3><article class="legalP" id="kapittel-12-paragraf-1-ledd-1">Søkere som er tatt opp som student ved Norges landbrukshøgskole kan få ett års utsettelse med å begynne på studiet grunnet graviditet, for å avtjene verneplikt/siviltjeneste eller annen vektig grunn.</article></article></section><section class="section" data-name="kap13" id="kapittel-13" data-lovdata-URL="LTI/forskrift/2002-10-31-1886/KAPITTEL_13"><h2>Kap. 13. Klage</h2><article class="legalArticle" data-lovdata-URL="LTI/forskrift/2002-10-31-1886/§13-1" data-name="§13-1" id="kapittel-13-paragraf-1"><h3 class="legalArticleHeader"><span class="legalArticleValue">§ 13-1</span>.</h3><article class="legalP" id="kapittel-13-paragraf-1-ledd-1">Søker har klagerett på vedtak om opptak til studium i henhold til forvaltningslovens bestemmelser. Normal klagefrist er 3 uker.</article></article></section><section class="section" data-name="kap14" id="kapittel-14" data-lovdata-URL="LTI/forskrift/2002-10-31-1886/KAPITTEL_14"><h2>Kap. 14. Ikrafttredelse</h2><article class="legalArticle" data-lovdata-URL="LTI/forskrift/2002-10-31-1886/§14-1" data-name="§14-1" id="kapittel-14-paragraf-1"><h3 class="legalArticleHeader"><span class="legalArticleValue">§ 14-1</span>.</h3><article class="legalP" id="kapittel-14-paragraf-1-ledd-1">Forskriften trer i kraft f.o.m. opptaket til studieåret 2003/2004.</article><article class="legalP" id="kapittel-14-paragraf-1-ledd-2">Fra samme tid oppheves forskrift av 29. oktober 1998 nr. 4168 om opptak som student ved Norges landbrukshøgskole (NLH).</article></article></section></main></body></html>