<!DOCTYPE html><html lang="no"><head><title>Forskrift om husarbeid, tilsyn og pleie i privat arbeidsgivers hjem eller hushold.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-07-05-716</dd><dt class="dokid">DokumentID</dt><dd class="dokid">LTI/forskrift/2002-07-05-716</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 8</dd><dt class="dateInForce">I kraft fra</dt><dd class="dateInForce">2002-07-05</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1977-02-04-4/§2</li></ul></dd><dt class="dateOfPublication">Kunngjort</dt><dd class="dateOfPublication">2002-07-09</dd><dt class="journalNumber">Journalnummer</dt><dd class="journalNumber">2002-0766</dd><dt class="titleShort">Korttittel</dt><dd class="titleShort">Forskrift om arbeid i privat arbeidsgivers hjem</dd><dt class="title">Tittel</dt><dd class="title">Forskrift om husarbeid, tilsyn og pleie i privat arbeidsgivers hjem eller hushold.</dd><dt class="miscInformation">Annet om dokumentet</dt><dd class="miscInformation">Fastsatt ved Kronprinsreg.res. 5. juli 2002 med hjemmel i lov av 4. februar 1977 nr. 4 arbeidervern og arbeidsmiljø m.v. § 2 nr. 6 annet ledd. Fremmet av Arbeids- og administrasjonsdepartementet. Jf. EØS-avtalen vedlegg XVIII nr. 28 (direktiv 93/104/EF) og nr. 29 (direktiv 94/33/EF).</dd><dt class="refid">RefID</dt><dd class="refid">forskrift/2002-07-05-716</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om husarbeid, tilsyn og pleie i privat arbeidsgivers hjem eller hushold.<ul class="tocSubUl"><li>Kapittel 1 – Innledende bestemmelser<ul class="tocSubUl"><li>§ 1. Virkeområde</li><li>§ 2. Skriftlig arbeidsavtale</li><li>§ 3. Rett til fri fra arbeidet i forbindelse med svangerskap, fødsel og adopsjon</li></ul></li><li>Kapittel 2 – Arbeidsgivers og arbeidstakers plikter<ul class="tocSubUl"><li>§ 4. Arbeidsgivers plikter</li><li>§ 5. Arbeidstakers plikter</li></ul></li><li>Kapittel 3 – Arbeidstid og fritid<ul class="tocSubUl"><li>§ 6. Arbeidstid</li><li>§ 7. Fritid</li></ul></li><li>Kapittel 4 – Lønn<ul class="tocSubUl"><li>§ 8. Lønn</li></ul></li><li>Kapittel 5 – Oppsigelse og avskjed m.m.<ul class="tocSubUl"><li>§ 9. Oppsigelse</li><li>§ 10. Avskjed</li><li>§ 11. Tvist om usaklig oppsigelse mv.</li><li>§ 12. Virkningene av usaklig oppsigelse eller avskjed</li><li>§ 13. Attest</li></ul></li><li>Kapittel 6 – Veiledning, håndheving mv.<ul class="tocSubUl"><li>§ 14. Veiledning</li><li>§ 15. Straff</li><li>§ 16. Ikrafttreden</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2002-07-05-716" id="dokument"><h1>Forskrift om husarbeid, tilsyn og pleie i privat arbeidsgivers hjem eller hushold.</h1><section class="section" data-name="kap1" id="kapittel-1" data-lovdata-URL="LTI/forskrift/2002-07-05-716/KAPITTEL_1"><h2>Kapittel 1 – Innledende bestemmelser</h2><article class="legalArticle" data-lovdata-URL="LTI/forskrift/2002-07-05-716/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Denne forskriften gjelder arbeidsforhold hvor arbeidstaker utfører husarbeid, tilsyn eller pleie i privat arbeidsgivers hjem eller hushold.</article><article class="legalP" id="kapittel-1-paragraf-1-ledd-2">For personer som er under 15 år eller som er skolepliktige gjelder arbeidsmiljøloven kapittel IX og forskrift av 30. april 1998 nr. 551 om arbeid av barn og ungdom.</article><article class="legalP" id="kapittel-1-paragraf-1-ledd-3">Forskriften gjelder ikke arbeidsforhold med en varighet på mindre enn en måned eller arbeidsforhold der den ukentlige arbeidstiden er mindre enn 8 timer.</article></article><article class="legalArticle" data-lovdata-URL="LTI/forskrift/2002-07-05-716/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Skriftlig arbeidsavtale</span></h3><article class="legalP" id="kapittel-1-paragraf-2-ledd-1">Det skal inngås skriftlig arbeidsavtale. Avtalen skal foreligge senest samtidig med at arbeidsforholdet starter.</article><article class="legalP" id="kapittel-1-paragraf-2-ledd-2">Arbeidsavtalen skal minst inneholde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-2-punkt-1"><article class="legalP" id="kapittel-1-paragraf-2-ledd-2-punkt-1-ledd-1">Hvem som er parter i avtalen.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-2-punkt-2"><article class="legalP" id="kapittel-1-paragraf-2-ledd-2-punkt-2-ledd-1">Tidspunktet for arbeidsforholdets begynnelse, og forventet varighet dersom arbeidsforholdet er midlertidig.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-2-ledd-2-punkt-3"><article class="legalP" id="kapittel-1-paragraf-2-ledd-2-punkt-3-ledd-1">Opplysninger om hvor arbeidet skal utføres, herunder hvilke deler av arbeidsgivers hjem arbeidstaker kan disponere, eventuelt benytte utenfor arbeidstid.</article></article></li><li data-li-identifier="d)" data-name="d)"><article class="listArticle" id="kapittel-1-paragraf-2-ledd-2-punkt-4"><article class="legalP" id="kapittel-1-paragraf-2-ledd-2-punkt-4-ledd-1">Beskrivelse av arbeidet som skal utføres.</article></article></li><li data-li-identifier="e)" data-name="e)"><article class="listArticle" id="kapittel-1-paragraf-2-ledd-2-punkt-5"><article class="legalP" id="kapittel-1-paragraf-2-ledd-2-punkt-5-ledd-1">Normal daglig og ukentlig arbeidstid.</article></article></li><li data-li-identifier="f)" data-name="f)"><article class="listArticle" id="kapittel-1-paragraf-2-ledd-2-punkt-6"><article class="legalP" id="kapittel-1-paragraf-2-ledd-2-punkt-6-ledd-1">Rettigheter til ferie og feriepenger, jf. ferieloven.</article></article></li><li data-li-identifier="g)" data-name="g)"><article class="listArticle" id="kapittel-1-paragraf-2-ledd-2-punkt-7"><article class="legalP" id="kapittel-1-paragraf-2-ledd-2-punkt-7-ledd-1">Lønn, overtidsgodtgjøring, godtgjøring for eventuell omsorgsvakt, utbetalingsmåte og tidspunkt for lønnsutbetaling, eventuelle tillegg som ikke inngår i lønnen, f.eks. kost, losji, bruk av telefon, utgifter til hjemreise mv.</article></article></li><li data-li-identifier="h)" data-name="h)"><article class="listArticle" id="kapittel-1-paragraf-2-ledd-2-punkt-8"><article class="legalP" id="kapittel-1-paragraf-2-ledd-2-punkt-8-ledd-1">Oppsigelsesfrist.</article></article></li></ul></article><article class="legalP" id="kapittel-1-paragraf-2-ledd-3">Endringer i arbeidsforholdet skal gjenspeiles i arbeidsavtalen senest samtidig med at endringen trer i kraft.</article></article><article class="legalArticle" data-lovdata-URL="LTI/forskrift/2002-07-05-716/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Rett til fri fra arbeidet i forbindelse med svangerskap, fødsel og adopsjon</span></h3><article class="legalP" id="kapittel-1-paragraf-3-ledd-1">Bestemmelsene om rett til fri fra arbeidet i forbindelse med svangerskap og fødsel, adopsjon mv. i arbeidsmiljøloven gjelder.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2002-07-05-716/KAPITTEL_2"><h2>Kapittel 2 – Arbeidsgivers og arbeidstakers plikter</h2><article class="legalArticle" data-lovdata-URL="LTI/forskrift/2002-07-05-716/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Arbeidsgivers plikter</span></h3><article class="legalP" id="kapittel-2-paragraf-1-ledd-1">For å sikre at arbeidstakers sikkerhet, helse og velferd ivaretas skal arbeidsgiver sørge for at arbeidsforholdene er fullt forsvarlige. For å sikre dette skal arbeidsgiver særlig sørge for:<ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">at arbeidsstedet, arbeidsutstyr og innemiljø ikke medfører uheldige fysiske belastninger,</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">at arbeidet søkes utformet slik at det gir muligheter for variasjon,</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">at arbeidet blir organisert og tilrettelagt under hensyn til den enkelte arbeidstakers alder, kyndighet, arbeidsevne og øvrige forutsetninger,</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-1-punkt-4"><article class="legalP" id="kapittel-2-paragraf-1-ledd-1-punkt-4-ledd-1">at arbeidstaker gis nødvendig opplæring, øvelse og instruksjon,</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-1-punkt-5"><article class="legalP" id="kapittel-2-paragraf-1-ledd-1-punkt-5-ledd-1">at innkvartering som stilles til arbeidstakers disposisjon skal være forsvarlig utstyrt, innredet og vedlikeholdt,</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-1-punkt-6"><article class="legalP" id="kapittel-2-paragraf-1-ledd-1-punkt-6-ledd-1">at arbeidstaker ikke utsettes for trakassering eller annen utilbørlig opptreden, og at hans eller hennes verdighet ikke krenkes.</article></article></li></ul></article><article class="legalP" id="kapittel-2-paragraf-1-ledd-2">Arbeidstaker som hovedsakelig arbeider om natten, jf. § 6, skal gis tilbud om gratis helsekontroll før de settes til arbeidet, og deretter med jevne mellomrom. Dette gjelder ikke arbeidstakere som normalt arbeider mindre enn tre timer av sin daglige arbeidstid om natten.</article></article><article class="legalArticle" data-lovdata-URL="LTI/forskrift/2002-07-05-716/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Arbeidstakers plikter</span></h3><article class="legalP" id="kapittel-2-paragraf-2-ledd-1">Arbeidstaker skal medvirke til gjennomføringen av de tiltak som blir satt i verk for å skape et trygt og godt arbeidsmiljø.</article><article class="legalP" id="kapittel-2-paragraf-2-ledd-2">Arbeidstaker skal utføre arbeidet i samsvar med påbud og instrukser fra arbeidsgiver.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2002-07-05-716/KAPITTEL_3"><h2>Kapittel 3 – Arbeidstid og fritid</h2><article class="legalArticle" data-lovdata-URL="LTI/forskrift/2002-07-05-716/§6" data-name="§6" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Arbeidstid</span></h3><article class="legalP" id="kapittel-3-paragraf-1-ledd-1">Med arbeidstid menes den tid arbeidstaker står til disposisjon for arbeidsgiveren. Hvilepause regnes som arbeidstid dersom arbeidstakeren ikke fritt kan forlate arbeidsstedet i pausen.</article><article class="legalP" id="kapittel-3-paragraf-1-ledd-2">Den alminnelige arbeidstid må ikke overstige 9 timer i døgnet og 40 timer i uken. For arbeidstakere som hovedsaklig arbeider om natten må den normale arbeidstid ikke overstige 8 timer i gjennomsnitt per 24 timer. Med nattarbeid menes arbeid mellom klokken 2300 og 0600 eller klokken 2400 og 0700.</article><article class="legalP" id="kapittel-3-paragraf-1-ledd-3">Arbeid utover alminnelig arbeidstid regnes som overtid. Lønn for overtidsarbeid skal avtales særskilt. Overtidsarbeid må ikke gjennomføres som fast ordning. Overtidsarbeid må sammen med alminnelig arbeidstid ikke medføre en gjennomsnittlig arbeidstid på mer enn 48 timer i uken i løpet av en 4-månedersperiode.</article><article class="legalP" id="kapittel-3-paragraf-1-ledd-4">Det regnes som omsorgsvakt når arbeidstaker har tilsyn med barn, gamle, syke mv. utover alminnelig arbeidstid. Omsorgsvakt som ikke medfører arbeid skal ikke regnes med i den alminnelige arbeidstiden. Aktivt arbeid under omsorgsvakt skal regnes med i arbeidstiden.</article><article class="legalP" id="kapittel-3-paragraf-1-ledd-5">For arbeidstakere under 18 år må den alminnelige arbeidstiden ikke overstige 8 timer i døgnet og 40 timer i uken. Arbeidstakere under 18 år, må ikke nyttes til overtidsarbeid eller nattarbeid.</article><article class="legalP" id="kapittel-3-paragraf-1-ledd-6">Dersom arbeidstiden er over 4 1/2 time skal arbeidet, om mulig, avbrytes med minst en hvilepause på 1/2 time.</article></article><article class="legalArticle" data-lovdata-URL="LTI/forskrift/2002-07-05-716/§7" data-name="§7" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Fritid</span></h3><article class="legalP" id="kapittel-3-paragraf-2-ledd-1">Arbeidstiden må ordnes slik at arbeidstaker får en arbeidsfri periode på minst 11 sammenhengende timer i løpet av 24 timer. Arbeidstaker og arbeidsgiver kan inngå avtale om at det kan utføres omsorgsvakt i den arbeidsfrie perioden.</article><article class="legalP" id="kapittel-3-paragraf-2-ledd-2">For ungdom under 18 år skal den arbeidsfrie perioden være på minst 12 sammenhengende timer, og dekke perioden mellom klokken 2200 og klokken 0600 eller klokken 2300 og klokken 0700.</article><article class="legalP" id="kapittel-3-paragraf-2-ledd-3">Hver uke skal det gis en friperiode på minst 48 timer. Friperioden skal så vidt mulig være sammenhengende og aldri mindre enn 24 timer. For arbeidstakere under 18 år skal den sammenhengende friperioden aldri være mindre enn 36 timer. Friperioder kan bare begrenses når det foreligger særlige grunner for det. Friperioden skal, om mulig, legges i tilknytning til søn- eller helgedag.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2002-07-05-716/KAPITTEL_4"><h2>Kapittel 4 – Lønn</h2><article class="legalArticle" data-lovdata-URL="LTI/forskrift/2002-07-05-716/§8" data-name="§8" id="kapittel-4-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Lønn</span></h3><article class="legalP" id="kapittel-4-paragraf-1-ledd-1">Lønnsutbetaling må finne sted minst en gang i måneden.</article><article class="legalP" id="kapittel-4-paragraf-1-ledd-2">Trekk i lønn og feriepenger kan kun gjøres i tråd med arbeidsmiljøloven § 55 nr. 3.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2002-07-05-716/KAPITTEL_5"><h2>Kapittel 5 – Oppsigelse og avskjed m.m.</h2><article class="legalArticle" data-lovdata-URL="LTI/forskrift/2002-07-05-716/§9" data-name="§9" id="kapittel-5-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Oppsigelse</span></h3><article class="legalP" id="kapittel-5-paragraf-1-ledd-1">Arbeidstaker kan ikke sies opp uten at det er saklig begrunnet i arbeidsgivers eller arbeidstakers forhold.</article><article class="legalP" id="kapittel-5-paragraf-1-ledd-2">Oppsigelse skal skje skriftlig. Dersom arbeidstaker krever det skal arbeidsgiver skriftlig oppgi de omstendigheter som påberopes som grunn for oppsigelsen.</article><article class="legalP" id="kapittel-5-paragraf-1-ledd-3">Avtalen kan sies opp av begge parter med en frist på minst 14 dager. Oppsigelsesfristen løper fra og med den dagen oppsigelsen kommer frem til den annen part.</article></article><article class="legalArticle" data-lovdata-URL="LTI/forskrift/2002-07-05-716/§10" data-name="§10" id="kapittel-5-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Avskjed</span></h3><article class="legalP" id="kapittel-5-paragraf-2-ledd-1">Arbeidsgiver og arbeidstaker kan heve arbeidsavtalen med øyeblikkelig virkning dersom den annen part har gjort seg skyldig i grovt pliktbrudd eller annet vesentlig mislighold av avtalen.</article></article><article class="legalArticle" data-lovdata-URL="LTI/forskrift/2002-07-05-716/§11" data-name="§11" id="kapittel-5-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Tvist om usaklig oppsigelse mv.</span></h3><article class="legalP" id="kapittel-5-paragraf-3-ledd-1">Søksmål i forbindelse med opphør av et arbeidsforhold, herunder erstatning, kan bringes inn for domstolene etter reglene i tvistemålsloven og domstolloven.</article></article><article class="legalArticle" data-lovdata-URL="LTI/forskrift/2002-07-05-716/§12" data-name="§12" id="kapittel-5-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Virkningene av usaklig oppsigelse eller avskjed</span></h3><article class="legalP" id="kapittel-5-paragraf-4-ledd-1">Er oppsigelsen usaklig eller avskjeden urettmessig, kan arbeidstakeren kreve erstatning. Erstatningen fastsettes til det beløp retten under hensyn til det økonomiske tap, arbeidsgiverens og arbeidstakerens forhold og omstendighetene for øvrig finner rimelig.</article></article><article class="legalArticle" data-lovdata-URL="LTI/forskrift/2002-07-05-716/§13" data-name="§13" id="kapittel-5-paragraf-5"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Attest</span></h3><article class="legalP" id="kapittel-5-paragraf-5-ledd-1">Arbeidstaker har rett til skriftlig attest fra arbeidsgiver. Attesten skal inneholde opplysninger om arbeidstakerens navn, fødselsdato, hva arbeidet har bestått i og om arbeidsforholdets varighet.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2002-07-05-716/KAPITTEL_6"><h2>Kapittel 6 – Veiledning, håndheving mv.</h2><article class="legalArticle" data-lovdata-URL="LTI/forskrift/2002-07-05-716/§14" data-name="§14" id="kapittel-6-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Veiledning</span></h3><article class="legalP" id="kapittel-6-paragraf-1-ledd-1">Arbeidstilsynet gir veiledning om bestemmelsene i denne forskriften.</article></article><article class="legalArticle" data-lovdata-URL="LTI/forskrift/2002-07-05-716/§15" data-name="§15" id="kapittel-6-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Straff</span></h3><article class="legalP" id="kapittel-6-paragraf-2-ledd-1">Overtredelse av denne forskriften, med unntak av bestemmelsene om oppsigelse og avskjed, straffes etter bestemmelsene i arbeidsmiljøloven kapittel XIV.</article></article><article class="legalArticle" data-lovdata-URL="LTI/forskrift/2002-07-05-716/§16" data-name="§16" id="kapittel-6-paragraf-3"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Ikrafttreden</span></h3><article class="legalP" id="kapittel-6-paragraf-3-ledd-1">Denne forskriften trer i kraft straks.</article></article></section></main></body></html>