<!DOCTYPE html><html lang="no"><head><title>Forskrift om overgangsregler for endringer i lov om universiteter og høgskoler.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-07-01-641</dd><dt class="dokid">DokumentID</dt><dd class="dokid">LTI/forskrift/2002-07-01-641</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 7</dd><dt class="dateInForce">I kraft fra</dt><dd class="dateInForce">2002-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2002-06-28-62</li><li>lov/1995-05-12-22</li></ul></dd><dt class="dateOfPublication">Kunngjort</dt><dd class="dateOfPublication">2002-07-02</dd><dt class="journalNumber">Journalnummer</dt><dd class="journalNumber">2002-0670</dd><dt class="titleShort">Korttittel</dt><dd class="titleShort">Forskr. om overgangsregler til univl. mm</dd><dt class="title">Tittel</dt><dd class="title">Forskrift om overgangsregler for endringer i lov om universiteter og høgskoler.</dd><dt class="miscInformation">Annet om dokumentet</dt><dd class="miscInformation">Fastsatt av Utdannings- og forskningsdepartementet 1. juli 2002 med hjemmel i lov av 28. juni 2002 nr. 62 om endringer i lov 12. mai 1995 nr. 22 om universiteter og høgskoler og lov 2. juli 1999 nr. 64 om helsepersonell del III.</dd><dt class="refid">RefID</dt><dd class="refid">forskrift/2002-07-01-641</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overgangsregler for endringer i lov om universiteter og høgskoler.<ul class="tocSubUl"><li>§ 1. Virkeområde</li><li>§ 2. Valg av styre og rektor. Sammensetning og funksjonsperiode</li><li>§ 3. Oppnevning av utvalg og styrer</li><li>§ 4. Studentorganene</li><li>§ 5. Læringsmiljø</li><li>§ 6. Undervisning</li><li>§ 7. Utdanningsplan</li><li>§ 8. Godskriving av utdanning fra institusjon under lov om universiteter og høgskoler</li><li>§ 9. Karakterer/vurdering</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2002-07-01-641" id="dokument"><h1>Forskrift om overgangsregler for endringer i lov om universiteter og høgskoler.</h1><article class="legalArticle" data-lovdata-URL="LTI/forskrift/2002-07-01-641/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften gjelder for statlige universiteter og høgskoler som omhandlet i lov om universiteter og høgskoler § 1. Forskriften gir overgangsregler for bestemmelser gitt i lov av 28. juni 2002 nr. 62 om endringer i lov om universiteter og høgskoler og lov om helsepersonell.</article></article><article class="legalArticle" data-lovdata-URL="LTI/forskrift/2002-07-01-641/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Valg av styre og rektor. Sammensetning og funksjonsperiode</span></h2><ul class="defaultList"><li data-li-identifier="a)" data-name="a)"><article class="listArticle" id="paragraf-2-punkt-1"><article class="legalP" id="paragraf-2-punkt-1-ledd-1">Universiteter og vitenskapelige høgskoler, med unntak av Norges musikkhøgskole, skal ha en styresammensetning som angitt i lov om universiteter og høgskoler § 6 innen 1. januar 2003. Styrets funksjonsperiode skal være frem til 31. juli 2005. Det skal kun avholdes valg eller oppnevnes nye medlemmer i den utstrekning dette er nødvendig for styrets lovmessige sammensetning. Institusjonens styre gir nærmere regler om gjennomføring av nødvendige valg.</article></article></li><li data-li-identifier="b)" data-name="b)"><article class="listArticle" id="paragraf-2-punkt-2"><article class="legalP" id="paragraf-2-punkt-2-ledd-1">Nytt styre for Norges musikkhøgskole skal tre i funksjon 1. august 2002, med en funksjonsperiode frem til 31. juli 2005.</article></article></li><li data-li-identifier="c)" data-name="c)"><article class="listArticle" id="paragraf-2-punkt-3"><article class="legalP" id="paragraf-2-punkt-3-ledd-1">Styrer for statlige høgskoler skal ha eksisterende styresammensetning frem til 31. juli 2003. Funksjonsperioden for eksisterende styre ved Høgskolen i Molde forlenges til 31. juli 2003.</article></article></li><li data-li-identifier="d)" data-name="d)"><article class="listArticle" id="paragraf-2-punkt-4"><article class="legalP" id="paragraf-2-punkt-4-ledd-1">Nytt styre for Kunsthøgskolen i Bergen skal tre i funksjon 1. august 2002. Nytt styre for Kunsthøgskolen i Oslo skal tre i funksjon 1. oktober 2002. Funksjonsperioden for eksisterende styre ved Kunsthøgskolen i Oslo forlenges til 30. september 2002. Funksjonsperioden for nye styrer ved kunsthøgskolene skal være frem til 31. juli 2007.</article></article></li><li data-li-identifier="e)" data-name="e)"><article class="listArticle" id="paragraf-2-punkt-5"><article class="legalP" id="paragraf-2-punkt-5-ledd-1">Rektor, prorektor og øvrige styremedlemmer får sine funksjonsperioder justert i tråd med overgangsreglene i denne paragraf.</article></article></li></ul></article><article class="legalArticle" data-lovdata-URL="LTI/forskrift/2002-07-01-641/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Oppnevning av utvalg og styrer</span></h2><article class="legalP" id="paragraf-3-ledd-1">Kollegiale organer ved universiteter og høgskoler som tildeles beslutningsmyndighet, skal ha minst 20% og aldri mindre enn to studentmedlemmer senest til studiestart høsten 2003, jf. lov om universiteter og høgskoler § 19 nr. 2.</article></article><article class="legalArticle" data-lovdata-URL="LTI/forskrift/2002-07-01-641/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Studentorganene</span></h2><article class="legalP" id="paragraf-4-ledd-1">Avtale mellom institusjonen og øverste studentorgan, om omfanget av tilrettelegging for at studentene kan drive sitt arbeid på en tilfredsstillende måte, skal være inngått senest til studiestart høsten 2003, jf. lov om universiteter og høgskoler § 27 nr. 3.</article></article><article class="legalArticle" data-lovdata-URL="LTI/forskrift/2002-07-01-641/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Læringsmiljø</span></h2><article class="legalP" id="paragraf-5-ledd-1">Lovens krav til studentenes læringsmiljø i lov om universiteter og høgskoler § 44 nr. 2 – 4 skal være oppfylt senest til studiestart høsten 2003.</article></article><article class="legalArticle" data-lovdata-URL="LTI/forskrift/2002-07-01-641/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Undervisning</span></h2><article class="legalP" id="paragraf-6-ledd-1">Studieåret skal normalt være 10 måneder, og et fullt studieår skal være normert til 60 studiepoeng, senest fra studiestart høsten 2003, jf. lov om universiteter og høgskoler § 44a.</article></article><article class="legalArticle" data-lovdata-URL="LTI/forskrift/2002-07-01-641/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utdanningsplan</span></h2><article class="legalP" id="paragraf-7-ledd-1">Utdanningsplan mellom institusjon og studenter skal inngås senest ved studiestart høsten 2003, jf. lov om universiteter og høgskoler § 44b.</article></article><article class="legalArticle" data-lovdata-URL="LTI/forskrift/2002-07-01-641/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Godskriving av utdanning fra institusjon under lov om universiteter og høgskoler</span></h2><article class="legalP" id="paragraf-8-ledd-1">Forskrift av 28. oktober 1998 nr. 1037 om godskriving av grad, yrkesutdanning, utdanningsprogram, fag eller emne fra institusjon under lov om universiteter og høgskoler som del av cand.mag.-grad videreføres frem til 1. august 2005.</article></article><article class="legalArticle" data-lovdata-URL="LTI/forskrift/2002-07-01-641/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Karakterer/vurdering</span></h2><article class="legalP" id="paragraf-9-ledd-1">Vurderingsuttrykket ved eksamen, prøve, bedømmelse av oppgave eller annen vurdering skal være bestått/ikke bestått eller en gradert skala med fem trinn fra A til E for bestått og F for ikke bestått, senest fra høstsemesteret 2003.</article></article><article class="legalArticle" data-lovdata-URL="LTI/forskrift/2002-07-01-641/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Denne forskriften trer i kraft straks.</article></article></main></body></html>