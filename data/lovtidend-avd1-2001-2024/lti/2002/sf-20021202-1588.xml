<!DOCTYPE html><html lang="no"><head><title>Vedtak om tollavgifter for budsjetterminen 2003.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-12-02-1588</dd><dt class="dokid">DokumentID</dt><dd class="dokid">LTI/forskrift/2002-12-02-1588</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 18</dd><dt class="dateInForce">I kraft fra</dt><dd class="dateInForce">Budsjetterminen 2003</dd><dt class="changesToDocuments">Endrer</dt><dd class="changesToDocuments"><ul><li>forskrift/1985-12-06-2107</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1814-05-17/§75</li></ul></dd><dt class="dateOfPublication">Kunngjort</dt><dd class="dateOfPublication">2002-12-20</dd><dt class="journalNumber">Journalnummer</dt><dd class="journalNumber">2002-1321</dd><dt class="titleShort">Korttittel</dt><dd class="titleShort">Vedtak om tollavgifter for 2003</dd><dt class="title">Tittel</dt><dd class="title">Vedtak om tollavgifter for budsjetterminen 2003.</dd><dt class="miscInformation">Annet om dokumentet</dt><dd class="miscInformation">Kunngjøring fra Finansdepartementet av stortingsvedtak 2. desember 2002 med hjemmel i Kongeriget Norges Grundlov av 17. mai 1814 § 75 litra a.</dd><dt class="refid">RefID</dt><dd class="refid">forskrift/2002-12-02-1588</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om tollavgifter for budsjetterminen 2003.<ul class="tocSubUl"><li>I.<ul class="tocSubUl"><li>A.</li><li>B.</li><li>C.</li></ul></li><li>II.</li><li>III.</li></ul></li></ul></dd></dl></header><main class="documentBody" data-lovdata-URL="LTI/forskrift/2002-12-02-1588" id="dokument"><h1>Vedtak om tollavgifter for budsjetterminen 2003.</h1><section class="section" data-name="kapI" id="kapittel-1" data-lovdata-URL="LTI/forskrift/2002-12-02-1588/KAPITTEL_1"><h2 data-text-align="center">I.</h2><article class="legalP" id="kapittel-1-ledd-1">Tolltariffen slik den gjelder 31. desember 2002, herunder tolltariffens innledende bestemmelser, skal fortsatt gjelde fra 1. januar 2003 med følgende endringer:</article><section class="section" data-name="kapA" id="kapittel-1-kapittel-1" data-lovdata-URL="LTI/forskrift/2002-12-02-1588/KAPITTEL_1-1"><h3 data-text-align="center">A.</h3><article class="legalP" id="kapittel-1-kapittel-1-ledd-1">I tolltariffens innledende bestemmelser gjøres følgende endringer:</article> <article class="defaultP" margin-top="true">§ 2 nr. 3 første, annet og tredje ledd skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-kapittel-1-ledd-1-punkt-1"><article class="legalP" id="kapittel-1-kapittel-1-ledd-1-punkt-1-ledd-1">Varer som er omfattet av en frihandelsavtale inngått mellom Norge og en fremmed stat eller gruppe av stater kan innenfor rammen av slike avtaler innføres med redusert toll, tollfritt eller med annen tollmessig justering. Preferansetollbehandling innvilges under forutsetning av at opprinnelsesreglene til den aktuelle frihandelsavtalen er oppfylt.</article><article class="legalP" id="kapittel-1-kapittel-1-ledd-1-punkt-1-ledd-2">Følgende frihandelsavtaler er virksomme 1. januar 2003: <ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-1-ledd-1-punkt-1-ledd-2-punkt-1"><article class="legalP" id="kapittel-1-kapittel-1-ledd-1-punkt-1-ledd-2-punkt-1-ledd-1">Avtalen om opprettelse av Det Europeiske Økonomiske Samarbeidsområde, EØS-avtalen</article></article></li><li data-li-identifier="-" data-name="-"><article class="listArticle" id="kapittel-1-kapittel-1-ledd-1-punkt-1-ledd-2-punkt-2"><article class="legalP" id="kapittel-1-kapittel-1-ledd-1-punkt-1-ledd-2-punkt-2-ledd-1">Konvensjonen om opprettelse av Det Europeiske Frihandelsforbund</article></article></li><li data-li-identifier="-" data-name="-"><article class="listArticle" id="kapittel-1-kapittel-1-ledd-1-punkt-1-ledd-2-punkt-3"><article class="legalP" id="kapittel-1-kapittel-1-ledd-1-punkt-1-ledd-2-punkt-3-ledd-1">Handelsavtalen EF – Norge</article></article></li><li data-li-identifier="-" data-name="-"><article class="listArticle" id="kapittel-1-kapittel-1-ledd-1-punkt-1-ledd-2-punkt-4"><article class="legalP" id="kapittel-1-kapittel-1-ledd-1-punkt-1-ledd-2-punkt-4-ledd-1">Frihandelsavtalen EFTA – Tyrkia</article></article></li><li data-li-identifier="-" data-name="-"><article class="listArticle" id="kapittel-1-kapittel-1-ledd-1-punkt-1-ledd-2-punkt-5"><article class="legalP" id="kapittel-1-kapittel-1-ledd-1-punkt-1-ledd-2-punkt-5-ledd-1">Frihandelsavtalen EFTA – Den tsjekkiske republikk (Tsjekkia)</article></article></li><li data-li-identifier="-" data-name="-"><article class="listArticle" id="kapittel-1-kapittel-1-ledd-1-punkt-1-ledd-2-punkt-6"><article class="legalP" id="kapittel-1-kapittel-1-ledd-1-punkt-1-ledd-2-punkt-6-ledd-1">Frihandelsavtalen EFTA – Den slovakiske republikk (Slovakia)</article></article></li><li data-li-identifier="-" data-name="-"><article class="listArticle" id="kapittel-1-kapittel-1-ledd-1-punkt-1-ledd-2-punkt-7"><article class="legalP" id="kapittel-1-kapittel-1-ledd-1-punkt-1-ledd-2-punkt-7-ledd-1">Frihandelsavtalen EFTA – Israel</article></article></li><li data-li-identifier="-" data-name="-"><article class="listArticle" id="kapittel-1-kapittel-1-ledd-1-punkt-1-ledd-2-punkt-8"><article class="legalP" id="kapittel-1-kapittel-1-ledd-1-punkt-1-ledd-2-punkt-8-ledd-1">Frihandelsavtalen EFTA – Romania</article></article></li><li data-li-identifier="-" data-name="-"><article class="listArticle" id="kapittel-1-kapittel-1-ledd-1-punkt-1-ledd-2-punkt-9"><article class="legalP" id="kapittel-1-kapittel-1-ledd-1-punkt-1-ledd-2-punkt-9-ledd-1">Frihandelsavtalen EFTA – Bulgaria</article></article></li><li data-li-identifier="-" data-name="-"><article class="listArticle" id="kapittel-1-kapittel-1-ledd-1-punkt-1-ledd-2-punkt-10"><article class="legalP" id="kapittel-1-kapittel-1-ledd-1-punkt-1-ledd-2-punkt-10-ledd-1">Frihandelsavtalen EFTA – Ungarn</article></article></li><li data-li-identifier="-" data-name="-"><article class="listArticle" id="kapittel-1-kapittel-1-ledd-1-punkt-1-ledd-2-punkt-11"><article class="legalP" id="kapittel-1-kapittel-1-ledd-1-punkt-1-ledd-2-punkt-11-ledd-1">Frihandelsavtalen EFTA – Polen</article></article></li><li data-li-identifier="-" data-name="-"><article class="listArticle" id="kapittel-1-kapittel-1-ledd-1-punkt-1-ledd-2-punkt-12"><article class="legalP" id="kapittel-1-kapittel-1-ledd-1-punkt-1-ledd-2-punkt-12-ledd-1">Frihandelsavtalen EFTA – Slovenia</article></article></li><li data-li-identifier="-" data-name="-"><article class="listArticle" id="kapittel-1-kapittel-1-ledd-1-punkt-1-ledd-2-punkt-13"><article class="legalP" id="kapittel-1-kapittel-1-ledd-1-punkt-1-ledd-2-punkt-13-ledd-1">Frihandelsavtalen EFTA – Estland</article></article></li><li data-li-identifier="-" data-name="-"><article class="listArticle" id="kapittel-1-kapittel-1-ledd-1-punkt-1-ledd-2-punkt-14"><article class="legalP" id="kapittel-1-kapittel-1-ledd-1-punkt-1-ledd-2-punkt-14-ledd-1">Frihandelsavtalen EFTA – Latvia</article></article></li><li data-li-identifier="-" data-name="-"><article class="listArticle" id="kapittel-1-kapittel-1-ledd-1-punkt-1-ledd-2-punkt-15"><article class="legalP" id="kapittel-1-kapittel-1-ledd-1-punkt-1-ledd-2-punkt-15-ledd-1">Frihandelsavtalen EFTA – Litauen</article></article></li><li data-li-identifier="-" data-name="-"><article class="listArticle" id="kapittel-1-kapittel-1-ledd-1-punkt-1-ledd-2-punkt-16"><article class="legalP" id="kapittel-1-kapittel-1-ledd-1-punkt-1-ledd-2-punkt-16-ledd-1">Frihandelsavtalen Norge – Færøyene</article></article></li><li data-li-identifier="-" data-name="-"><article class="listArticle" id="kapittel-1-kapittel-1-ledd-1-punkt-1-ledd-2-punkt-17"><article class="legalP" id="kapittel-1-kapittel-1-ledd-1-punkt-1-ledd-2-punkt-17-ledd-1">Interim frihandelsavtale EFTA – PLO på vegne av Den palestinske selvstyremyndighet</article></article></li><li data-li-identifier="-" data-name="-"><article class="listArticle" id="kapittel-1-kapittel-1-ledd-1-punkt-1-ledd-2-punkt-18"><article class="legalP" id="kapittel-1-kapittel-1-ledd-1-punkt-1-ledd-2-punkt-18-ledd-1">Frihandelsavtalen EFTA – Marokko</article></article></li><li data-li-identifier="-" data-name="-"><article class="listArticle" id="kapittel-1-kapittel-1-ledd-1-punkt-1-ledd-2-punkt-19"><article class="legalP" id="kapittel-1-kapittel-1-ledd-1-punkt-1-ledd-2-punkt-19-ledd-1">Frihandelsavtalen EFTA – Mexico</article></article></li><li data-li-identifier="-" data-name="-"><article class="listArticle" id="kapittel-1-kapittel-1-ledd-1-punkt-1-ledd-2-punkt-20"><article class="legalP" id="kapittel-1-kapittel-1-ledd-1-punkt-1-ledd-2-punkt-20-ledd-1">Frihandelsavtalen EFTA – Makedonia</article></article></li><li data-li-identifier="-" data-name="-"><article class="listArticle" id="kapittel-1-kapittel-1-ledd-1-punkt-1-ledd-2-punkt-21"><article class="legalP" id="kapittel-1-kapittel-1-ledd-1-punkt-1-ledd-2-punkt-21-ledd-1">Frihandelsavtalen EFTA – Jordan</article></article></li><li data-li-identifier="-" data-name="-"><article class="listArticle" id="kapittel-1-kapittel-1-ledd-1-punkt-1-ledd-2-punkt-22"><article class="legalP" id="kapittel-1-kapittel-1-ledd-1-punkt-1-ledd-2-punkt-22-ledd-1">Frihandelsavtalen EFTA – Kroatia.</article></article></li></ul></article><article class="legalP" id="kapittel-1-kapittel-1-ledd-1-punkt-1-ledd-3">Tollpreferanser gis under samme forutsetninger også for varer som er omfattet av bilaterale eller unilaterale erklæringer inngått i tilknytning til disse frihandelsavtalene.</article></article></li></ul></article> <article class="defaultP" margin-top="true">§ 4 skal lyde:</article><article class="legalP" id="kapittel-1-kapittel-1-ledd-2">Tollmessige beskyttelsestiltak kan iverksettes hvor en vare, som følge av en uforutsett utvikling, blir importert i slike økte mengder og under slike forhold at dette volder eller truer med å volde alvorlig skade for norske produsenter av tilsvarende eller direkte konkurrerende varer.</article><article class="legalP" id="kapittel-1-kapittel-1-ledd-3">Avtale om enhver form for handelskompensasjon kan iverksettes for negative virkninger av et tiltak nevnt i første ledd.</article><article class="legalP" id="kapittel-1-kapittel-1-ledd-4">Mottiltak, herunder opphevelse av tollmessige innrømmelser, kan iverksettes dersom norske produsenter rammes av beskyttelsestiltak iverksatt av andre land.</article><article class="legalP" id="kapittel-1-kapittel-1-ledd-5">Kongen kan, med de begrensninger som følger av avtale med fremmed stat, internasjonal organisasjon eller av folkeretten, iverksette tiltak som nevnt i denne paragraf.</article><article class="legalP" id="kapittel-1-kapittel-1-ledd-6">Vedtak om å iverksette tiltak etter denne paragraf skal meddeles Stortinget uten opphold med nærmere redegjørelse.</article></section><section class="section" data-name="kapB" id="kapittel-1-kapittel-2" data-lovdata-URL="LTI/forskrift/2002-12-02-1588/KAPITTEL_1-2"><h3 data-text-align="center">B.</h3><article class="legalP" id="kapittel-1-kapittel-2-ledd-1">For industrivarer som 31. desember 2002 er oppført i tolltariffen med høyere tollsats enn 2003-satsene i nedtrappingsplanen i henhold til WTO-avtalen, reduseres tollsatsene i samsvar med det som følger av Norges forpliktelser etter nedtrappingsplanen.</article></section><section class="section" data-name="kapC" id="kapittel-1-kapittel-3" data-lovdata-URL="LTI/forskrift/2002-12-02-1588/KAPITTEL_1-3"><h3 data-text-align="center">C.</h3><article class="legalP" id="kapittel-1-kapittel-3-ledd-1">Tollsatsene settes til null på de varenumrene i tolltariffen som er angitt i vedlegg 3 til St.prp.nr.1 (2002–2003) Skatte-, avgifts- og tollvedtak.</article></section></section><section class="section" data-name="kapII" id="kapittel-2" data-lovdata-URL="LTI/forskrift/2002-12-02-1588/KAPITTEL_2"><h2 data-text-align="center">II.</h2><article class="legalP" id="kapittel-2-ledd-1">Finansdepartementet gis fullmakt til å iverksette de tollmessige sider ved eventuelle frihandelsavtaler mellom EFTA-landene og henholdsvis Canada, Chile, Singapore, Tunisia og Egypt.</article></section><section class="section" data-name="kapIII" id="kapittel-3" data-lovdata-URL="LTI/forskrift/2002-12-02-1588/KAPITTEL_3"><h2 data-text-align="center">III.</h2><article class="legalP" id="kapittel-3-ledd-1">Finansdepartementet gis fullmakt til å innarbeide tekniske endringer i tolltariffen.</article></section></main></body></html>