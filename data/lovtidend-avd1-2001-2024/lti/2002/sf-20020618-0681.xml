<!DOCTYPE html><html lang="no"><head><title>Forskrift om endring i forskrift om turisme og annen reisevirksomhet på Svalbard.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-06-18-681</dd><dt class="dokid">DokumentID</dt><dd class="dokid">LTI/forskrift/2002-06-18-681</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 7</dd><dt class="dateInForce">I kraft fra</dt><dd class="dateInForce">2002-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1991-10-18-671</li></ul></dd><dt class="appliesTo">Gjelder for</dt><dd class="appliesTo">Svalbard</dd><dt class="basedOn">Hjemmel</dt><dd class="basedOn"><ul><li>lov/1925-07-17-11/§4</li><li>lov/1981-06-12-72/§24</li><li>forskrift/1991-10-18-671/§12</li></ul></dd><dt class="dateOfPublication">Kunngjort</dt><dd class="dateOfPublication">2002-07-05</dd><dt class="journalNumber">Journalnummer</dt><dd class="journalNumber">2002-0626</dd><dt class="titleShort">Korttittel</dt><dd class="titleShort">Endr. i forskrift om turisme mv på Svalbard</dd><dt class="title">Tittel</dt><dd class="title">Forskrift om endring i forskrift om turisme og annen reisevirksomhet på Svalbard.</dd><dt class="miscInformation">Annet om dokumentet</dt><dd class="miscInformation">Fastsatt av Justis- og politidepartementet 18. juni 2002 med hjemmel i i lov av 17. juli 1925 nr. 11 om Svalbard § 4 første ledd og lov av 12. juni 1981 nr. 72 om reisegaranti for reisearrangører (reisegarantiloven) § 24, jf. kgl.res. av 18. oktober 1991 nr. 671 § 12.</dd><dt class="refid">RefID</dt><dd class="refid">forskrift/2002-06-18-681</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om turisme og annen reisevirksomhet på Svalbard.<ul class="tocSubUl"><li>I<ul class="tocSubUl"><li>§ 9. Krav til eller forbud mot turopplegg mv.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-06-18-681" id="dokument"><h1>Forskrift om endring i forskrift om turisme og annen reisevirksomhet på Svalbard.</h1><section class="section" data-name="kapI" id="kapittel-1" data-lovdata-URL="LTI/forskrift/2002-06-18-681/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 18. oktober 1991 nr. 671 om turisme og annen reisevirksomhet på Svalbard gjøres følgende endringer:</article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-2">Formålet med denne forskrift er å regulere turisme og annen reisevirksomhet på Svalbard, særlig for å<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">ivareta turisters og andre reisendes sikkerhet,</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">sikre at turopplegget ikke forringer Svalbards tilnærmet uberørte miljø når det gjelder sammenhengende villmark, landskapselementer, flora, fauna og kulturminner,</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">sikre at turopplegg tar hensyn til allmennhetens opplevelse av Svalbards villmark og lokalkultur,</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">sikre at øvrige lover og forskrifter blir overholdt.</article></article></li></ul></article> <article class="defaultP" margin-top="true">§ 7 annet ledd første punktum skal lyde:</article><article class="legalP" id="kapittel-1-ledd-3">Reisearrangør skal gi melding om planlagte turopplegg for hver sommer- og vintersesong, og senest en måned før opplegget markedsføres.</article> <article class="defaultP" margin-top="true">§ 7 fjerde ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">turer på Nordenskiöld Land, Dickson Land, Bünsow Land og Sabine Land, begrenset i nord og øst av Kapp Nathorst – Sophus Liefjellet – Terrierfjellet – Hallberget – Elfenbensbreen, Kjellstrømdalen, samt turer på islagte deler av Isfjorden, Kongsfjorden og Van Mijenfjorden der dette skjer i tilknytning til turer i områder som nevnt foran,</article></article></li></ul></article> <article class="defaultP" margin-top="true">§ 7 sjette ledd nytt annet punktum skal lyde:</article><article class="legalP" id="kapittel-1-ledd-4">Sysselmannen kan på generelt grunnlag eller i enkeltstående tilfeller dispensere fra bestemmelsene i denne paragraf.</article> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Krav til eller forbud mot turopplegg mv.</span></span><article class="legalP" id="kapittel-1-foreslåttparagraf-1-ledd-1">Sysselmannen kan kreve at turopplegg endres og stille bestemte krav til planlagte turopplegg, herunder til markedsføring, transportmåte og utstyr, dersom det er nødvendig for å sikre at turopplegget alene eller i tillegg til annen aktivitet er i samsvar med turistforskriftens formål. Det samme gjelder i forhold til gjennomføringen av et turopplegg som er i gang.</article><article class="legalP" id="kapittel-1-foreslåttparagraf-1-ledd-2">Sysselmannen kan herunder stille de krav som er nødvendig for å sikre at turopplegget<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">ikke medfører fare for personers liv eller helse,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">ikke skader, forsøpler eller på annen måte forringer naturmiljøet eller kulturminner eller fører til unødig forstyrrelse av mennesker eller dyreliv,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">tar hensyn til allmennhetens opplevelse av Svalbards villmark og lokalkultur,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-2-punkt-4"><article class="legalP" id="kapittel-1-foreslåttparagraf-1-ledd-2-punkt-4-ledd-1">ikke skader eller hindrer annen lovlig virksomhet eller er i strid med øvrige lover og forskrifter.</article></article></li></ul></article><article class="legalP" id="kapittel-1-foreslåttparagraf-1-ledd-3">Sysselmannen kan kreve at reisearrangør dokumenterer tilstrekkelig og relevant kunnskap om lokale forhold.</article><article class="legalP" id="kapittel-1-foreslåttparagraf-1-ledd-4">Sysselmannen kan i de tilfeller hvor krav i medhold av denne paragrafen ikke er oppfylt nedlegge forbud mot et planlagt turopplegg eller den videre gjennomføring av et turopplegg som er i gang.</article><article class="legalP" id="kapittel-1-foreslåttparagraf-1-ledd-5">Sysselmannen kan også nedlegge forbud mot et planlagt turopplegg eller den videre gjennomføringen av et turopplegg som er i gang dersom krav i eller i medhold av andre bestemmelser i turistforskriften ikke er oppfylt.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2002-06-18-681/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juli 2002.</article></section></main></body></html>