<!DOCTYPE html><html lang="no"><head><title>Forskrift om endring i diverse forskrifter som følge av fylkeslegeembetets integrering i fylkesmannsembetet mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-12-19-1714</dd><dt class="dokid">DokumentID</dt><dd class="dokid">LTI/forskrift/2002-12-19-1714</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 19</dd><dt class="dateInForce">I kraft fra</dt><dd class="dateInForce">2003-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1988-10-10-836</li><li>forskrift/1987-11-18-1153</li><li>forskrift/1988-12-11-1018</li><li>forskrift/2000-12-20-1555</li><li>forskrift/2000-12-20-1552</li><li>forskrift/2000-12-21-1407</li><li>forskrift/2000-12-21-1408</li><li>forskrift/2000-12-21-1410</li><li>forskrift/1998-04-27-455</li><li>forskrift/1999-12-22-1559</li><li>forskrift/1977-05-10-2</li><li>forskrift/2001-12-20-1549</li><li>forskrift/2000-12-21-1387</li><li>forskrift/2000-12-21-1385</li><li>forskrift/1984-07-13-1467</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1982-11-19-66/§1-3</li><li>lov/1982-11-19-66/§4a-9</li><li>lov/1982-11-19-66/§6-8</li><li>lov/1982-11-19-66/§6-9</li><li>lov/1992-12-04-132/§5</li><li>lov/1992-12-04-132/§27</li><li>lov/1992-12-04-132/§29</li><li>lov/1999-07-02-61/§4-1</li><li>lov/1999-07-02-61/§8-3</li><li>lov/1999-07-02-62/§3-1</li><li>lov/1999-07-02-62/§6-5</li><li>lov/1999-07-02-64/§4</li><li>lov/1999-07-02-64/§11</li><li>lov/1999-07-02-64/§45</li><li>lov/1999-07-02-64/§48</li><li>lov/1980-06-13-42/§48</li><li>lov/1999-07-02-64/§76</li></ul></dd><dt class="dateOfPublication">Kunngjort</dt><dd class="dateOfPublication">2003-01-07</dd><dt class="journalNumber">Journalnummer</dt><dd class="journalNumber">2002-1394</dd><dt class="titleShort">Korttittel</dt><dd class="titleShort">Endr. i forskrifter vedr. fylkeslegeembetet</dd><dt class="title">Tittel</dt><dd class="title">Forskrift om endring i diverse forskrifter som følge av fylkeslegeembetets integrering i fylkesmannsembetet mv.</dd><dt class="miscInformation">Annet om dokumentet</dt><dd class="miscInformation">Fastsatt av Helsedepartementet 19. desember 2002 med hjemmel i lov av 19. november 1982 nr. 66 om helsetjenesten i kommunen § 1-3, § 4a-9, § 6-8 og § 6-9, lov av 4. desember 1992 nr. 132 om legemidler m.v. (legemiddelloven) § 5, § 27 og § 29, lov av 2. juli 1999 nr. 61 om spesialisthelsetjenesten m.m. § 4-1 og § 8-3, lov av 2. juli 1999 nr. 62 om etablering og gjennomføring av psykisk helsevern (psykisk helsevernloven) § 3-1 og § 6-5, lov av 2. juli 1999 nr. 64 om helsepersonell m.v. (helsepersonelloven) § 4, § 11, § 45 annet ledd og § 48 femte ledd og lov av 13. juni 1980 nr. 42 om leger § 48, jf. lov av 2. juli 1999 nr. 64 om helsepersonell m.v. (helsepersonelloven) § 76 første ledd.</dd><dt class="refid">RefID</dt><dd class="refid">forskrift/2002-12-19-1714</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i diverse forskrifter som følge av fylkeslegeembetets integrering i fylkesmannsembetet mv.<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li><li>VII</li><li>VIII</li><li>IX</li><li>X</li><li>XI</li><li>XII</li><li>XIII<ul class="tocSubUl"><li>§ 6. Tilbakekall av tillatelse</li><li>§ 7. Klage</li><li>§ 8. Dispensasjon</li></ul></li><li>XIV</li><li>XV</li><li>XVI</li><li>XVII</li><li>XVIII</li><li>XIX</li></ul></li></ul></dd></dl></header><main class="documentBody" data-lovdata-URL="LTI/forskrift/2002-12-19-1714" id="dokument"><h1>Forskrift om endring i diverse forskrifter som følge av fylkeslegeembetets integrering i fylkesmannsembetet mv.</h1><section class="section" data-name="kapI" id="kapittel-1" data-lovdata-URL="LTI/forskrift/2002-12-19-1714/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 10. oktober 1988 nr. 836 om fastsettelse av tvangsmulkt i medhold av lov om helsetjenesten i kommunen gjøres følgende endring:</article> <article class="defaultP" margin-top="true">§ 10 skal lyde:</article><article class="legalP" id="kapittel-1-ledd-2">Sosial- og helsedirektoratet gis fullmakt til å foreta endringer i forskriftene.</article></section><section class="section" data-name="kapII" id="kapittel-2" data-lovdata-URL="LTI/forskrift/2002-12-19-1714/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift av 18. november 1987 nr. 1153 om legemiddelforsyningen m.v. i den kommunale helsetjeneste gjøres følgende endringer:</article> <article class="defaultP" margin-top="true">§ 6 punkt 3 skal lyde:</article><article class="legalP" id="kapittel-2-ledd-2">Legemidler som er merket «i giftskap» skal oppbevares i eget skap med egen nøkkel. Sosial- og helsedirektoratet kan, i særlige tilfeller, kreve at slike legemidler skal oppbevares i spesielle sikkerhetsskap.</article> <article class="defaultP" margin-top="true">§ 6 punkt 11 skal lyde:</article><article class="legalP" id="kapittel-2-ledd-3">Dersom legemiddellagrene er spesielt utsatt for innbrudd, kan Sosial- og helsedirektoratet påby installering av alarmsystem.</article> <article class="defaultP" margin-top="true">§ 8 punkt 9 skal lyde:</article><article class="legalP" id="kapittel-2-ledd-4">Det skal føres bøker eller fortegnelser som viser innkjøp av legemidler i gruppe A og nøyaktig hva som er brukt til den enkelte pasient. Utdrag av bøkene eller fortegnelsene skal på forlangende utleveres Sosial- og helsedirektoratet eller fylkeslegen. Bøkene eller fortegnelsene skal oppbevares i 5 år. Sosial- og helsedirektoratet kan, i særlige tilfeller, bestemme at fortegnelser også skal føres for legemidler i gruppe B og hvor lenge fortegnelsene skal oppbevares.</article> <article class="defaultP" margin-top="true">§ 9 punkt 1 skal lyde:</article><article class="legalP" id="kapittel-2-ledd-5">Alle legemiddellagre i sykehjem mv. skal minst en gang hvert kvartal tilses av farmasøytisk kandidat. Øvrige legemiddellagre skal tilses av farmasøyt to ganger årlig. Unntatt fra denne bestemmelse er allmennlegetjenesten. Tilsynsordningen skal godkjennes av fylkesmannen.</article> <article class="defaultP" margin-top="true">§ 10 skal lyde:</article><article class="legalP" id="kapittel-2-ledd-6">Sosial- og helsedirektoratet kan, når særlige grunner taler for det, gjøre unntak fra denne forskrift.</article></section><section class="section" data-name="kapIII" id="kapittel-3" data-lovdata-URL="LTI/forskrift/2002-12-19-1714/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I forskrift av 11. desember 1988 nr. 1018 om disponering av kontantytelser fra folketrygden under opphold i sykehjem og boform for heldøgnsomsorg og pleie gjøres følgende endringer:</article> <article class="defaultP" margin-top="true">§ 3-2 skal lyde:</article><article class="legalP" id="kapittel-3-ledd-2">Institusjonens ledelse, eller den som er bemyndiget til det, skal hvert år innen utløpet av februar måned sende rapport til fylkesmannen om de trivselstiltak som er gjennomført i foregående kalenderår. Rapporten skal inneholde en kortfattet omtale av de viktigste konkrete tiltak som er gjennomført, og ellers gi opplysninger om eventuelle muligheter for en ytterligere bedring av beboerens aktivitets- og trivselsmuligheter. Utdrag av regnskapet for felleskontoen skal følge rapporten som vedlegg.</article> <article class="defaultP" margin-top="true">§ 4-1 skal lyde:</article><article class="legalP" id="kapittel-3-ledd-3">Vedtak som treffes i medhold av kommunehelsetjenesteloven § 6-8 nr. 2 eller disse forskrifter, kan klages inn til fylkesmannen.</article></section><section class="section" data-name="kapIV" id="kapittel-4" data-lovdata-URL="LTI/forskrift/2002-12-19-1714/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I forskrift av 20. desember 2000 nr. 1555 om opptreningsinstitusjoner (rekonvalesenthjem og kurbad) gjøres følgende endring:</article> <article class="defaultP" margin-top="true">§ 3-1 første ledd skal lyde:</article><article class="legalP" id="kapittel-4-ledd-2">Opptreningsinstitusjoner skal godkjennes av Sosial- og helsedirektoratet. Dette gjelder også vesentlige utvidelser og ominnredninger i eksisterende opptreningsinstitusjoner. Godkjenning av vesentlige bygningsmessige utvidelser og ominnredninger som ikke øker antall plasser ved institusjonen, kan delegeres til fylkesmannen.</article></section><section class="section" data-name="kapV" id="kapittel-5" data-lovdata-URL="LTI/forskrift/2002-12-19-1714/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I forskrift av 20. desember 2000 nr. 1552 om Landsbystiftelsens institusjoner som omfattes av spesialisthelsetjenesteloven gjøres følgende endringer:</article> <article class="defaultP" margin-top="true">§ 2-1 skal lyde:</article><article class="legalP" id="kapittel-5-ledd-2">Endringer i Landsbystiftelsens institusjoner som forutsetter utgiftsdekning av staten og etablering av nye landsbyer skal vedtas av Helsedepartementet før fylkesmannen gir sin godkjenning.</article> <article class="defaultP" margin-top="true">§ 2-2 skal lyde:</article><article class="legalP" id="kapittel-5-ledd-3">Fylkesmannen godkjenner at nye landsbyer og vesentlige endringer i eksisterende landsbyer er hensiktsmessige for beboerne og at faglige og hygieniske forhold er tilfredsstillende.</article> <article class="defaultP" margin-top="true">§ 3-4 skal lyde:</article><article class="legalP" id="kapittel-5-ledd-4">Landsbyboeren selv eller hans pårørende kan forelegge avgjørelsen om utskrivning for fylkesmannen.</article><article class="legalP" id="kapittel-5-ledd-5">Fylkesmannens uttalelse er rådgivende.</article></section><section class="section" data-name="kapVI" id="kapittel-6" data-lovdata-URL="LTI/forskrift/2002-12-19-1714/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">I forskrift av 21. desember 2000 nr. 1407 om pasienter i privat forpleining i det psykiske helsevernet gjøres følgende endringer:</article> <article class="defaultP" margin-top="true">§ 4 første ledd skal lyde:</article><article class="legalP" id="kapittel-6-ledd-2">Ved privat forpleining skal det foreligge en forpleiningskontrakt mellom det regionale helseforetaket og forpleieren. Fylkesmannen, kontrollkommisjonen og kommunelegen i den kommunen hvor forpleiningsstedet ligger skal ha gjenpart av kontrakten.</article> <article class="defaultP" margin-top="true">§ 10 annet ledd skal lyde:</article><article class="legalP" id="kapittel-6-ledd-3">Institusjonen, eventuelt den lege som har ansvaret for pasienten, skal hvert år sende fylkesmannen en fortegnelse over pasienter under privat forpleining, med en redegjørelse for deres tilstand, behandling og forpleining.</article></section><section class="section" data-name="kapVII" id="kapittel-7" data-lovdata-URL="LTI/forskrift/2002-12-19-1714/KAPITTEL_7"><h2 data-text-align="center">VII</h2><article class="legalP" id="kapittel-7-ledd-1">I forskrift av 21. desember 2000 nr. 1408 om kontrollkommisjonens virksomhet gjøres følgende endring:</article> <article class="defaultP" margin-top="true">§ 1-7 første ledd skal lyde:</article><article class="legalP" id="kapittel-7-ledd-2">Kontrollkommisjonen skal innen 1. april gi Sosial- og helsedirektoratet og fylkesmannen en rapport med oversikt over foregående års møte- og tilsynsvirksomhet, og de saker som er behandlet.</article></section><section class="section" data-name="kapVIII" id="kapittel-8" data-lovdata-URL="LTI/forskrift/2002-12-19-1714/KAPITTEL_8"><h2 data-text-align="center">VIII</h2><article class="legalP" id="kapittel-8-ledd-1">I forskrift av 21. desember 2000 nr. 1410 om etablering av tvungent psykisk helsevern mv. gjøres følgende endring:</article> <article class="defaultP" margin-top="true">§ 9 første ledd skal lyde:</article><article class="legalP" id="kapittel-8-ledd-2">Ved overføring til annen døgninstitusjon skal det treffes særskilt vedtak. Fylkesmannen avgjør i tvilstilfeller om en overføring omfattes av bestemmelsen her.</article></section><section class="section" data-name="kapIX" id="kapittel-9" data-lovdata-URL="LTI/forskrift/2002-12-19-1714/KAPITTEL_9"><h2 data-text-align="center">IX</h2><article class="legalP" id="kapittel-9-ledd-1">I forskrift av 27. april 1998 nr. 455 om rekvirering og utlevering av legemidler fra apotek gjøres følgende endringer:</article> <article class="defaultP" margin-top="true">§ 2-1 annet ledd bokstav e skal lyde:</article><article class="legalP" id="kapittel-9-ledd-2">andre leger som etter søknad har fått innvilget slik rekvisisjonsrett av Sosial- og helsedirektoratet.</article> <article class="defaultP" margin-top="true">§ 2-2 femte og sjette ledd skal lyde:</article><article class="legalP" id="kapittel-9-ledd-3">Sosial- og helsedirektoratet avgjør i tvilstilfeller hvilke legemidler retten til rekvirering etter denne paragraf omfatter.</article><article class="legalP" id="kapittel-9-ledd-4">Tannleger kan i særlige tilfeller etter søknad gis utvidet rett til rekvirering. Slik søknad avgjøres av Sosial- og helsedirektoratet.</article> <article class="defaultP" margin-top="true">§ 2-3 sjette ledd skal lyde:</article><article class="legalP" id="kapittel-9-ledd-5">I særlige tilfeller kan Statens legemiddelverk etter søknad i det enkelte tilfelle gi rett til rekvirering av rensubstans.</article> <article class="defaultP" margin-top="true">§ 2-6 annet ledd skal lyde:</article><article class="legalP" id="kapittel-9-ledd-6">Skipsverft og firma som produserer redningsmidler for skip, jf. skipsmedisinforskriften, kan på grunnlag av egen tillatelse fra Sosial- og helsedirektoratet rekvirere legemidler til nybygg. Sosial- og helsedirektoratet kan sette vilkår for slik tillatelse.</article> <article class="defaultP" margin-top="true">§ 4-2 tredje ledd skal lyde:</article><article class="legalP" id="kapittel-9-ledd-7">Sosial- og helsedirektoratet kan unnta spesielle kategorier av reseptutstedere fra kravet i første ledd bokstav b.</article> <article class="defaultP" margin-top="true">§ 4-5 første ledd skal lyde:</article><article class="legalP" id="kapittel-9-ledd-8">Resept på legemiddel i reseptgruppe A skal skrives på særskilt blankett, autorisert av Sosial- og helsedirektoratet for den enkelte rekvirent. For finske og svenske offentlige leger med tjeneste i legedistrikt som grenser til Norge kreves ikke autorisert blankett.</article> <article class="defaultP" margin-top="true">§ 4-6 første og annet ledd skal lyde:</article><article class="legalP" id="kapittel-9-ledd-9">Resept på alle legemidler til oppdrettsfisk mv. (stamfisk, rogn, yngel, settefisk, matfisk, skjell og skalldyr mv.) skal skrives på særskilt blankett som fastsettes av Sosial- og helsedirektoratet. Reseptutsteder har plikt til å sende kopi av alle slike resepter til den instans<sup>1</sup> som er bestemt av Sosial- og helsedirektoratet.</article><article class="legalP" id="kapittel-9-ledd-10">Sosial- og helsedirektoratet kan etter søknad gjøre unntak fra denne bestemmelsen.</article> <article class="defaultP" margin-top="true">§ 6-2 annet ledd skal lyde:</article><article class="legalP" id="kapittel-9-ledd-11">Telefonresept på legemiddel til fisk mv. skal nedskrives på særskilt blankett fastsatt av Statens legemiddelverk. Apoteket har plikt til å sende kopi av alle slike resepter til den instans<sup>1</sup> som er bestemt av Statens legemiddelverk. Statens legemiddelverk kan etter søknad gjøre unntak fra denne bestemmelsen.</article></section><section class="section" data-name="kapX" id="kapittel-10" data-lovdata-URL="LTI/forskrift/2002-12-19-1714/KAPITTEL_10"><h2 data-text-align="center">X</h2><article class="legalP" id="kapittel-10-ledd-1">I forskrift av 22. desember 1999 nr. 1559 om legemidler (legemiddelforskriften) gjøres følgende endring:</article> <article class="defaultP" margin-top="true">§ 14-5 skal lyde:</article><article class="legalP" id="kapittel-10-ledd-2">Etter forslag fra Statens legemiddelverk og Sosial- og helsedirektoratet oppnevnes Spesialitetsnemndas medlemmer av Helsedepartementet for en periode på tre år. Nemnda skal ha minst ni medlemmer. Medlemmene skal som et minimum dekke følgende kompetanseområder: farmasi, toksikologi, farmakologi, klinisk medisin, immunologi, veterinærmedisin og odontologi. Det oppnevnes personlige varamedlemmer. Departementet oppnevner leder og nestleder. Sosial- og helsedirektoratet skal ha en observatør i nemnda. Nemnda kan innkalle sakkyndige for å høre deres råd.</article></section><section class="section" data-name="kapXI" id="kapittel-11" data-lovdata-URL="LTI/forskrift/2002-12-19-1714/KAPITTEL_11"><h2 data-text-align="center">XI</h2><article class="legalP" id="kapittel-11-ledd-1">I forskrift av 10. mai 1977 nr. 2 om kjemiske desinfeksjonsmidler til teknisk bruk i helse- og sykepleie gjøres følgende endringer:</article> <article class="defaultP" margin-top="true">§ 1 tredje ledd skal lyde:</article><article class="legalP" id="kapittel-11-ledd-2">Sosial- og helsedirektoratet avgjør i tvilstilfelle om et preparat eller stoff skal regnes som desinfeksjonsmiddel etter disse forskrifter, og kan bestemme at visse kjemiske desinfeksjonsmidler helt eller delvis skal være unntatt fra forskriftene.</article> <article class="defaultP" margin-top="true">§ 3 fjerde ledd skal lyde:</article><article class="legalP" id="kapittel-11-ledd-3">Sosial- og helsedirektoratet kan gi nærmere bestemmelser om søknadens innhold og krav til dokumentasjon.</article> <article class="defaultP" margin-top="true">§ 12 skal lyde:</article><article class="legalP" id="kapittel-11-ledd-4">Klage over vedtak som er truffet av Statens legemiddelverk i henhold til disse forskrifter, avgjøres av Helsedepartementet. Klager sendes til Statens legemiddelverk.</article></section><section class="section" data-name="kapXII" id="kapittel-12" data-lovdata-URL="LTI/forskrift/2002-12-19-1714/KAPITTEL_12"><h2 data-text-align="center">XII</h2><article class="legalP" id="kapittel-12-ledd-1">I forskrift av 20. desember 2001 nr. 1549 om praktisk tjeneste (turnustjeneste) for å få autorisasjon som lege gjøres følgende endring:</article> <article class="defaultP" margin-top="true">§ 10 tredje ledd skal lyde:</article><article class="legalP" id="kapittel-12-ledd-2">Turnusplasser i kommunehelsetjenesten fastsettes fylkesvis av Sosial- og helsedirektoratet, og fordeles av fylkesmannen til de enkelte kommuner.</article></section><section class="section" data-name="kapXIII" id="kapittel-13" data-lovdata-URL="LTI/forskrift/2002-12-19-1714/KAPITTEL_13"><h2 data-text-align="center">XIII</h2><article class="legalP" id="kapittel-13-ledd-1">I forskrift av 21. desember 2000 nr. 1387 om tillatelse til å utføre kosmetisk plastikkirurgiske inngrep gjøres følgende endringer:</article> <article class="defaultP" margin-top="true">§ 1 skal lyde:</article><article class="legalP" id="kapittel-13-ledd-2">Kosmetisk plastikkirurgiske inngrep kan bare utføres av leger som har tillatelse til det direkte etter forskriftene her, eller har fått spesiell tillatelse fra fylkesmannen.</article> <article class="defaultP" margin-top="true">§ 4 første ledd bokstav a siste punktum skal lyde:</article><article class="legalP" id="kapittel-13-ledd-3">Legen må legge frem bekreftelse fra avdelingsoverlegen på at legen har tilegnet seg de nødvendige kvalifikasjoner.</article> <article class="defaultP" margin-top="true">§ 6, § 7 og § 8 skal lyde:</article><article class="futureLegalArticle" data-name="§6" id="kapittel-13-foreslåttparagraf-1"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Tilbakekall av tillatelse</span></span><article class="legalP" id="kapittel-13-foreslåttparagraf-1-ledd-1">Tillatelse til å utføre kosmetisk plastikkirurgiske inngrep, kan fylkeslegen kalle tilbake dersom legen ikke lenger kan ansees skikket til å inneha slik tillatelse.</article></article><article class="futureLegalArticle" data-name="§7" id="kapittel-13-foreslåttparagraf-2"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Klage</span></span><article class="legalP" id="kapittel-13-foreslåttparagraf-2-ledd-1">Klageinstans for fylkesmannens vedtak etter § 1 og § 8 er Sosial- og helsedirektoratet.</article><article class="legalP" id="kapittel-13-foreslåttparagraf-2-ledd-2">Klageinstans for fylkeslegens vedtak etter § 6 er Statens helsetilsyn.</article></article><article class="futureLegalArticle" data-name="§8" id="kapittel-13-foreslåttparagraf-3"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Dispensasjon</span></span><article class="legalP" id="kapittel-13-foreslåttparagraf-3-ledd-1">Når særlige grunner foreligger kan fylkesmannen i det enkelte tilfelle gi dispensasjon fra bestemmelsene i denne forskrift. Før dispensasjon gis skal uttalelse innhentes fra Den norske lægeforening.</article></article></section><section class="section" data-name="kapXIV" id="kapittel-14" data-lovdata-URL="LTI/forskrift/2002-12-19-1714/KAPITTEL_14"><h2 data-text-align="center">XIV</h2><article class="legalP" id="kapittel-14-ledd-1">I forskrift av 21. desember 2000 nr. 1385 om pasientjournal gjøres følgende endring:</article> <article class="defaultP" margin-top="true">§ 15 fjerde ledd skal lyde:</article><article class="legalP" id="kapittel-14-ledd-2">Hvis det ved overdragelse eller opphør av virksomhet ikke er aktuelt å overføre pasientjournalene til et bestemt helsepersonell eller til en bestemt virksomhet, og virksomheten ikke selv kan ta vare på dem, kan de avleveres til offentlig arkivdepot, deponeres i annen oppbevaringsinstitusjon, eller leveres til fylkesmannen. Journaler som leveres til fylkesmannen oppbevares i 10 år, og journalene kan deretter tilintetgjøres etter samråd med Riksarkivaren eller avleveres til offentlig arkivdepot.</article></section><section class="section" data-name="kapXV" id="kapittel-15" data-lovdata-URL="LTI/forskrift/2002-12-19-1714/KAPITTEL_15"><h2 data-text-align="center">XV</h2><article class="legalP" id="kapittel-15-ledd-1">I forskrift av 13. juli 1984 nr. 1467 om leges melding om at innehaveren av flysertifikat eller førerkort ikke fyller helsemessige krav gjøres følgende endringer:</article> <article class="defaultP" margin-top="true">§ 2 nr. 1 annet ledd skal lyde:</article><article class="legalP" id="kapittel-15-ledd-2">Dersom legen er i tvil om forholdet kan ha innvirkning på kjøreferdigheten eller -sikkerheten, eller om helsesvekkelsen er midlertidig, bør legen søke råd hos fylkesmannen.</article> <article class="defaultP" margin-top="true">§ 3 nr. 1 skal lyde:</article><article class="legalP" id="kapittel-15-ledd-3">Når fylkesmannen får melding fra innehaveren av førerkort i henhold til vegtrafikklovens § 24, 7. ledd skal han innhente nødvendige opplysninger for å vurdere om førerkortet bør inndras helt eller delvis, jf. § 2, punkt 3, 3. ledd.</article><article class="legalP" id="kapittel-15-ledd-4">Fylkesmannen skal gi skriftlig melding med nødvendige opplysninger til politiet og regionvegkontoret dersom førerkortet bør inndras helt eller delvis.</article> <article class="defaultP" margin-top="true">§ 3 nr. 3 oppheves.</article></section><section class="section" data-name="kapXVI" id="kapittel-16" data-lovdata-URL="LTI/forskrift/2002-12-19-1714/KAPITTEL_16"><h2 data-text-align="center">XVI</h2><article class="defaultP">Følgende forskrift oppheves:</article><article class="legalP" id="kapittel-16-ledd-1">Forskrift av 15. juli 1976 nr. 9763 om godtgjøring til distriktsleger for tilsyn med sinnslidende fra andre legedistrikter.</article></section><section class="section" data-name="kapXVII" id="kapittel-17" data-lovdata-URL="LTI/forskrift/2002-12-19-1714/KAPITTEL_17"><h2 data-text-align="center">XVII</h2><article class="defaultP">Følgende vedtak oppheves:</article><article class="legalP" id="kapittel-17-ledd-1">Rundskriv av 25. januar 1985 nr. 3086 om oppbevaringstid for legejournaler.</article></section><section class="section" data-name="kapXVIII" id="kapittel-18" data-lovdata-URL="LTI/forskrift/2002-12-19-1714/KAPITTEL_18"><h2 data-text-align="center">XVIII</h2><article class="defaultP">Følgende vedtak oppheves:</article><article class="legalP" id="kapittel-18-ledd-1">Regulativ av 25. juni 1954 nr. 9345 for Statens Institutt for Folkehelse.</article></section><section class="section" data-name="kapXIX" id="kapittel-19" data-lovdata-URL="LTI/forskrift/2002-12-19-1714/KAPITTEL_19"><h2 data-text-align="center">XIX</h2><article class="legalP" id="kapittel-19-ledd-1">Forskriften trer i kraft 1. januar 2003.</article></section></main></body></html>