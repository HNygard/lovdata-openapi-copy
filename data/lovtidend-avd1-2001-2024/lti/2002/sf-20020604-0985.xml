<!DOCTYPE html><html lang="no"><head><title>Forskrift om endring i forskrift om innretning og føring av dagbøker på skip.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-06-04-985</dd><dt class="dokid">DokumentID</dt><dd class="dokid">LTI/forskrift/2002-06-04-985</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 11</dd><dt class="dateInForce">I kraft fra</dt><dd class="dateInForce">2002-06-04</dd><dt class="changesToDocuments">Endrer</dt><dd class="changesToDocuments"><ul><li>forskrift/1992-09-15-693</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1994-06-24-39/§471</li></ul></dd><dt class="dateOfPublication">Kunngjort</dt><dd class="dateOfPublication">2002-09-13</dd><dt class="lastupdated">Rettet</dt><dd class="lastupdated">2002-09-18 (§ 5), 16.12.2002 (§ 10, § 11, § 12 og § 14)</dd><dt class="journalNumber">Journalnummer</dt><dd class="journalNumber">2002-0503</dd><dt class="titleShort">Korttittel</dt><dd class="titleShort">Endr. i forskrift om dagbøker på skip</dd><dt class="title">Tittel</dt><dd class="title">Forskrift om endring i forskrift om innretning og føring av dagbøker på skip.</dd><dt class="miscInformation">Annet om dokumentet</dt><dd class="miscInformation">Fastsatt av Sjøfartsdirektoratet 4. juni 2002 med hjemmel i lov av 24. juni 1994 nr. 39 om sjøfarten (sjøloven) § 471, jf. Kronprinsreg.res. av 5. mai 1967.</dd><dt class="refid">RefID</dt><dd class="refid">forskrift/2002-06-04-985</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om innretning og føring av dagbøker på skip.<ul class="tocSubUl"><li>I<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Førerens plikter</li><li>§ 4. Fravik</li><li>§ 5. Utgivelse av dagbøker mv.</li><li>§ 6. Autorisasjon av dagbøker</li><li>§ 7. Føring av dagbøker</li><li>§ 8. Oppbevaring av dagbøker</li><li>§ 9. Kontroll av dagbøker</li><li>§ 10. Dekksdagbok</li><li>§ 11. Maskindagbok</li><li>§ 12. Oljedagbok</li><li>§ 13. Lastedagbok</li><li>§ 14. Dekksdagboken</li><li>§ 15. Maskindagboken</li><li>§ 16. Oljedagboken</li><li>§ 17. Lastedagboken</li><li>§ 18. Straff</li><li>§ 19. Ikrafttredelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-06-04-985" id="dokument"><h1>Forskrift om endring i forskrift om innretning og føring av dagbøker på skip.</h1><section class="section" data-name="kapI" id="kapittel-1" data-lovdata-URL="LTI/forskrift/2002-06-04-985/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 15. september 1992 nr. 693 om innføring og føring av dagbøker på skip er det foretatt endringer. Endringene er ikke materielle, men gjelder forskriftens struktur og språk. Forskriften lyder i sin helhet etter dette:</article> <article class="defaultP" margin-top="true"><i>Kapittel 1. Generelle bestemmelser</i></article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Denne forskriften gjelder for skip registrert i norsk skipsregister eller i norsk internasjonalt skipsregister.</article><article class="legalP" id="kapittel-1-foreslåttparagraf-1-ledd-2">Forskriften gjelder for skip i utenriks fart og for skip med en bruttotonnasje på 50 og derover i innenriks fart slik det fremgår av de enkelte bestemmelser.</article><article class="legalP" id="kapittel-1-foreslåttparagraf-1-ledd-3">Forskriften gjelder også for fiske- og fangstfartøy slik det framgår av de enkelte bestemmelser i kapittel 3 og 4.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-2-ledd-1">I denne forskrift betyr:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1"><i>Bruttotonnasje:</i> Den tallverdi som er oppgitt som bruttotonnasje i målebrevet. Dersom det i målebrevet er oppgitt sikkerhetstonnasje i anmerkningsrubrikken, gjelder tallverdien for denne som bruttotonnasje.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1"><i>Fiske- og fangstfartøy:</i> Fartøy som ervervsmessig benyttes til å fange fisk, hval, sel eller andre levende resurser i sjøen, herunder tang og tare.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1"><i>Innenriks fart:</i> Se forskrift av 4. november 1981 nr. 3793 om fartsområder kapittel 2.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1"><i>Kjemikalietankskip:</i> Skip som er bygget eller innrettet for primært å føre last av skadelige, flytende stoffer i bulk, og omfatter oljetankskip som fører skadelige, flytende stoffer i bulk som last eller del av last.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-2-ledd-1-punkt-5"><article class="legalP" id="kapittel-1-foreslåttparagraf-2-ledd-1-punkt-5-ledd-1"><i>MARPOL 73/78:</i> Den internasjonale konvensjon om hindring av forurensning fra skip av 1973, slik den er endret ved tilleggsprotokollen av 1978, med senere endringer.</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-2-ledd-1-punkt-6"><article class="legalP" id="kapittel-1-foreslåttparagraf-2-ledd-1-punkt-6-ledd-1"><i>Oljetankskip:</i> Skip som er bygget eller innrettet for primært å føre olje i bulk i lasterommene, og omfatter kombinasjonsskip og ethvert kjemikalietankskip når det fører en last eller en del av en last av olje i bulk.</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-2-ledd-1-punkt-7"><article class="legalP" id="kapittel-1-foreslåttparagraf-2-ledd-1-punkt-7-ledd-1"><i>Utenriks fart:</i> Se forskrift av 4. november 1981 nr. 3793 om fartsområder kapittel 3.</article></article></li></ul></article></article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Førerens plikter</span></span><article class="legalP" id="kapittel-1-foreslåttparagraf-3-ledd-1">Skipets fører skal sørge for at dagbøker som skal føres om bord i henhold til de enkelte bestemmelser i denne forskriften blir ført og at de oppbevares som foreskrevet i § 8.</article><article class="legalP" id="kapittel-1-foreslåttparagraf-3-ledd-2">Skipets fører skal videre sørge for at dagbøkene blir autorisert i henhold til § 6 og at nye dagbøker blir anskaffet i god tid før de som er i bruk blir utskrevet.</article></article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Fravik</span></span><article class="legalP" id="kapittel-1-foreslåttparagraf-4-ledd-1">I enkelttilfeller kan Sjøfartsdirektoratet etter skriftlig søknad fravike forskriftens krav.</article><article class="legalP" id="kapittel-1-foreslåttparagraf-4-ledd-2">Spesielle grunner må gjøre fraviket nødvendig og fraviket må være sikkerhetsmessig forsvarlig. Fravik må ikke være i strid med internasjonal overenskomst som Norge har sluttet seg til.</article></article> <article class="defaultP" margin-top="true"><i>Kapittel 2. Krav til innretning, utgivelse, autorisasjon og kontroll mv. av dagbøker</i></article><article class="futureLegalArticle" data-name="§5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Utgivelse av dagbøker mv.</span></span><article class="legalP" id="kapittel-1-foreslåttparagraf-5-ledd-1">Dagbøkers innhold og form fastsettes av Sjøfartsdirektoratet. Det kan bare benyttes dagbøker som er utgitt av forlag som har avtale med Sjøfartsdirektoratet.</article></article><article class="futureLegalArticle" data-name="§6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Autorisasjon av dagbøker</span></span><article class="legalP" id="kapittel-1-foreslåttparagraf-6-ledd-1">Dagbøker skal autoriseres.<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-6-ledd-1-punkt-1"><article class="legalP" id="kapittel-1-foreslåttparagraf-6-ledd-1-punkt-1-ledd-1">I Norge kan autorisasjon foretas av Sjøfartsdirektoratets tjenestemenn når de utfører kontroll av skip, av Sjøfartsdirektoratets stasjoner og av tollvesenets tjenestemenn.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-6-ledd-1-punkt-2"><article class="legalP" id="kapittel-1-foreslåttparagraf-6-ledd-1-punkt-2-ledd-1">I utlandet av norske utenrikstjenestemenn.</article></article></li></ul></article><article class="legalP" id="kapittel-1-foreslåttparagraf-6-ledd-2">Når en dagbok er utskrevet eller av annen grunn ikke lenger kan brukes, skal skipsføreren sørge for ny bok og dennes autorisasjon. I den gamle skal det anmerkes at ny bok er autorisert og når dette er skjedd. Kan den eldre dagbok ikke fremskaffes, skal grunnen til dette opplyses og anmerkes i den nye.</article><article class="legalP" id="kapittel-1-foreslåttparagraf-6-ledd-3">Hvis det ikke er mulig å få den nye dagboken autorisert før den tas i bruk, skal etterfølgende autorisasjon besørges ved første anledning hvor autorisasjon kan finne sted.</article></article><article class="futureLegalArticle" data-name="§7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Føring av dagbøker</span></span><article class="legalP" id="kapittel-1-foreslåttparagraf-7-ledd-1">Dagbøker skal føres ordentlig og tydelig. Det som engang er innført, må ikke raderes eller på annen måte gjøres uleselig. Blir rettelse nødvendig, skal den tilføyes som anmerkning.</article><article class="legalP" id="kapittel-1-foreslåttparagraf-7-ledd-2">Dagbøker skal føres under tilsyn av skipets fører og han skal undertegne dagbøkene slik det fremgår av de enkelte bestemmelser.</article><article class="legalP" id="kapittel-1-foreslåttparagraf-7-ledd-3">Hvem som skal føre dagbøkene fremgår av de enkelte bestemmelser i kapittel 3.</article><article class="legalP" id="kapittel-1-foreslåttparagraf-7-ledd-4">Dagbøker skal føres på norsk eller engelsk slik det fremgår av de enkelte bestemmelser i kapittel 3.</article></article><article class="futureLegalArticle" data-name="§8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Oppbevaring av dagbøker</span></span><article class="legalP" id="kapittel-1-foreslåttparagraf-8-ledd-1">Dagbøker skal, unntatt på ubemannede skip under slep, oppbevares om bord på et slikt sted at de er lett tilgjengelige for kontroll til enhver rimelig tid. De skal oppbevares i minst 3 år etter at siste innførsel er blitt foretatt. Selges skipet skal skipets tidligere eier (selgeren) oppbevare dagbøkene i land.</article></article><article class="futureLegalArticle" data-name="§9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Kontroll av dagbøker</span></span><article class="legalP" id="kapittel-1-foreslåttparagraf-9-ledd-1">På anmodning av Sjøfartsdirektoratet, sjøfartsinspektørene, havnemyndigheter, Kystverket, tollvesenet, politiet, Fiskeridirektoratet, Kystvakten og Statens vegvesen for så vidt gjelder riks- og fylkesvegferjer, eller andre som Sjøfartsdirektoratet bemyndiger, er skipets fører pliktig til å fremvise dagbøkene og i tilfelle utlevere bekreftet utskrift eller kopi av dem når skipet befinner seg i norsk havn.</article><article class="legalP" id="kapittel-1-foreslåttparagraf-9-ledd-2">Dette gjelder også utenfor havn dersom det foreligger mistanke om at skipet ikke er sjødyktig eller det er skjellig grunn til mistanke om at skipet har foretatt ulovlig utslipp.</article><article class="legalP" id="kapittel-1-foreslåttparagraf-9-ledd-3">På anmodning av Sjøfartsdirektoratet, sjøfartsinspektørene, norske utenriksstasjoner eller av vedkommende utenlandske myndighet, er skipets fører pliktig til å forholde seg som nevnt i første ledd når skipet befinner seg i utenlandsk havn.</article></article> <article class="defaultP" margin-top="true"><i>Kapittel 3. Dagbøker som skal føres på norske skip</i></article><article class="futureLegalArticle" data-name="§10" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Dekksdagbok</span></span><article class="legalP" id="kapittel-1-foreslåttparagraf-10-ledd-1">Dekksdagbok skal føres om bord på:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-10-ledd-1-punkt-1"><article class="legalP" id="kapittel-1-foreslåttparagraf-10-ledd-1-punkt-1-ledd-1">Skip i utenriks fart</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-10-ledd-1-punkt-2"><article class="legalP" id="kapittel-1-foreslåttparagraf-10-ledd-1-punkt-2-ledd-1">Skip med bruttotonnasje på 50 og derover i innenriks fart</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-10-ledd-1-punkt-3"><article class="legalP" id="kapittel-1-foreslåttparagraf-10-ledd-1-punkt-3-ledd-1">Fiske- og fangstfartøy med bruttotonnasje på 50 og derover.</article></article></li></ul></article><article class="legalP" id="kapittel-1-foreslåttparagraf-10-ledd-2">Stor dekksdagbok skal føres av fartøy som skal føre maskindagbok i henhold til § 11. Liten dekksdagbok kan føres av maskindrevet skip med bruttotonnasje på 50 og derover i innenriksfart, skip med bruttotonnasje på 300 og derover som går i stor kystfart, og fiske- og fangstfartøy med bruttotonnasje på 50 og derover men under bruttotonnasje på 500, dersom ikke stor dekksdagbok føres.</article><article class="legalP" id="kapittel-1-foreslåttparagraf-10-ledd-3">Dekksdagboken skal fortrinnsvis føres av vakthavende navigatør. På skip registrert i norsk internasjonalt skipsregister skal dekksdagboken føres på engelsk.</article><article class="legalP" id="kapittel-1-foreslåttparagraf-10-ledd-4">Dekksdagboken føres i havn for hvert døgn, i sjøen for hver vakt. Det som skjer på den enkelte vakt, kan foreløpig nedtegnes i en kladdebok, men skal innføres snarest mulig og senest innen utløpet av påfølgende døgn.</article><article class="legalP" id="kapittel-1-foreslåttparagraf-10-ledd-5">Dagbokfører attesterer ved sin underskrift at vakten er innført. Skipets fører skal undertegne dekksdagboken når døgnet er innført.<ul class="defaultList" data-text-size="small"><li data-li-identifier="0" data-name="0"><article class="listArticle" data-text-size="small" id="kapittel-1-foreslåttparagraf-10-ledd-5-punkt-1"><article class="legalP" id="kapittel-1-foreslåttparagraf-10-ledd-5-punkt-1-ledd-1">Endret ved rettelse 16. desember 2002. Se Norsk Lovtidend 17/2002.</article></article></li></ul></article></article><article class="futureLegalArticle" data-name="§11" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Maskindagbok</span></span><article class="legalP" id="kapittel-1-foreslåttparagraf-11-ledd-1">Maskindagbok skal føres om bord på:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-11-ledd-1-punkt-1"><article class="legalP" id="kapittel-1-foreslåttparagraf-11-ledd-1-punkt-1-ledd-1">Maskindrevet skip som går i utenriks fart, unntatt skip med bruttotonnasje under 300 som går i stor kystfart</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-11-ledd-1-punkt-2"><article class="legalP" id="kapittel-1-foreslåttparagraf-11-ledd-1-punkt-2-ledd-1">Fiske- og fangstfartøy med bruttotonnasje på 500 og derover.</article></article></li></ul></article><article class="legalP" id="kapittel-1-foreslåttparagraf-11-ledd-2">Maskindagboken skal fortrinnsvis føres av maskinsjefen. På skip registrert i norsk internasjonalt skipsregister skal maskindagboken føres på engelsk.</article><article class="legalP" id="kapittel-1-foreslåttparagraf-11-ledd-3">Maskindagboken føres i havn for hvert døgn, i sjøen for hver vakt. Det som skjer på den enkelte vakt kan foreløpig nedtegnes i en kladdebok, men skal innføre snarest mulig og senest innen utløpet av påfølgende døgn.</article><article class="legalP" id="kapittel-1-foreslåttparagraf-11-ledd-4">Dagbokfører skal underskrive hver side av maskindagboken. Minst en gang hver uke skal skipets fører gjøre påtegning om at han har ettersett maskindagboken og anføre datoen for slikt ettersyn.<ul class="defaultList" data-text-size="small"><li data-li-identifier="0" data-name="0"><article class="listArticle" data-text-size="small" id="kapittel-1-foreslåttparagraf-11-ledd-4-punkt-1"><article class="legalP" id="kapittel-1-foreslåttparagraf-11-ledd-4-punkt-1-ledd-1">Endret ved rettelse 16. desember 2002. Se Norsk Lovtidend 17/2002.</article></article></li></ul></article></article><article class="futureLegalArticle" data-name="§12" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Oljedagbok</span></span><article class="legalP" id="kapittel-1-foreslåttparagraf-12-ledd-1">Oljedagbok skal føres om bord på:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-12-ledd-1-punkt-1"><article class="legalP" id="kapittel-1-foreslåttparagraf-12-ledd-1-punkt-1-ledd-1">Oljetankskip med bruttotonnasje på 150 og derover</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-12-ledd-1-punkt-2"><article class="legalP" id="kapittel-1-foreslåttparagraf-12-ledd-1-punkt-2-ledd-1">skip, herunder fiske- og fangstfartøy med bruttotonnasje på 400 og derover.</article></article></li></ul></article><article class="legalP" id="kapittel-1-foreslåttparagraf-12-ledd-2">Oljedagboken skal føres av den offiser som er ansvarlig for arbeidsoperasjonen og signeres av denne og skipets fører skal kontrasignere. På skip som skal ha Internasjonalt sertifikat for hindring av oljeforurensning (IOPP-sertifikat) i henhold til MARPOL 73/78 Vedlegg I skal oljedagboken føres på engelsk. På skip som kun går i innenriks fart, kan oljedagboken føres på norsk.</article><article class="legalP" id="kapittel-1-foreslåttparagraf-12-ledd-3">De opplysninger som skal føres inn i oljedagboken kan midlertidig innføres i en kladdebok. Hvis opptegnelsene først føres i en kladdebok, skal det benyttes en liknende bok som oljedagboken. Ajourføring i oljedagboken skal da foretas senest innen en uke og alltid før skipet ankommer første havn. Annet ledd gjelder tilsvarende for kladdeboken.<ul class="defaultList" data-text-size="small"><li data-li-identifier="0" data-name="0"><article class="listArticle" data-text-size="small" id="kapittel-1-foreslåttparagraf-12-ledd-3-punkt-1"><article class="legalP" id="kapittel-1-foreslåttparagraf-12-ledd-3-punkt-1-ledd-1">Endret ved rettelse 16. desember 2002. Se Norsk Lovtidend 17/2002.</article></article></li></ul></article></article><article class="futureLegalArticle" data-name="§13" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Lastedagbok</span></span><article class="legalP" id="kapittel-1-foreslåttparagraf-13-ledd-1">Lastedagbok skal føres om bord på ethvert skip som fører skadelige flytende stoffer i bulk.</article><article class="legalP" id="kapittel-1-foreslåttparagraf-13-ledd-2">Lastedagboken skal føres av den offiser som er ansvarlig for arbeidsoperasjonen og signeres av denne og skipets fører skal kontrasignere. På kjemikalietankskip som skal ha internasjonale sertifikater (BCH-sertifikat) eller (IBC-sertifikat) for transport av farlige og/eller forurensende kjemikalier i bulk, og på skip som ikke er kjemikalietankskip men som skal ha internasjonal sertifikat for transport av skadelige, flytende stoffer i bulk (NLS-sertifikat) i henhold til MARPOL 73/78 Vedlegg II skal lastedagboken føres på engelsk. På skip som kun går i innenriks fart, kan lastedagboken føres på norsk.</article><article class="legalP" id="kapittel-1-foreslåttparagraf-13-ledd-3">De opplysninger som skal føres inn i lastedagboken kan midlertidig innføres i en kladdebok. Hvis opptegnelsene først føres i en kladdebok, skal det benyttes en liknende bok som lastedagboken. Ajourføring i lastedagboken skal da foretas senest innen en uke og alltid før skipet ankommer første havn. Annet ledd gjelder tilsvarende for kladdeboken.</article></article> <article class="defaultP" margin-top="true"><i>Kapittel 4. Nærmere om hva som skal innføres i dagbøkene</i></article><article class="futureLegalArticle" data-name="§14" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Dekksdagboken</span></span><article class="legalP" id="kapittel-1-foreslåttparagraf-14-ledd-1">Den trykte tekst øverst på dagboksidene angir hva som skal innføres. For skip i utenriksfart skal døgnets første innførsel foretas på linjen ut for kl. 0000. Linjen fylles ut i rubrikkene 6-22 med de forhold som hersket kl. 2400.<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-14-ledd-1-punkt-1"><article class="legalP" id="kapittel-1-foreslåttparagraf-14-ledd-1-punkt-1-ledd-1">Under seilas skal innføres viktige posisjoner og opplysninger om drift, strømsett og lignende. Kurser skal angis i grader fra 000-360. Posisjoner skal angis ved bredde og lengde eller ved rettvisende peiling og avstand til navngitt objekt. Ved bruk av elektroniske hjelpemidler skal det gjøres innførsel om dette i posisjonsangivelsen. Ved optiske peilinger skal anføres: opt., ved for eksempel radar: rdr., i tilknytning til stedlinjen og det peilte objekts navn.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-14-ledd-1-punkt-2"><article class="legalP" id="kapittel-1-foreslåttparagraf-14-ledd-1-punkt-2-ledd-1">I havn, ved kai eller til ankers kan innførsel i dagboken gjøres tvers over begge sider.</article></article></li></ul></article><article class="legalP" id="kapittel-1-foreslåttparagraf-14-ledd-2">Enhver inntruffet begivenhet og omstendigheter under reisen, hvor kunnskap kan være til nytte for myndigheter, redere, lasteeiere, forsikringsselskaper eller andre som har rettslig interesse i reisen skal nøyaktig opptegnes. Det skal anmerkes når besetningens tjeneste begynner og slutter, når noen blir syke, dør, rømmer eller gjør seg skyldig i straffbar handling eller disiplinærforseelse, og om det brukes fremmed arbeidshjelp.</article><article class="legalP" id="kapittel-1-foreslåttparagraf-14-ledd-3">Personell som inngår i brovakten om bord, skal registrere slik vakt i dekksdagboken med starttidspunkt og sluttidspunkt.</article><article class="legalP" id="kapittel-1-foreslåttparagraf-14-ledd-4">Det skal anmerkes når proviant og vann tas om bord, når lasting og lossing begynner, avbrytes og avsluttes, og hva som hver dag innlastes eller utlosses. Det innføres opplysning om skipets dypgående for og akter samt fribord midtskips, om skipets tilstand for øvrig når det forlater havn og om lastens beskaffenhet og tilstand. Dersom dekkslast føres angis dennes mengde og høyde samt hvordan den er sikret.</article><article class="legalP" id="kapittel-1-foreslåttparagraf-14-ledd-5">Opplysning innføres om kompassenes korrigering, kalibrering og deviasjon, om tiden for skipets avgang fra, ankomst til og flytting i havn, vær, luft- og sjøtemperatur, barometerstand, strøm, kurs, fart, tilbakelagt distanse, lanterneføring, tåkesignaler, om lensing, hvor ofte den finner sted, samt om vannhøyden i rommene.</article><article class="legalP" id="kapittel-1-foreslåttparagraf-14-ledd-6">Videre skal innføres:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-14-ledd-6-punkt-1"><article class="legalP" id="kapittel-1-foreslåttparagraf-14-ledd-6-punkt-1-ledd-1">Bestikket for hvert ettmål, samt beholdning av bunkers, smøreolje og drikkevann. Innførsel skal også gjøres når skipsføreren under reisen finner det nødvendig å redusere kosten</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-14-ledd-6-punkt-2"><article class="legalP" id="kapittel-1-foreslåttparagraf-14-ledd-6-punkt-2-ledd-1">resultatene av de regelmessige bestemmelser av kronometerets stand. Dette skal føres på dekksdagbokens trykte skjema for slike observasjoner</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-14-ledd-6-punkt-3"><article class="legalP" id="kapittel-1-foreslåttparagraf-14-ledd-6-punkt-3-ledd-1">de påbudte øvelser. Dette skal føres på dekksdagbokens trykte skjema for slike opplysninger og dagbokføreren og skipets fører skal begge undertegne det innførte</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-14-ledd-6-punkt-4"><article class="legalP" id="kapittel-1-foreslåttparagraf-14-ledd-6-punkt-4-ledd-1">opplysninger om hendelsesforløp ved eventuelt inntruffet uhell eller skade på person, skip eller last til belysning av årsaksforholdet. En skade skal nøyaktig beskrives og det skal gis opplysninger om de tiltak som ble foretatt i anledning uhellet eller skaden</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-14-ledd-6-punkt-5"><article class="legalP" id="kapittel-1-foreslåttparagraf-14-ledd-6-punkt-5-ledd-1">alle alarmer som meldes på skip som går med ubemannet maskinrom og hva som ble gjort i den forbindelse</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-14-ledd-6-punkt-6"><article class="legalP" id="kapittel-1-foreslåttparagraf-14-ledd-6-punkt-6-ledd-1">justering og kontroll av alarminstrumenter, samt overgang fra maskinromskontroll av maskineriet til brokontroll og omvendt</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-14-ledd-6-punkt-7"><article class="legalP" id="kapittel-1-foreslåttparagraf-14-ledd-6-punkt-7-ledd-1">de opplysninger som er påbudt i forskrifter fastsatt av Sjøfartsdirektoratet.</article></article></li><li data-li-identifier="0" data-name="0"><article class="listArticle" data-text-size="small" id="kapittel-1-foreslåttparagraf-14-ledd-6-punkt-8"><article class="legalP" id="kapittel-1-foreslåttparagraf-14-ledd-6-punkt-8-ledd-1">Endret ved rettelse 16. desember 2002. Se Norsk Lovtidend 17/2002.</article></article></li></ul></article></article><article class="futureLegalArticle" data-name="§15" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Maskindagboken</span></span><article class="legalP" id="kapittel-1-foreslåttparagraf-15-ledd-1">Tittelbladet etter bokens skjema skal utfylles. Antall fremdriftsmotorer, motortype, to- eller firetakt og fabrikantens navn skal anføres. Videre skal anføres brennoljetankenes samlede rominnhold. Klokkeslett skal angis med et firesifret tall fra kl. 0000 til kl. 2400.</article><article class="legalP" id="kapittel-1-foreslåttparagraf-15-ledd-2">I rubrikken for «Anmerkninger» skal det innføres:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-15-ledd-2-punkt-1"><article class="legalP" id="kapittel-1-foreslåttparagraf-15-ledd-2-punkt-1-ledd-1">når klargjøring til gang påbegynnes og når hoved- og hjelpemaskineri settes i gang eller stoppes</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-15-ledd-2-punkt-2"><article class="legalP" id="kapittel-1-foreslåttparagraf-15-ledd-2-punkt-2-ledd-1">når det påfylles og skiftes brennoljetanker, samt tidspunkt for bunkring</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-15-ledd-2-punkt-3"><article class="legalP" id="kapittel-1-foreslåttparagraf-15-ledd-2-punkt-3-ledd-1">når ballasttanker fylles og tømmes</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-15-ledd-2-punkt-4"><article class="legalP" id="kapittel-1-foreslåttparagraf-15-ledd-2-punkt-4-ledd-1">alle mangler, feil og havarier ved hoved- og hjelpemaskineriet samt viktig tilbehør og det som er gjort for å rette på disse forhold</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-15-ledd-2-punkt-5"><article class="legalP" id="kapittel-1-foreslåttparagraf-15-ledd-2-punkt-5-ledd-1">alle viktige vedlikeholdsarbeider på hoved- og hjelpemaskiner, rengjøring av tanker mv. Videre skal maskinbesetningens arbeid med vedlikehold av dekksmaskineri noteres</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-15-ledd-2-punkt-6"><article class="legalP" id="kapittel-1-foreslåttparagraf-15-ledd-2-punkt-6-ledd-1">når det foretas ettersyn av kjelene og for øvrig alt som kan tjene til opplysning om dem.</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-15-ledd-2-punkt-7"><article class="legalP" id="kapittel-1-foreslåttparagraf-15-ledd-2-punkt-7-ledd-1">alle unormale tilstander som registreres ved alarm e.l. for: <ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-15-ledd-2-punkt-7-ledd-1-punkt-1"><article class="legalP" id="kapittel-1-foreslåttparagraf-15-ledd-2-punkt-7-ledd-1-punkt-1-ledd-1">smøreoljetrykk av temperatur</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-15-ledd-2-punkt-7-ledd-1-punkt-2"><article class="legalP" id="kapittel-1-foreslåttparagraf-15-ledd-2-punkt-7-ledd-1-punkt-2-ledd-1">kjølevanntrykk og -temperatur</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-15-ledd-2-punkt-7-ledd-1-punkt-3"><article class="legalP" id="kapittel-1-foreslåttparagraf-15-ledd-2-punkt-7-ledd-1-punkt-3-ledd-1">startslufttrykk</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-15-ledd-2-punkt-7-ledd-1-punkt-4"><article class="legalP" id="kapittel-1-foreslåttparagraf-15-ledd-2-punkt-7-ledd-1-punkt-4-ledd-1">lagertemperatur</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-15-ledd-2-punkt-7-ledd-1-punkt-5"><article class="legalP" id="kapittel-1-foreslåttparagraf-15-ledd-2-punkt-7-ledd-1-punkt-5-ledd-1">kjeletrykk</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-15-ledd-2-punkt-7-ledd-1-punkt-6"><article class="legalP" id="kapittel-1-foreslåttparagraf-15-ledd-2-punkt-7-ledd-1-punkt-6-ledd-1">fødevannstemperatur</article></article></li></ul></article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-15-ledd-2-punkt-8"><article class="legalP" id="kapittel-1-foreslåttparagraf-15-ledd-2-punkt-8-ledd-1">alle branntilløp i maskin- og kjølerom som f.eks brann i spyleluftbeltet, branntilløp i kjelens spilloljebrett o.l.</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-15-ledd-2-punkt-9"><article class="legalP" id="kapittel-1-foreslåttparagraf-15-ledd-2-punkt-9-ledd-1">svikt i den elektriske krafttilførsel</article></article></li><li data-li-identifier="j)" data-name="j)"><article class="listArticle" id="kapittel-1-foreslåttparagraf-15-ledd-2-punkt-10"><article class="legalP" id="kapittel-1-foreslåttparagraf-15-ledd-2-punkt-10-ledd-1">observasjon av olje i observasjonstanker m.m.</article></article></li><li data-li-identifier="k)" data-name="k)"><article class="listArticle" id="kapittel-1-foreslåttparagraf-15-ledd-2-punkt-11"><article class="legalP" id="kapittel-1-foreslåttparagraf-15-ledd-2-punkt-11-ledd-1">når nødkraftkilden prøves, når nødbrannpumpen kjøres, når brannøvelser avholdes, når brannslokningsutstyr kontrolleres eller utskiftes.</article></article></li><li data-li-identifier="l)" data-name="l)"><article class="listArticle" id="kapittel-1-foreslåttparagraf-15-ledd-2-punkt-12"><article class="legalP" id="kapittel-1-foreslåttparagraf-15-ledd-2-punkt-12-ledd-1">alle alarmer på skip som meldes til maskinisten fra broen eller maskinrom på skip som går med ubemannet maskinrom og hva som ble gjort i denne forbindelse. Manøvreringer skal så vidt mulig innføres i egen manøverbok.</article></article></li><li data-li-identifier="m)" data-name="m)"><article class="listArticle" id="kapittel-1-foreslåttparagraf-15-ledd-2-punkt-13"><article class="legalP" id="kapittel-1-foreslåttparagraf-15-ledd-2-punkt-13-ledd-1">justering og kontroll av alarmer samt overgang fra maskinromskontroll til brokontroll og omvendt</article></article></li><li data-li-identifier="n)" data-name="n)"><article class="listArticle" id="kapittel-1-foreslåttparagraf-15-ledd-2-punkt-14"><article class="legalP" id="kapittel-1-foreslåttparagraf-15-ledd-2-punkt-14-ledd-1">maskinbesetningen, herunder personell som inngår i maskinvakt, når de begynner og slutter, og om det er fremmed arbeidshjelp, samt forhold som ulykker i maskinrom og eventuelle andre uregelmessigheter vedrørende maskinbesetningen. (Sykdomsforhold vedrørende maskinbesetningen skal innføres i dekksdagboken.)</article></article></li><li data-li-identifier="o)" data-name="o)"><article class="listArticle" id="kapittel-1-foreslåttparagraf-15-ledd-2-punkt-15"><article class="legalP" id="kapittel-1-foreslåttparagraf-15-ledd-2-punkt-15-ledd-1">de opplysninger som er påbudt i forskrifter fastsatt av Sjøfartsdirektoratet.</article></article></li></ul></article></article><article class="futureLegalArticle" data-name="§16" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Oljedagboken</span></span><article class="legalP" id="kapittel-1-foreslåttparagraf-16-ledd-1">Innføring i oljedagboken skal foretas for hver enkelt tank i henhold til bestemmelsene i MARPOL 73/78, Vedlegg I, Regel 20 (2), (3) og (4).</article><article class="legalP" id="kapittel-1-foreslåttparagraf-16-ledd-2">I tilfelle av tømming eller utslipp av olje eller oljeholdig blanding eller i tilfelle av tilfeldig eller annet uvanlig utslipp av olje som er nødvendig av hensyn til skipets sikkerhet, de ombordværendes helse eller for å redde liv enten det skjer med overlegg eller ved uhell, skal de nærmere omstendigheter til utslippet redegjøres for i oljedagboken, Del I, bokstav G eller Del II, bokstav N. Tilsvarende gjelder for utslipp som skyldes skade på skipet eller utstyr, når alle rimelige forholdsregler er tatt både før og etter uhellet for å hindre eller minske utslippet.</article></article><article class="futureLegalArticle" data-name="§17" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Lastedagboken</span></span><article class="legalP" id="kapittel-1-foreslåttparagraf-17-ledd-1">Innføring i lastedagboken skal foretas for hver enkelt tank i henhold til bestemmelsene i MARPOL73/78, Vedlegg II, Regel 9 (2), (3) og (5).</article><article class="legalP" id="kapittel-1-foreslåttparagraf-17-ledd-2">Ved ethvert tilfelle av utslipp av ethvert skadelig, flytende stoff eller blanding som inneholder slikt stoff, som er nødvendig av hensyn til skipets sikkerhet, de ombordværendes helse eller for å redde liv enten det skjer med overlegg eller ved uhell, skal de nærmere omstendigheter til utslippet redegjøres for i lastedagboken. Tilsvarende gjelder for utslipp som skyldes skade på skipet eller utstyr, når alle rimelige forholdsregler er tatt både før og etter uhellet for å hindre eller minske utslippet.</article></article> <article class="defaultP" margin-top="true"><i>Kapittel 5. Avsluttende bestemmelser</i></article><article class="futureLegalArticle" data-name="§18" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Straff</span></span><article class="legalP" id="kapittel-1-foreslåttparagraf-18-ledd-1">Forsettlig eller uaktsom overtredelse av denne forskriften straffes med bøter i henhold til Almindelig borgerlig Straffelov (Straffeloven) av 22. mai 1902 nr. 10 § 339 nr. 2, jf. § 48a og § 48b, hvis ikke strengere straff kommer til anvendelse i henhold til annen lovbestemmelse.</article></article><article class="futureLegalArticle" data-name="§19" id="kapittel-1-foreslåttparagraf-19"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Ikrafttredelse</span></span><article class="legalP" id="kapittel-1-foreslåttparagraf-19-ledd-1">Denne forskriften trer i kraft 1. november 1992.</article><article class="legalP" id="kapittel-1-foreslåttparagraf-19-ledd-2">Fra samme tid oppheves forskrift av 1. juli 1968 nr. 7 om føring av kompass- og radiopeilebok, forskrift av 1. juli 1969 nr. 1 om innretning og føring av maskindagbok på motorskip og forskrift av 27. november 1979 nr. 2 om innretning og føring av dekksdagbok.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2002-06-04-985/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>