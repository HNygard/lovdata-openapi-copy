<!DOCTYPE html><html lang="no"><head><title>Forskrift om endring i forskrift om legemidler (legemiddelforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-04-11-348</dd><dt class="dokid">DokumentID</dt><dd class="dokid">LTI/forskrift/2002-04-11-348</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 4</dd><dt class="dateInForce">I kraft fra</dt><dd class="dateInForce">2002-04-11</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-12-22-1559</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-12-04-132/§2</li><li>lov/1992-12-04-132/§3</li><li>lov/1992-12-04-132/§5</li><li>lov/1992-12-04-132/§10</li><li>lov/1992-12-04-132/§11</li><li>lov/1992-12-04-132/§12</li><li>lov/1992-12-04-132/§13</li><li>lov/1992-12-04-132/§14</li><li>lov/1992-12-04-132/§15</li><li>lov/1992-12-04-132/§16</li><li>lov/1992-12-04-132/§17</li><li>lov/1992-12-04-132/§18</li><li>forskrift/1995-06-08-521</li></ul></dd><dt class="dateOfPublication">Kunngjort</dt><dd class="dateOfPublication">2002-04-12</dd><dt class="journalNumber">Journalnummer</dt><dd class="journalNumber">2002-0328</dd><dt class="titleShort">Korttittel</dt><dd class="titleShort">Endr. i legemiddelforskriften</dd><dt class="title">Tittel</dt><dd class="title">Forskrift om endring i forskrift om legemidler (legemiddelforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Helsedepartementet 11. april 2002 med hjemmel i lov av 4. desember 1992 nr. 132 om legemidler m.v. (legemiddelloven) § 2, § 3, § 5, § 10, § 11, § 12, § 13, § 14, § 15, § 16, § 17 og § 18, jf. kgl.res. av 8. juni 1995 nr. 521, jf. EØS-avtalen vedlegg II kap. XIII pkt. 1 (direktiv 65/65/EØF som endret ved direktiv 75/319/EØF, direktiv 83/570/EØF, direktiv 87/21/EØF, direktiv 89/341/EØF, direktiv 92/73/EØF, direktiv 93/39/EØF), pkt. 2 (direktiv 75/318/EØF som endret ved direktiv 83/570/EØF, direktiv 87/19/EØF, direktiv 89/341/EØF, direktiv 91/507/EØF, direktiv 93/39/EØF, direktiv 1999/82/EF, direktiv 1999/83/EF), pkt. 3 (direktiv 75/319/EØF som endret ved direktiv 78/420/EØF, direktiv 83/570/EØF, direktiv 89/341/EØF, direktiv 92/73/EØF, direktiv 93/39/EØF), pkt. 5 (direktiv 81/851/EØF som endret ved direktiv 90/676/EØF, direktiv 92/74/EØF, direktiv 93/40/EØF, direktiv 2000/37/EF, 2000/38/EF), pkt. 6 (direktiv 81/852/EØF som endret ved direktiv 87/20/EØF, direktiv 92/18/EØF, direktiv 93/40/EØF, direktiv 1999/104/EF), pkt. 8 (direktiv 93/41/EØF), pkt. 9 (direktiv 89/105/EØF), pkt. 10 (direktiv 89/342/EØF), pkt. 11 (direktiv 89/343/EØF), pkt. 12 (direktiv 89/381/EØF), pkt. 13 (direktiv 90/677/EØF), pkt. 15 (direktiv 91/356/EØF), pkt. 15a (direktiv 91/412/EØF), pkt. 15b (direktiv 92/25/EØF), pkt. 15c (direktiv 92/26/EØF), pkt. 15d (direktiv 92/27/EØF), pkt. 15g (forordning (EØF) nr. 2309/93 som endret ved forordning (EF) nr. 649/98), pkt. 15h (forordning (EF) nr. 297/95 som endret ved forordning (EF) nr. 2743/98), pkt. 15i (forordning (EF) nr. 540/95), pkt. 15j (forordning (EF) nr. 541/95 som endret ved forordning (EF) nr. 1146/98), pkt. 15k (forordning (EF) nr. 542/95 som endret ved forordning (EF) nr. 1069/98), pkt. 15l (forordning (EF) nr. 2141/96), pkt. 15m (forordning (EF) nr. 141/2000) og pkt. 15n (forordning (EF) nr. 847/2000).</dd><dt class="refid">RefID</dt><dd class="refid">forskrift/2002-04-11-348</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om legemidler (legemiddelforskriften).<ul class="tocSubUl"><li>I<ul class="tocSubUl"><li>§ 11-1. Spesielle definisjoner</li><li>§ 11-2. Krav til innehaverens legemiddelovervåkingsapparat</li><li>§ 11-3. Rapportering av alvorlige bivirkninger for legemidler til mennesker</li><li>§ 11-4. Rapportering av alvorlige bivirkninger for legemidler til dyr</li><li>§ 11-5. Samlerapporter</li><li>§ 11-6. Antatte ikke-alvorlige uventede bivirkninger</li><li>§ 14-8. Legemidler mot sjeldne sykdommer</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-04-11-348" id="dokument"><h1>Forskrift om endring i forskrift om legemidler (legemiddelforskriften).</h1><section class="section" data-name="kapI" id="kapittel-1" data-lovdata-URL="LTI/forskrift/2002-04-11-348/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 22. desember 1999 nr. 1559 om legemidler (legemiddelforskriften) gjøres følgende endringer:</article> <article class="defaultP" margin-top="true">Kapittel 11 skal lyde:</article> <article class="defaultP" margin-top="true"><i>Kapittel 11. Legemiddelovervåking</i></article><article class="futureLegalArticle" data-name="§11-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 11-1</span>. <span class="legalArticleTitle">Spesielle definisjoner</span></span><article class="legalP" id="kapittel-1-foreslåttparagraf-1-ledd-1">I dette kapitlet menes med:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1"><i>bivirkning:</i> en skadelig og utilsiktet virkning av et legemiddel som inntreffer ved doser som normalt brukes til mennesker eller dyr med sikte på forebyggende behandling, diagnose, behandling av sykdom eller å gjenopprette, korrigere eller modifisere fysiologiske funksjoner</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1"><i>alvorlig bivirkning:</i> en bivirkning som for mennesker eller dyr er livstruende, ender med død, som for mennesker krever eller forlenger en sykehusinnleggelse, eller som for dyr medfører kroniske eller langvarige symptomer, som medfører vedvarende eller betydelig nedsatt funksjonsevne eller arbeidsuførhet, eller er en medfødt anomali/fødselsdefekt</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1"><i>uventet bivirkning:</i> en bivirkning hvis natur, alvorlighet eller resultat ikke er i samsvar med preparatomtalen</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1"><i>alvorlig uventet bivirkning:</i> en bivirkning som er både alvorlig og uventet</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1"><i>sikkerhetsstudie utført etter markedsføringstillatelse:</i> en farmakoepidemiologisk studie eller en klinisk utprøving utført i overensstemmelse med betingelsene gitt i markedsføringstillatelsen for å identifisere eller kvantifisere en sikkerhetsrisiko relatert til et legemiddel med markedsføringstillatelse</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-1-ledd-1-punkt-6"><article class="legalP" id="kapittel-1-foreslåttparagraf-1-ledd-1-punkt-6-ledd-1"><i>utilsiktet virkning i mennesker:</i> en skadelig og utilsiktet virkning som inntreffer i et menneske som er eksponert for et legemiddel til dyr.</article></article></li></ul></article></article><article class="futureLegalArticle" data-name="§11-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 11-2</span>. <span class="legalArticleTitle">Krav til innehaverens legemiddelovervåkingsapparat</span></span><article class="legalP" id="kapittel-1-foreslåttparagraf-2-ledd-1">Markedsføringstillatelsens innehaver skal til enhver tid ha til rådighet en tilstrekkelig kvalifisert person med ansvar for legemiddelovervåking.</article><article class="legalP" id="kapittel-1-foreslåttparagraf-2-ledd-2">Vedkommende skal være ansvarlig for:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-2-punkt-1"><article class="legalP" id="kapittel-1-foreslåttparagraf-2-ledd-2-punkt-1-ledd-1">opprettelse og forvaltning av et system som sikrer at opplysninger om antatte bivirkninger som rapporteres til bedriftens ansatte og legemiddelkonsulenter, samles og vurderes, og at opplysningene gjøres tilgjengelig på minst ett enkelt sted innen EØS-området</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-2-punkt-2"><article class="legalP" id="kapittel-1-foreslåttparagraf-2-ledd-2-punkt-2-ledd-1">utarbeidelse av rapporter som nevnt i § 11-3 til § 11-6 til vedkommende myndigheter i den form myndighetene fastsetter</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-2-punkt-3"><article class="legalP" id="kapittel-1-foreslåttparagraf-2-ledd-2-punkt-3-ledd-1">sikring av at enhver anmodning fra vedkommende myndigheter om fremlegging av ytterligere opplysninger som anses nødvendige for vurdering av risiko og fordeler ved et legemiddel, herunder opplysninger om omfanget av omsetning eller forskrivning, besvares raskt og fullstendig</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-ledd-2-punkt-4"><article class="legalP" id="kapittel-1-foreslåttparagraf-2-ledd-2-punkt-4-ledd-1">å fremlegge for vedkommende myndigheter all annen informasjon relevant for vurdering av risiko og fordeler ved et legemiddel, herunder relevant informasjon om sikkerhetsstudie utført etter markedsføringstillatelse.</article></article></li></ul></article></article><article class="futureLegalArticle" data-name="§11-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 11-3</span>. <span class="legalArticleTitle">Rapportering av alvorlige bivirkninger for legemidler til mennesker</span></span><article class="legalP" id="kapittel-1-foreslåttparagraf-3-ledd-1">Innehaveren av markedsføringstillatelse for et legemiddel til mennesker skal registrere alle antatte alvorlige bivirkninger av legemidlet innen EØS-området som vedkommende informeres om av helsepersonell. Innehaveren skal umiddelbart og senest 15 dager etter at opplysningene ble mottatt sende rapport til myndighetene i det land der bivirkningen forekom.</article><article class="legalP" id="kapittel-1-foreslåttparagraf-3-ledd-2">Innehaveren av markedsføringstillatelse for et legemiddel til mennesker utstedt etter § 6-8 skal registrere alle antatte alvorlige uventede bivirkninger av legemidlet utenfor EØS-området som vedkommende informeres om av helsepersonell. Innehaveren skal umiddelbart og senest 15 dager etter at opplysningene ble mottatt sende rapport til Det europeiske kontor for legemiddelvurdering (EMEA) og til de nasjonale myndighetene i EØS-området hvor legemidlet har markedsføringstillatelse.</article><article class="legalP" id="kapittel-1-foreslåttparagraf-3-ledd-3">Innehaveren av markedsføringstillatelse for et legemiddel til mennesker utstedt etter § 7-2 skal registrere alle antatte alvorlige uventede bivirkninger av legemidlet utenfor EØS-området som vedkommende informeres om av helsepersonell. Innehaveren skal umiddelbart og senest 15 dager etter at opplysningene ble mottatt sende rapport til Det europeiske kontor for legemiddelvurdering (EMEA) og til de nasjonale myndighetene i EØS-området.</article></article><article class="futureLegalArticle" data-name="§11-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 11-4</span>. <span class="legalArticleTitle">Rapportering av alvorlige bivirkninger for legemidler til dyr</span></span><article class="legalP" id="kapittel-1-foreslåttparagraf-4-ledd-1">Innehaveren av markedsføringstillatelse for et legemiddel til dyr skal registrere alle antatte alvorlige bivirkninger og utilsiktede virkninger i mennesker av legemidlet innenfor EØS-området som vedkommende informeres om. Innehaveren skal umiddelbart og senest 15 dager etter at opplysningene ble mottatt sende rapport til myndighetene i det land der bivirkningen forekom.</article><article class="legalP" id="kapittel-1-foreslåttparagraf-4-ledd-2">Innehaveren av markedsføringstillatelse for et legemiddel til dyr skal registrere alle antatte alvorlige uventede bivirkninger og utilsiktede virkninger i mennesker av legemidlet utenfor EØS-området som vedkommende informeres om. Innehaveren skal umiddelbart og senest 15 dager etter at opplysningene ble mottatt sende rapport til Det europeiske kontor for legemiddelvurdering (EMEA) og til de nasjonale myndighetene i EØS-området hvor legemidlet har markedsføringstillatelse.</article></article><article class="futureLegalArticle" data-name="§11-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 11-5</span>. <span class="legalArticleTitle">Samlerapporter</span></span><article class="legalP" id="kapittel-1-foreslåttparagraf-5-ledd-1">Innehaveren av markedsføringstillatelse for et legemiddel til mennesker skal føre en detaljert oversikt over alle antatte bivirkninger som meddeles vedkommende av helsepersonell.</article><article class="legalP" id="kapittel-1-foreslåttparagraf-5-ledd-2">Innehaveren av markedsføringstillatelse for et legemiddel til dyr skal føre en detaljert oversikt over alle antatte bivirkninger og utilsiktede virkninger i mennesker av legemidlet som meddeles vedkommende.</article><article class="legalP" id="kapittel-1-foreslåttparagraf-5-ledd-3">Oversiktene skal på forespørsel umiddelbart sendes de nasjonale myndighetene i EØS-området. Oversikt vedrørende legemiddel med markedsføringstillatelse etter § 7-2 skal på forespørsel også oversendes Det europeiske kontor for legemiddelvurdering (EMEA).</article><article class="legalP" id="kapittel-1-foreslåttparagraf-5-ledd-4">Dersom ikke andre krav fremkommer av markedsføringstillatelsen, skal oversikten oversendes de nasjonale myndighetene i EØS-området minimum hver sjette måned de to første årene legemidlet har markedsføringstillatelse. De neste to årene skal innehaveren av markedsføringstillatelsen sende oversikten årlig. Etter dette tidspunktet sendes oversikten ved første fornyelse av markedsføringstillatelsen. Deretter sendes oversikten hvert femte år sammen med søknad om fornyelse av markedsføringstillatelsen. Har legemidlet markedsføringstillatelse etter § 7-2, skal oversikten også oversendes Det europeiske kontor for legemiddelvurdering (EMEA).</article><article class="legalP" id="kapittel-1-foreslåttparagraf-5-ledd-5">Oversikten skal bestå av en fortegnelse over rapporterte enkelttilfeller og en helhetlig vitenskapelig vurdering. Vurderingen skal inneholde en kort beskrivelse av bivirkningens art samt andre relevante kjennetegn ved den, herunder endringer i hyppighet. Oversiktene skal inneholde en vitenskapelig evaluering av nytte og risiko ved legemidlene.</article><article class="legalP" id="kapittel-1-foreslåttparagraf-5-ledd-6">Oversikten skal bestå av data mottatt inntil utløpet av tidsrommet nevnt i tredje og fjerde ledd. Opplysningene oversendes vedkommende myndigheter innen 60 dager etter sluttpunktet for ovennevnte tidsrom.</article></article><article class="futureLegalArticle" data-name="§11-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 11-6</span>. <span class="legalArticleTitle">Antatte ikke-alvorlige uventede bivirkninger</span></span><article class="legalP" id="kapittel-1-foreslåttparagraf-6-ledd-1">Dersom ikke annet fremkommer av markedsføringstillatelsen, skal registrering og rapportering av antatt ikke-alvorlige uventede bivirkninger av et legemiddel med markedsføringstillatelse etter § 7-2 skje etter bestemmelsen i § 11-5. Opplysningene skal fremkomme i et særskilt og tydelig merket avsnitt i oversikten.</article><article class="legalP" id="kapittel-1-foreslåttparagraf-6-ledd-2">EØS-avtalen vedlegg II, kapittel XIII, pkt. 15i (forordning (EF) nr. 540/95 av 10. mars 1995) om fastsettelse av nærmere regler for rapportering av antatt uventede, uønskede virkninger som ikke er alvorlige og forekommer i Fellesskapet eller i en tredjestat, av legemidler for mennesker og dyr godkjent i samsvar med forordning (EØF) nr. 2309/93, gjelder som forskrift med de tilpasninger som følger av vedlegg II, protokoll 1 til avtalen og avtalen for øvrig.</article></article> <article class="defaultP" margin-top="true">Ny § 14-8 skal lyde:</article><article class="futureLegalArticle" data-name="§14-8" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 14-8</span>. <span class="legalArticleTitle">Legemidler mot sjeldne sykdommer</span></span><article class="legalP" id="kapittel-1-foreslåttparagraf-7-ledd-1">Søknad om status for et legemiddel som legemiddel mot sjeldne sykdommer, og søknad om markedsføringstillatelse for et legemiddel med status som et legemiddel mot sjeldne sykdommer, sendes Det europeiske kontor for legemiddelvurdering (EMEA) som fastsatt i reglene det er vist til i annet ledd.</article><article class="legalP" id="kapittel-1-foreslåttparagraf-7-ledd-2">EØS-avtalen vedlegg II, kapittel XIII, pkt. 15m (forordning (EF) nr. 141/2000 av 16. desember 1999) om legemidler til sjeldne sykdommer, og EØS-avtalen vedlegg II, kapittel XIII, pkt. 15n (forordning (EF) nr. 847/2000 av 27. april 2000 om fastsettelse av bestemmelser for gjennomførelse av kriteriene for utpekelse av legemidler som legemidler mot sjeldne sykdommer, gjelder som forskrift med de tilpasninger som følger av vedlegg II, protokoll 1 til avtalen og avtalen for øvrig.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2002-04-11-348/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>