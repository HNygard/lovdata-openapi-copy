<!DOCTYPE html><html lang="no"><head><title>Forskrift om endring i forskrift om opprettelse av fuglereservater og større naturvernområder på Svalbard.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-06-28-689</dd><dt class="dokid">DokumentID</dt><dd class="dokid">LTI/forskrift/2002-06-28-689</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 7</dd><dt class="dateInForce">I kraft fra</dt><dd class="dateInForce">2002-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1973-06-01-3780</li></ul></dd><dt class="appliesTo">Gjelder for</dt><dd class="appliesTo">Svalbard</dd><dt class="basedOn">Hjemmel</dt><dd class="basedOn"><ul><li>lov/2001-06-15-79</li></ul></dd><dt class="dateOfPublication">Kunngjort</dt><dd class="dateOfPublication">2002-07-05</dd><dt class="journalNumber">Journalnummer</dt><dd class="journalNumber">2002-0701</dd><dt class="titleShort">Korttittel</dt><dd class="titleShort">Endr. i forskrift om naturvernområder, Svalbard</dd><dt class="title">Tittel</dt><dd class="title">Forskrift om endring i forskrift om opprettelse av fuglereservater og større naturvernområder på Svalbard.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 28. juni 2002 med hjemmel i lov av 15. juni 2001 nr. 79 om miljøvern på Svalbard (svalbardmiljøloven). Fremmet av Miljøverndepartementet.</dd><dt class="refid">RefID</dt><dd class="refid">forskrift/2002-06-28-689</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opprettelse av fuglereservater og større naturvernområder på Svalbard.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-06-28-689" id="dokument"><h1>Forskrift om endring i forskrift om opprettelse av fuglereservater og større naturvernområder på Svalbard.</h1><section class="section" data-name="kapI" id="kapittel-1" data-lovdata-URL="LTI/forskrift/2002-06-28-689/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 1. juni 1973 nr. 3780 om opprettelse av fuglereservater og større naturvernområder på Svalbard gjøres følgende endringer:</article> <article class="defaultP" margin-top="true">Kapittel I skal lyde:</article><article class="legalP" id="kapittel-1-ledd-2">I medhold av lov om Svalbard av 17. juli 1925 nr. 11 § 4, fra 1. juli 2002 i medhold av lov om miljøvern på Svalbard av 15. juni 2001 nr. 79 § 12, § 16, § 17, § 21, § 22 og § 99, jf. § 102, jf. traktat angående Spitsbergen av 9. februar 1920 nr. 1 artikkel 2, opprettes 3 nasjonalparker, 2 naturreservater og 15 fuglereservater på Svalbard i samsvar med og med slike grenser som angitt i vedlagte bestemmelser.</article> <article class="defaultP" margin-top="true">Kapittel V punkt I overskriften skal lyde:</article> <article class="defaultP" margin-top="true"><i>I. Avgrensning og formål</i></article> <article class="defaultP" margin-top="true">Kapittel V punkt I nr. 1 – 6 skal lyde:</article> <article class="defaultP" margin-top="true"><i>1. Sør-Spitsbergen nasjonalpark</i></article> <article class="defaultP" margin-top="true"><i>A) Avgrensning</i></article> <article class="defaultP" margin-top="true">.....................................................</article> <article class="defaultP" margin-top="true">.....................................................</article> <article class="defaultP" margin-top="true">................................(gjeldende avgrensning og ordlyd)</article> <article class="defaultP" margin-top="true"><i>B) Formål</i></article><article class="legalP" id="kapittel-1-ledd-3">Formålet med fredningen er å bevare et stort, sammenhengende og i det vesentligste urørt naturområde på land og i sjøen med intakte naturtyper, økosystemer, arter, naturlige økologiske prosesser, landskapselementer, kulturminner og kulturmiljøer som referanseområde for forskning og for opplevelse av Svalbards natur- og kulturarv, herunder sikre:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">et område med storslagent landskap med karakteristiske spisse (alpine) fjellformasjoner, kystsletter og isbreer</article></article></li><li data-li-identifier="-" data-name="-"><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">flere større og mindre hekkelokaliteter for sjøfugl (fuglefjell) og hekke- og overvintringsområder for ender (særlig ærfugl) og viktige leveområder for isbjørn</article></article></li><li data-li-identifier="-" data-name="-"><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">viktige kulturminner og kulturmiljøer fra hvalfangsttida, overvintringsfangst, gruvedrift, turisme, forskning og annen verdenskrig.</article></article></li></ul></article> <article class="defaultP" margin-top="true"><i>2. Forlandet nasjonalpark</i></article> <article class="defaultP" margin-top="true"><i>A) Avgrensning</i></article> <article class="defaultP" margin-top="true">.......................................</article> <article class="defaultP" margin-top="true">.......................................</article> <article class="defaultP" margin-top="true">..............................(gjeldende avgrensning og ordlyd)</article> <article class="defaultP" margin-top="true"><i>B) Formål</i></article><article class="legalP" id="kapittel-1-ledd-4">Formålet med fredningen er å bevare et stort, sammenhengende og i det vesentligste urørt naturområde på land og i sjøen med intakte naturtyper, økosystemer, arter, naturlige økologiske prosesser, landskapselementer, kulturminner og kulturmiljøer som referanseområde for forskning og for opplevelse av Svalbards natur- og kulturarv, herunder sikre:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">en øy med en karakteristisk fjellrekke med spisse (alpine) fjell og en stor strandslette</article></article></li><li data-li-identifier="-" data-name="-"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">velutvikla steinbreer og frostjordsformer</article></article></li><li data-li-identifier="-" data-name="-"><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">flere større og mindre hekkelokaliteter for sjøfugl (fuglefjell) samt et kjerneområde for verdens nordligste steinkobbebestand</article></article></li><li data-li-identifier="-" data-name="-"><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1">viktige kulturminner og kulturmiljøer fra hvalfangsttida, overvintringsfangst og mineralleting.</article></article></li></ul></article> <article class="defaultP" margin-top="true"><i>3. Nordvest-Spitsbergen nasjonalpark</i></article> <article class="defaultP" margin-top="true"><i>A) Avgrensning</i></article> <article class="defaultP" margin-top="true">.................................</article> <article class="defaultP" margin-top="true">.................................</article> <article class="defaultP" margin-top="true">.............................. (gjeldende avgrensning og ordlyd)</article> <article class="defaultP" margin-top="true"><i>B) Formål</i></article><article class="legalP" id="kapittel-1-ledd-5">Formålet med fredningen er å bevare et stort, sammenhengende og i det vesentligste urørt naturområde på land og i sjøen med intakte naturtyper, økosystemer, arter, naturlige økologiske prosesser, landskapselementer, kulturminner og kulturmiljøer som referanseområde for forskning og for opplevelse av Svalbards natur- og kulturarv, herunder sikre:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">et område med storslagent landskap med karakteristiske spisse (alpine) fjellformasjoner, øyer og sund, den største strandflata på Svalbard (Reinsdyrflya) og mange større og mindre isbreer</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">områder med interessant geologi, spesielt området ved Bockfjorden med varme kilder med tilhørende kalkavsetninger og rester etter tidligere vulkaner</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">en unik botanisk lokalitet i tilknytning til de varme kildene i Bockfjorden</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-4"><article class="legalP" id="kapittel-1-ledd-5-punkt-4-ledd-1">flere større og mindre hekkelokaliteter for sjøfugl (fuglefjell) og hekkeområder for ender, gjess og vadefugl</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-5"><article class="legalP" id="kapittel-1-ledd-5-punkt-5-ledd-1">viktige kulturminner og kulturmiljøer fra hvalfangsttida, overvintringsfangst, polekspedisjoner og annen verdenskrig.</article></article></li></ul></article> <article class="defaultP" margin-top="true"><i>4. Nordaust-Svalbard naturreservat</i></article> <article class="defaultP" margin-top="true"><i>A) Avgrensning</i></article> <article class="defaultP" margin-top="true">.................................</article> <article class="defaultP" margin-top="true">.................................</article> <article class="defaultP" margin-top="true">..........................(gjeldende avgrensning og ordlyd)</article> <article class="defaultP" margin-top="true"><i>B) Formål</i></article><article class="legalP" id="kapittel-1-ledd-6">Formålet med fredningen er å bevare et stort, sammenhengende og i det vesentligste urørt naturområde på land og i sjøen med intakte naturtyper, økosystemer, arter, naturlige økologiske prosesser, landskapselementer og kulturminner som referanseområde for forskning, herunder sikre:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">et område med storslagent landskap, karakterisert av de største isbreene på Svalbard og en rekke større og mindre fjorder og halvøyer</article></article></li><li data-li-identifier="-" data-name="-"><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">flere mindre hekkelokaliteter for sjøfugl (fuglefjell), hekkeområder for ringgås, ligge- og kasteområder for hvalross og leveområder for isbjørn</article></article></li><li data-li-identifier="-" data-name="-"><article class="listArticle" id="kapittel-1-ledd-6-punkt-3"><article class="legalP" id="kapittel-1-ledd-6-punkt-3-ledd-1">mange vann med svalbardrøye, spesielt stasjonær røye</article></article></li><li data-li-identifier="-" data-name="-"><article class="listArticle" id="kapittel-1-ledd-6-punkt-4"><article class="legalP" id="kapittel-1-ledd-6-punkt-4-ledd-1">viktige kulturminner fra hvalfangsttida, overvintringsfangst, polekspedisjoner, forskning og annen verdenskrig.</article></article></li></ul></article> <article class="defaultP" margin-top="true"><i>5. Søraust-Svalbard naturreservat</i></article> <article class="defaultP" margin-top="true"><i>A) Avgrensning</i></article> <article class="defaultP" margin-top="true">.................................</article> <article class="defaultP" margin-top="true">.................................</article> <article class="defaultP" margin-top="true">................................ (gjeldende avgrensning og ordlyd)</article> <article class="defaultP" margin-top="true"><i>B) Formål</i></article><article class="legalP" id="kapittel-1-ledd-7">Formålet med fredningen er å bevare et stort, sammenhengende og i det vesentligste urørt naturområde på land og i sjøen med intakte naturtyper, økosystemer, arter, naturlige økologiske prosesser, landskapselementer og kulturminner som referanseområde for forskning, herunder sikre:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">to store øyer med karakteristisk platålandskap og mange småøyer (Tusenøyane)</article></article></li><li data-li-identifier="-" data-name="-"><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">hekkelokaliteter for sjøfugl (fuglefjell), hekkeområder for ringgås, ligge- og kasteområder for hvalross og leveområder for isbjørn</article></article></li><li data-li-identifier="-" data-name="-"><article class="listArticle" id="kapittel-1-ledd-7-punkt-3"><article class="legalP" id="kapittel-1-ledd-7-punkt-3-ledd-1">leveområder for store bestander av svalbardrein</article></article></li><li data-li-identifier="-" data-name="-"><article class="listArticle" id="kapittel-1-ledd-7-punkt-4"><article class="legalP" id="kapittel-1-ledd-7-punkt-4-ledd-1">viktige kulturminner og kulturmiljøer fra hvalfangsttida og overvintringsfangst.</article></article></li></ul></article> <article class="defaultP" margin-top="true"><i>6. Fuglereservatene</i></article> <article class="defaultP" margin-top="true"><i>A) Avgrensning</i></article> <article class="defaultP" margin-top="true">.................................</article> <article class="defaultP" margin-top="true">.................................</article> <article class="defaultP" margin-top="true">............................ (gjeldende avgrensning og ordlyd)</article> <article class="defaultP" margin-top="true"><i>B) Formål</i></article><article class="legalP" id="kapittel-1-ledd-8">Formålet med fredningen er å sikre et viktig hekke- og oppholdsområde for fugl, spesielt ærfugl og gjess.</article> <article class="defaultP" margin-top="true">Kapittel V punkt IV skal lyde:</article> <article class="defaultP" margin-top="true"><i>IV. Straffeansvar</i></article><article class="legalP" id="kapittel-1-ledd-9">Den som forsettlig eller uaktsomt overtrer bestemmelser fastsatt i denne forskrift eller i medhold av forskriften, straffes med bøter eller fengsel inntil 1 år. Er det inntrådt eller voldt fare for betydelig miljøskade, eller det for øvrig foreligger særdeles skjerpende omstendigheter kan fengsel inntil 3 år anvendes.</article><article class="legalP" id="kapittel-1-ledd-10">Medvirkning straffes på samme måte.</article></section><section class="section" data-name="kapII" id="kapittel-2" data-lovdata-URL="LTI/forskrift/2002-06-28-689/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juli 2002.</article></section></main></body></html>