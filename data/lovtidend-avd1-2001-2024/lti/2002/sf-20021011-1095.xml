<!DOCTYPE html><html lang="no"><head><title>Forskrift om endring i forskrift om personellsikkerhet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-10-11-1095</dd><dt class="dokid">DokumentID</dt><dd class="dokid">LTI/forskrift/2002-10-11-1095</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 13</dd><dt class="dateInForce">I kraft fra</dt><dd class="dateInForce">2003-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-06-29-722</li><li>forskrift/1987-12-04-944</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1915-08-13-5/§12</li><li>lov/1915-08-13-5/§21</li><li>lov/1915-08-13-5/§91</li><li>lov/1998-03-20-10/§2</li><li>lov/1998-03-20-10/§23</li></ul></dd><dt class="dateOfPublication">Kunngjort</dt><dd class="dateOfPublication">2002-10-15</dd><dt class="journalNumber">Journalnummer</dt><dd class="journalNumber">2002-1007</dd><dt class="titleShort">Korttittel</dt><dd class="titleShort">Endr. i forskrift om personellsikkerhet</dd><dt class="title">Tittel</dt><dd class="title">Forskrift om endring i forskrift om personellsikkerhet.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 11. oktober 2002 med hjemmel i lov av 13. august 1915 nr. 5 om domstolene (domstolloven) § 12, § 21 og § 91 og lov av 20. mars 1998 nr. 10 om forebyggende sikkerhetstjeneste (sikkerhetsloven) § 2 og § 23. Fremmet av Justis- og politidepartementet.</dd><dt class="refid">RefID</dt><dd class="refid">forskrift/2002-10-11-1095</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om personellsikkerhet.<ul class="tocSubUl"><li>I<ul class="tocSubUl"><li>§ 7-1. Kapitlets virkeområde</li><li>§ 7-2. Klareringsmyndighet og autorisasjonsansvarlig</li><li>§ 7-3. Forhåndsvalg av domstoler for enkeltstående rettshandlinger i straffesaker</li><li>§ 7-4. Sikkerhetsklarering og autorisasjon av lagrettemedlemmer og meddommere</li><li>§ 7-5. Unntak fra bestemmelser om departementers og NSMs myndighet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-10-11-1095" id="dokument"><h1>Forskrift om endring i forskrift om personellsikkerhet.</h1><section class="section" data-name="kapI" id="kapittel-1" data-lovdata-URL="LTI/forskrift/2002-10-11-1095/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 29. juni 2001 nr. 722 om personellsikkerhet gjøres følgende endringer:</article> <article class="defaultP" margin-top="true">Nytt kapittel 7 skal lyde:</article> <article class="defaultP" margin-top="true"><i>Kapittel 7. Særbestemmelser for domstolene</i></article><article class="futureLegalArticle" data-name="§7-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7-1</span>. <span class="legalArticleTitle">Kapitlets virkeområde</span></span><article class="legalP" id="kapittel-1-foreslåttparagraf-1-ledd-1">Bestemmelsene i dette kapitlet gjelder i saker ved domstolene hvor det blir lagt frem dokumenter, gitt opplysninger fra dokumenter eller avgitt forklaringer som inneholder sikkerhetsgradert informasjon.</article><article class="legalP" id="kapittel-1-foreslåttparagraf-1-ledd-2">Kapitlet gjelder for fagdommere, lagrettemedlemmer, meddommere, prosessfullmektiger, forsvarere, sakkyndige og andre som kan få tilgang til sikkerhetsgradert informasjon.</article></article><article class="futureLegalArticle" data-name="§7-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7-2</span>. <span class="legalArticleTitle">Klareringsmyndighet og autorisasjonsansvarlig</span></span><article class="legalP" id="kapittel-1-foreslåttparagraf-2-ledd-1">Høyesterettsjustitiarius anses som sikkerhetsklarert og autorisert for høyeste sikkerhetsgrad ved utnevnelsen.</article><article class="legalP" id="kapittel-1-foreslåttparagraf-2-ledd-2">Høyesterettsjustitiarius er klareringsmyndighet og autorisasjonsansvarlig for Høyesterett og førstelagmannen i hver av lagmannsrettene, samt klageinstans for klareringsavgjørelser fattet av lavere rettsinstans.</article><article class="legalP" id="kapittel-1-foreslåttparagraf-2-ledd-3">Førstelagmannen i hver av lagmannsrettene er klareringsmyndighet og autorisasjonsansvarlig for vedkommende lagmannsrett og sorenskriveren i lavere rettsinstans, samt klareringsmyndighet for lavere rettsinstans.</article><article class="legalP" id="kapittel-1-foreslåttparagraf-2-ledd-4">Sorenskriveren i lavere rettsinstans er autorisasjonsansvarlig for egen rettsinstans.</article></article><article class="futureLegalArticle" data-name="§7-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 7-3</span>. <span class="legalArticleTitle">Forhåndsvalg av domstoler for enkeltstående rettshandlinger i straffesaker</span></span><article class="legalP" id="kapittel-1-foreslåttparagraf-3-ledd-1">Enkeltstående rettshandlinger i straffesaker hvor det vil bli gitt sikkerhetsgradert informasjon, skal bare foretas ved domstoler som på forhånd er valgt ut av Høyesterettsjustitiarius til å behandle slike saker. Før Høyesterettsjustitiarius fatter avgjørelsen skal uttalelse innhentes fra Riksadvokaten.</article></article><article class="futureLegalArticle" data-name="§7-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 7-4</span>. <span class="legalArticleTitle">Sikkerhetsklarering og autorisasjon av lagrettemedlemmer og meddommere</span></span><article class="legalP" id="kapittel-1-foreslåttparagraf-4-ledd-1">Lagrettemedlemmer eller meddommere som skal delta i sak med sikkerhetsgradert informasjon, skal trekkes ut etter de alminnelige regler i domstolloven kapittel 5. Det avgjøres deretter om disse kan sikkerhetsklareres og autoriseres for å kunne delta i den aktuelle sak. Dersom et uttrukket lagrettemedlem eller en uttrukket meddommer ikke kan sikkerhetsklareres eller autoriseres, trekkes et nytt i vedkommendes sted.</article></article><article class="futureLegalArticle" data-name="§7-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 7-5</span>. <span class="legalArticleTitle">Unntak fra bestemmelser om departementers og NSMs myndighet</span></span><article class="legalP" id="kapittel-1-foreslåttparagraf-5-ledd-1">Sikkerhetsloven § 22 første ledd tredje punktum, § 23 første til tredje ledd og fjerde ledd første punktum, § 25 fjerde ledd andre punktum og denne forskrifts § 2-2 andre ledd, § 3-3 tredje ledd og § 4-1 andre og tredje ledd, gjelder ikke for domstolene.</article><article class="legalP" id="kapittel-1-foreslåttparagraf-5-ledd-2">Sikkerhetsloven § 9 bokstav c og § 10 gjelder ikke for domstolene i saker om personellsikkerhet.</article><article class="legalP" id="kapittel-1-foreslåttparagraf-5-ledd-3">Istedenfor denne forskrifts § 4-1 fjerde ledd gjelder følgende for domstolene: En klareringsavgjørelse kan omgjøres av klareringsmyndigheten selv eller Høyesterettsjustitiarius uten at avgjørelsen er påklaget, dersom endringen ikke er til skade for den avgjørelsen gjelder eller avgjørelsen må anses ugyldig.</article><article class="legalP" id="kapittel-1-foreslåttparagraf-5-ledd-4">Istedenfor denne forskrifts § 4-1 femte ledd første punktum gjelder følgende for domstolene: En klareringsavgjørelse kan omgjøres av Høyesterettsjustitiarius selv om vilkårene etter fjerde ledd ikke foreligger, dersom hensynet til rikets selvstendighet og sikkerhet eller andre vitale nasjonale sikkerhetsinteresser tilsier det.</article></article> <article class="defaultP" margin-top="true">Nåværende kapittel 7 blir nytt kapittel 8.</article></section><section class="section" data-name="kapII" id="kapittel-2" data-lovdata-URL="LTI/forskrift/2002-10-11-1095/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2003. Fra samme tidspunkt oppheves forskrift av 4. desember 1987 nr. 944 om autorisasjon av fagdommere og lekdommere i saker hvor det legges fram sikkerhetsgraderte dokumenter mm.</article></section></main></body></html>