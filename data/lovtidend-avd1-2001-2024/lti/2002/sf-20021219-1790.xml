<!DOCTYPE html><html lang="no"><head><title>Forskrift om stønad til dekning av utgifter til undersøkelse og behandling hos tannlege for sykdom.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-12-19-1790</dd><dt class="dokid">DokumentID</dt><dd class="dokid">LTI/forskrift/2002-12-19-1790</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 19</dd><dt class="dateInForce">I kraft fra</dt><dd class="dateInForce">2003-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-04-18-326</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§5-6</li><li>lov/1997-02-28-19/§22-2</li></ul></dd><dt class="dateOfPublication">Kunngjort</dt><dd class="dateOfPublication">2003-01-09</dd><dt class="journalNumber">Journalnummer</dt><dd class="journalNumber">2002-1441</dd><dt class="titleShort">Korttittel</dt><dd class="titleShort">Forskrift om utgifter til tannbehandling</dd><dt class="title">Tittel</dt><dd class="title">Forskrift om stønad til dekning av utgifter til undersøkelse og behandling hos tannlege for sykdom.</dd><dt class="miscInformation">Annet om dokumentet</dt><dd class="miscInformation">Fastsatt av Helsedepartementet 19. desember 2002 med hjemmel i lov av 28. februar 1997 nr. 19 om folketrygd (folketrygdloven) § 5-6 tredje ledd og § 22-2 andre ledd.</dd><dt class="refid">RefID</dt><dd class="refid">forskrift/2002-12-19-1790</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om stønad til dekning av utgifter til undersøkelse og behandling hos tannlege for sykdom.<ul class="tocSubUl"><li>Kapittel I. Regler<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li><li>Kapittel II. Takster</li><li>Kapittel III. Tilskott til fellesformål for tannleger</li><li>Kapittel IV. Ikrafttredelse</li><li>Takster for betinget pliktmessige ytelser</li></ul></li></ul></dd></dl></header><main class="documentBody" data-lovdata-URL="LTI/forskrift/2002-12-19-1790" id="dokument"><h1>Forskrift om stønad til dekning av utgifter til undersøkelse og behandling hos tannlege for sykdom.</h1><section class="section" data-name="kapI" id="kapittel-1" data-lovdata-URL="LTI/forskrift/2002-12-19-1790/KAPITTEL_1"><h2>Kapittel I. Regler</h2><article class="legalArticle" data-lovdata-URL="LTI/forskrift/2002-12-19-1790/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-1-paragraf-1-ledd-1">Trygden yter stønad til dekning av utgifter til følgende former for undersøkelse og behandling som utføres av tannlege ved tannsykdommer, munnsykdommer og kjevesykdommer:<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">Operative inngrep.</article></article></li><li data-li-identifier="2." data-name="2."><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">Behandling av sykdommer i munnens og kjevenes bløtdeler.</article></article></li><li data-li-identifier="3." data-name="3."><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1">Periodontittbehandling.</article></article></li><li data-li-identifier="4." data-name="4."><article class="listArticle" id="kapittel-1-paragraf-1-ledd-1-punkt-4"><article class="legalP" id="kapittel-1-paragraf-1-ledd-1-punkt-4-ledd-1">Undersøkelse og behandling av temporomandibulær dysfunksjon ved hjelp av bittskinne.</article></article></li><li data-li-identifier="5." data-name="5."><article class="listArticle" id="kapittel-1-paragraf-1-ledd-1-punkt-5"><article class="legalP" id="kapittel-1-paragraf-1-ledd-1-punkt-5-ledd-1">Taking av prøver til bakteriologiske, patologiske og biokjemiske laboratorier.</article></article></li><li data-li-identifier="6." data-name="6."><article class="listArticle" id="kapittel-1-paragraf-1-ledd-1-punkt-6"><article class="legalP" id="kapittel-1-paragraf-1-ledd-1-punkt-6-ledd-1">Røntgenfotografering.</article></article></li><li data-li-identifier="7." data-name="7."><article class="listArticle" id="kapittel-1-paragraf-1-ledd-1-punkt-7"><article class="legalP" id="kapittel-1-paragraf-1-ledd-1-punkt-7-ledd-1">Forebyggende tannhelsetiltak, ukomplisert behandling av tannkjøttsykdom, tannråte o.l. hos medlem med sjeldne medisinske tilstander.</article></article></li><li data-li-identifier="8." data-name="8."><article class="listArticle" id="kapittel-1-paragraf-1-ledd-1-punkt-8"><article class="legalP" id="kapittel-1-paragraf-1-ledd-1-punkt-8-ledd-1">Kjeveortopedisk behandling av <ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-1-ledd-1-punkt-8-ledd-1-punkt-1"><article class="legalP" id="kapittel-1-paragraf-1-ledd-1-punkt-8-ledd-1-punkt-1-ledd-1">Leppe-kjeve-ganespalte.<br />Medfødte og ervervede kraniofaciale lidelser.<br />Bittavvik som er så alvorlige at pasienten også må ha ortognatisk-kirurgisk behandling.</article></article></li><li data-li-identifier="b." data-name="b."><article class="listArticle" id="kapittel-1-paragraf-1-ledd-1-punkt-8-ledd-1-punkt-2"><article class="legalP" id="kapittel-1-paragraf-1-ledd-1-punkt-8-ledd-1-punkt-2-ledd-1">Horisontale overbitt som er 9 mm eller mer.<br />Underbitt som omfatter alle fire incisiver med eller uten tvangsføring.<br />Dype bitt med bukkal eller palatinal påbiting av slimhinnen med to tenner eller flere.<br />Enkeltsidig kryss- eller saksebitt som omfatter tre eller flere tannpar og medfører tvangsføring og/eller asymmetrier.<br />Dobbeltsidig saksebitt som omfatter to eller flere tannpar på hver side.<br />Åpne bitt hvor det kun er okklusjonskontakt på molarene.<br />Agenesi eller tanntap i fronten.<br />Agenesi av to eller flere tenner i samme sidesegment, med unntak for 3. molarer (visdomstenner).<br />Retinerte front- og hjørnetenner hvor det er nødvendig med aktiv framføring.</article></article></li><li data-li-identifier="c." data-name="c."><article class="listArticle" id="kapittel-1-paragraf-1-ledd-1-punkt-8-ledd-1-punkt-3"><article class="legalP" id="kapittel-1-paragraf-1-ledd-1-punkt-8-ledd-1-punkt-3-ledd-1">Horisontalt overbitt fra 6 – 9 mm.<br />Dype bitt uten tannkontakt, eller med påbiting på den gingivale 1/4 av overkjevens lingualflater.<br />Inverteringer.<br />Åpne bitt som omfatter tre eller flere tannpar.<br />Agenesi av enkelttenner i sidesegmentene.<br />Stor plassmangel i fronten (angis i mm og med beskrivelse av enkelttenners stilling).<br />Diastema mediale som er 3 mm eller større, eller markert generelt plassoverskudd i fronten (angis i mm).<br />Okklusjonsavvik kombinert med sterke subjektive dysfunksjonssymptomer.</article></article></li></ul></article><article class="legalP" id="kapittel-1-paragraf-1-ledd-1-punkt-8-ledd-2">Ved tilstander som nevnt under bokstavene b og c må behandlingen være påbegynt senest det året pasienten fyller 18 år.</article><article class="legalP" id="kapittel-1-paragraf-1-ledd-1-punkt-8-ledd-3">Utgifter til kjeveortopedisk behandling dekkes ikke når behandlingsbehovet er en følge av karies i permanente tenner eller periodontitt, med unntak for juvenil periodontitt.</article></article></li><li data-li-identifier="9." data-name="9."><article class="listArticle" id="kapittel-1-paragraf-1-ledd-1-punkt-9"><article class="legalP" id="kapittel-1-paragraf-1-ledd-1-punkt-9-ledd-1">Behandling med obturatorprotese eller retensjonsbro ved ganespalte.</article></article></li><li data-li-identifier="10." data-name="10."><article class="listArticle" id="kapittel-1-paragraf-1-ledd-1-punkt-10"><article class="legalP" id="kapittel-1-paragraf-1-ledd-1-punkt-10-ledd-1">Behandling av traumatiske tannskader hos medlem som lider av epilepsi, cerebral parese og andre lignende tilstander.</article></article></li><li data-li-identifier="11." data-name="11."><article class="listArticle" id="kapittel-1-paragraf-1-ledd-1-punkt-11"><article class="legalP" id="kapittel-1-paragraf-1-ledd-1-punkt-11-ledd-1">Omfattende behandling, som fast og avtakbar protetisk behandling, rotbehandling, komplisert tannkjøttbehandling o.l., hos medlem med sjeldne medisinske tilstander.</article></article></li></ul></article></article><article class="legalArticle" data-lovdata-URL="LTI/forskrift/2002-12-19-1790/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-1-paragraf-2-ledd-1">Trygdekontorets tilsagn om stønad til behandling som nevnt i § 1 nr. 8 – 11 må innhentes før behandlingen settes i verk. Selv om forhåndstilsagn ikke er innhentet, kan det likevel gis stønad dersom det er klart at tilsagn ville blitt gitt.</article></article><article class="legalArticle" data-lovdata-URL="LTI/forskrift/2002-12-19-1790/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" id="kapittel-1-paragraf-3-ledd-1">Det ytes bare stønad hvis undersøkelsen eller behandlingen er utført av tannlege som har rett til å utøve tannlegevirksomhet i medhold av lov av 2. juli 1999 nr. 64 om helsepersonell m.v.</article><article class="legalP" id="kapittel-1-paragraf-3-ledd-2">Utgifter til kjeveortopedisk behandling dekkes bare hvis behandlingen er utført av en tannlege som er spesialist i kjeveortopedi, eller av en annen tannlege under veiledning av en slik spesialist. Det må foreligge henvisning fra en allmennpraktiserende tannlege.</article><article class="legalP" id="kapittel-1-paragraf-3-ledd-3">Utgifter til implantatforankret tannprotetisk behandling dekkes bare når konvensjonell protetisk behandling ikke har gitt eller forventes å kunne gi et akseptabelt behandlingsresultat. Den kirurgiske innsettingen av odontologiske implantater må være utført på en universitetsklinikk eller i et offentlig sykehus av en spesialist i oral kirurgi og oral medisin eller spesialist i kjevekirurgi og munnhulesykdommer. Den protetiske behandlingen må være utført av en tannlege med spesialutdanning i protetikk eller likeverdig utdanning.</article></article><article class="legalArticle" data-lovdata-URL="LTI/forskrift/2002-12-19-1790/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" id="kapittel-1-paragraf-4-ledd-1">Utgifter til undersøkelse og behandling som nevnt i § 1 nr. 1 – 6 dekkes etter refusjonstakstene i kapittel II.</article><article class="legalP" id="kapittel-1-paragraf-4-ledd-2">Trygden yter likevel stønad til full dekning av utgifter til tannlegehjelp for yrkesskade (sykdom) som omfattes av folketrygdloven kapittel 13.</article><article class="legalP" id="kapittel-1-paragraf-4-ledd-3">Rikstrygdeverket gir nærmere retningslinjer om hvilke sjeldne medisinske tilstander som omfattes av ordningen under § 1 nr. 7 og nr. 11. Rikstrygdeverket avgjør om det skal kunne ytes stønad til behandling som nevnt i § 1 nr. 8 – 11, og kan fastsette normative refusjonstakster for slik stønad.</article><article class="legalP" id="kapittel-1-paragraf-4-ledd-4">Utgifter ut over de honorartakster som er fastsatt av Helsedepartementet dekkes ikke. Stønad til tannbehandling skal i det enkelte tilfelle ikke overstige det som rimelig forsvarlig behandling ville ha kostet.</article></article><article class="legalArticle" data-lovdata-URL="LTI/forskrift/2002-12-19-1790/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" id="kapittel-1-paragraf-5-ledd-1">Ved krav om stønad til tannlegehjelp skal medlemmet legge fram spesifisert og kvittert regning fra tannlegen. Regningen må foruten diagnose, takstnummer og dato for de utførte behandlingene, inneholde alle opplysninger som er nødvendige for å avgjøre stønadskravet.</article><article class="legalP" id="kapittel-1-paragraf-5-ledd-2">Tannlegen skal utstede regning som nevnt i første ledd på blankett fastsatt av Rikstrygdeverket.</article></article><article class="legalArticle" data-lovdata-URL="LTI/forskrift/2002-12-19-1790/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>.</h3><article class="legalP" id="kapittel-1-paragraf-6-ledd-1">Med Rikstrygdeverkets samtykke kan trygdekontoret inngå avtale med en tannlege om direkte oppgjør med trygden. Stønaden utbetales da direkte til tannlegen, som ikke kan kreve av medlemmet den delen av honoraret som trygden dekker.</article></article><article class="legalArticle" data-lovdata-URL="LTI/forskrift/2002-12-19-1790/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>.</h3><article class="legalP" id="kapittel-1-paragraf-7-ledd-1">Hvis et medlem ikke kan møte fram på behandlingsstedet på grunn av sin helsetilstand, får tannlegen som foretar behandlingen, dekket reiseutgiftene etter folketrygdloven § 5-19.</article><article class="legalP" id="kapittel-1-paragraf-7-ledd-2">Det ytes reisetillegg etter reglene og refusjonstakstene i kapittel II.</article><article class="legalP" id="kapittel-1-paragraf-7-ledd-3">Reisetillegg og skyssgodtgjørelse utbetales direkte til tannlegen mot innsending av spesifisert regning.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2002-12-19-1790/KAPITTEL_2"><h2>Kapittel II. Takster</h2><article class="legalP" id="kapittel-2-ledd-1">Det ytes stønad til behandling som går inn under § 1 nr. 1 – 6 etter refusjonstakstene i bokstav A – F. Der det ikke er angitt egne takster i denne forskriften, dekkes behandlingen etter takstene i den offentlige tannhelsetjenesten fastsatt av departementet. <table><thead><tr><th data-text-align="left" data-vertical-align="top"><i>Takst</i></th><th data-text-align="left" data-vertical-align="top"><i>Tekst</i></th><th data-text-align="right" data-vertical-align="top"><i>Honorar</i></th><th data-text-align="right" data-vertical-align="top"><i>Refusjon</i></th><th data-text-align="right" data-vertical-align="top"><i>Egenandel</i></th></tr></thead><tbody><tr><td colspan="5" data-text-align="center" data-vertical-align="top"><i>A. Generelle tjenester</i></td></tr><tr><td data-text-align="left" data-vertical-align="top">1.</td><td data-text-align="left" data-vertical-align="top">Undersøkelse hos allmennpraktiserende tannlege</td><td data-text-align="right" data-vertical-align="top">250,-</td><td data-text-align="right" data-vertical-align="top">60,-</td><td data-text-align="right" data-vertical-align="top">190,-</td></tr><tr><td data-text-align="left" data-vertical-align="top">2.</td><td data-text-align="left" data-vertical-align="top">Undersøkelse hos spesialist (oralkirurg, kjevekirurg, periodontist m.fl.)</td><td data-text-align="right" data-vertical-align="top">420,-</td><td data-text-align="right" data-vertical-align="top">105,-</td><td data-text-align="right" data-vertical-align="top">315,-</td></tr><tr><td data-text-align="left" data-vertical-align="top">3.</td><td data-text-align="left" data-vertical-align="top">Etterkontroll etter kirurgiske inngrep</td><td data-text-align="right" data-vertical-align="top">150,-</td><td data-text-align="right" data-vertical-align="top">40,-</td><td data-text-align="right" data-vertical-align="top">110,-</td></tr><tr><td data-text-align="left" data-vertical-align="top">4.</td><td data-text-align="left" data-vertical-align="top">Lokal og regional anestesi</td><td data-text-align="right" data-vertical-align="top">80,-</td><td data-text-align="right" data-vertical-align="top">30,-</td><td data-text-align="right" data-vertical-align="top">50,-</td></tr></tbody></table></article> <article class="defaultP" margin-top="true"><i>Merknad til avsnitt A:</i></article><article class="legalP" id="kapittel-2-ledd-2">Det ytes stønad til undersøkelse etter takst 1 eller 2 når undersøkelsen har sammenheng med behandling som refunderes etter takstene 603 – 704. Stønaden ytes kun en gang i forbindelse med en behandlingsserie. Taksten omfatter også planlegging av behandling.</article><article class="legalP" id="kapittel-2-ledd-3">Når undersøkelsen finner sted mellom klokken 1800 og klokken 0800 eller når reisen begynner før klokken 0700, og likeså når undersøkelsen finner sted i tiden fra klokken 1400 dager før søn- og helligdager til klokken 0800 følgende arbeidsdag, samt på offisielle høytidsdager, kan refusjon gis med 75 prosent tillegg. Takstene uten tillegg skal likevel brukes når tannlegen forlenger eller henlegger den vanlige kontorpraksis til etter klokken 1800, eller undersøkelsen finner sted i tannlegens kontortid på søn- og helligdager.</article><article class="legalP" id="kapittel-2-ledd-4">Takst 3 kan benyttes ved kontroll av tilheling og fjerning av sutur mv., og gjelder ved etterkontroll av kirurgiske inngrep etter takstene 603 – 616 og 702 – 704.</article><article class="legalP" id="kapittel-2-ledd-5">Det ytes stønad til lokal og regional anestesi i forbindelse med behandling som går inn under denne forskriften. Takst 4 kan benyttes en gang pr. seanse.</article><article class="legalP" id="kapittel-2-ledd-6">Utgifter til anestesi ved pensling, inndrypping eller frysing dekkes ikke. <table><thead><tr><th data-text-align="left" data-vertical-align="top"><i>Takst</i></th><th data-text-align="left" data-vertical-align="top"><i>Tekst</i></th><th data-text-align="right" data-vertical-align="top"><i>Honorar</i></th><th data-text-align="right" data-vertical-align="top"><i>Refusjon</i></th><th data-text-align="right" data-vertical-align="top"><i>Egenandel</i></th></tr></thead><tbody><tr><td colspan="5" data-text-align="center" data-vertical-align="top"><i>B. Kirurgisk behandling</i></td></tr><tr><td data-text-align="left" data-vertical-align="top">603.</td><td data-text-align="left" data-vertical-align="top">Biopsi</td><td data-text-align="right" data-vertical-align="top">500,-</td><td data-text-align="right" data-vertical-align="top">130,-</td><td data-text-align="right" data-vertical-align="top">370,-</td></tr><tr><td data-text-align="left" data-vertical-align="top">604.</td><td data-text-align="left" data-vertical-align="top">Incisjon av absess</td><td data-text-align="right" data-vertical-align="top">500,-</td><td data-text-align="right" data-vertical-align="top">130,-</td><td data-text-align="right" data-vertical-align="top">370,-</td></tr><tr><td data-text-align="left" data-vertical-align="top">605.</td><td data-text-align="left" data-vertical-align="top">Fjerning av retinert tann/dyptliggende rot</td><td data-text-align="right" data-vertical-align="top">1.000,-</td><td data-text-align="right" data-vertical-align="top">260,-</td><td data-text-align="right" data-vertical-align="top">740,-</td></tr><tr><td data-text-align="left" data-vertical-align="top">606a.</td><td data-text-align="left" data-vertical-align="top">Apicectomi av rot</td><td data-text-align="right" data-vertical-align="top">1.000,-</td><td data-text-align="right" data-vertical-align="top">260,-</td><td data-text-align="right" data-vertical-align="top">740,-</td></tr><tr><td data-text-align="left" data-vertical-align="top">606b.</td><td data-text-align="left" data-vertical-align="top">Tillegg for rotfylling</td><td data-text-align="right" data-vertical-align="top">300,-</td><td data-text-align="right" data-vertical-align="top">90,-</td><td data-text-align="right" data-vertical-align="top">210,-</td></tr><tr><td data-text-align="left" data-vertical-align="top">607.</td><td data-text-align="left" data-vertical-align="top">Cystostomi</td><td data-text-align="right" data-vertical-align="top">1.000,-</td><td data-text-align="right" data-vertical-align="top">260,-</td><td data-text-align="right" data-vertical-align="top">740,-</td></tr><tr><td data-text-align="left" data-vertical-align="top">608.</td><td data-text-align="left" data-vertical-align="top">Plastisk operasjon av leppebånd/tungebånd</td><td data-text-align="right" data-vertical-align="top">1.000,-</td><td data-text-align="right" data-vertical-align="top">260,-</td><td data-text-align="right" data-vertical-align="top">740,-</td></tr><tr><td data-text-align="left" data-vertical-align="top">609.</td><td data-text-align="left" data-vertical-align="top">Operativ fjerning av spyttstein</td><td data-text-align="right" data-vertical-align="top">1.000,-</td><td data-text-align="right" data-vertical-align="top">260,-</td><td data-text-align="right" data-vertical-align="top">740,-</td></tr><tr><td data-text-align="left" data-vertical-align="top">610a.</td><td data-text-align="left" data-vertical-align="top">Apicectomi av flere røtter</td><td data-text-align="right" data-vertical-align="top">1.500,-</td><td data-text-align="right" data-vertical-align="top">380,-</td><td data-text-align="right" data-vertical-align="top">1.120,-</td></tr><tr><td data-text-align="left" data-vertical-align="top">610b.</td><td data-text-align="left" data-vertical-align="top">Tillegg for rotfylling, pr. rot</td><td data-text-align="right" data-vertical-align="top">300,-</td><td data-text-align="right" data-vertical-align="top">90,-</td><td data-text-align="right" data-vertical-align="top">210,-</td></tr><tr><td data-text-align="left" data-vertical-align="top">611.</td><td data-text-align="left" data-vertical-align="top">Plastisk operasjon for lukking av åpning til antrum</td><td data-text-align="right" data-vertical-align="top">1.500,-</td><td data-text-align="right" data-vertical-align="top">380,-</td><td data-text-align="right" data-vertical-align="top">1.120,-</td></tr><tr><td data-text-align="left" data-vertical-align="top">612.</td><td data-text-align="left" data-vertical-align="top">Operative inngrep med bred åpning til antrum</td><td data-text-align="right" data-vertical-align="top">1.500,-</td><td data-text-align="right" data-vertical-align="top">380,-</td><td data-text-align="right" data-vertical-align="top">1.120,-</td></tr><tr><td data-text-align="left" data-vertical-align="top">613.</td><td data-text-align="left" data-vertical-align="top">Cystectomi</td><td data-text-align="right" data-vertical-align="top">1.500,-</td><td data-text-align="right" data-vertical-align="top">380,-</td><td data-text-align="right" data-vertical-align="top">1.120,-</td></tr><tr><td data-text-align="left" data-vertical-align="top">614.</td><td data-text-align="left" data-vertical-align="top">Blottleggelse av retinert tann med/uten feste</td><td data-text-align="right" data-vertical-align="top">1.500,-</td><td data-text-align="right" data-vertical-align="top">380,-</td><td data-text-align="right" data-vertical-align="top">1.120,-</td></tr><tr><td data-text-align="left" data-vertical-align="top">615.</td><td data-text-align="left" data-vertical-align="top">Autotransplantasjon av tann</td><td data-text-align="right" data-vertical-align="top">1.500,-</td><td data-text-align="right" data-vertical-align="top">380,-</td><td data-text-align="right" data-vertical-align="top">1.120,-</td></tr><tr><td data-text-align="left" data-vertical-align="top">616.</td><td data-text-align="left" data-vertical-align="top">Rekonstruksjon av kjevekam</td><td data-text-align="right" data-vertical-align="top">1.500,-</td><td data-text-align="right" data-vertical-align="top">380,-</td><td data-text-align="right" data-vertical-align="top">1.120,-</td></tr><tr><td data-text-align="left" data-vertical-align="top">617.</td><td data-text-align="left" data-vertical-align="top">Behandling av kjevebrudd</td><td data-text-align="right" data-vertical-align="top">1.500,-</td><td data-text-align="right" data-vertical-align="top">380,-</td><td data-text-align="right" data-vertical-align="top">1.120,-</td></tr></tbody></table></article> <article class="defaultP" margin-top="true"><i>Merknad til avsnitt B:</i></article><article class="legalP" id="kapittel-2-ledd-7">Til takst 611: Skjer lukkingen ved bruk av sutur uten plastisk operasjon, dekkes utgiftene etter takst 604.</article><article class="legalP" id="kapittel-2-ledd-8">Dersom det i samme seanse gjøres flere inngrep etter refusjonstakstene 603 – 616 eller i forskjellige operasjonsfelt (i motsatt kjeve og/eller i motsatt kjevehalvdel), dekkes utgiftene etter full refusjonstakst for det største inngrepet og med 50 prosent av refusjonstaksten for de øvrige inngrepene. <table><thead><tr><th data-text-align="left" data-vertical-align="top"><i>Takst</i></th><th data-text-align="left" data-vertical-align="top"><i>Tekst</i></th><th data-text-align="right" data-vertical-align="top"><i>Honorar</i></th><th data-text-align="right" data-vertical-align="top"><i>Refusjon</i></th><th data-text-align="right" data-vertical-align="top"><i>Egenandel</i></th></tr></thead><tbody><tr><td colspan="5" data-text-align="center" data-vertical-align="top"><i>C. Periodontal behandling</i></td></tr><tr><td data-text-align="left" data-vertical-align="top">701a.</td><td data-text-align="left" data-vertical-align="top">Periodontittbehandling uten kirurgisk inngrep – enkel seanse</td><td data-text-align="right" data-vertical-align="top">800,-</td><td data-text-align="right" data-vertical-align="top">400,-</td><td data-text-align="right" data-vertical-align="top">400,-</td></tr><tr><td data-text-align="left" data-vertical-align="top">701b.</td><td data-text-align="left" data-vertical-align="top">Periodontittbehandling uten kirurgisk inngrep – dobbel seanse</td><td data-text-align="right" data-vertical-align="top">1.600,-</td><td data-text-align="right" data-vertical-align="top">800,-</td><td data-text-align="right" data-vertical-align="top">800,-</td></tr><tr><td data-text-align="left" data-vertical-align="top">702.</td><td data-text-align="left" data-vertical-align="top">Mukogingival kirurgi, inkludert gingivectomi</td><td data-text-align="right" data-vertical-align="top">800,-</td><td data-text-align="right" data-vertical-align="top">400,-</td><td data-text-align="right" data-vertical-align="top">400,-</td></tr><tr><td data-text-align="left" data-vertical-align="top">703.</td><td data-text-align="left" data-vertical-align="top">Lappoperasjon over mindre område enn 4 tenner</td><td data-text-align="right" data-vertical-align="top">1.000,-</td><td data-text-align="right" data-vertical-align="top">500,-</td><td data-text-align="right" data-vertical-align="top">500,-</td></tr><tr><td data-text-align="left" data-vertical-align="top">704.</td><td data-text-align="left" data-vertical-align="top">Lappoperasjon over område på 4 tenner eller flere</td><td data-text-align="right" data-vertical-align="top">1.500,-</td><td data-text-align="right" data-vertical-align="top">750,-</td><td data-text-align="right" data-vertical-align="top">750,-</td></tr></tbody></table></article> <article class="defaultP" margin-top="true"><i>Merknad til avsnitt C:</i></article><article class="legalP" id="kapittel-2-ledd-9">Takst 701a og 701b skal benyttes som ledd i en systematisk behandling rettet mot årsaken til periodontitt, dvs. subgingival depurasjon for å fjerne bakterielt plakk og tannstein, samt opplæring til egenomsorg og eventuelle tiltak for røykeavvenning når denne utføres i forbindelse med subgingival depurasjon. Det ytes refusjon for inntil 4 behandlinger etter takst 701a eller for inntil 2 behandlinger etter 701b innen en behandlingsserie. Unntak kan gjøres for pasienter som lider av diabetes, epilepsi, cerebral parese og lignende. Takstene omfatter arbeid utført av tannpleier i samarbeid med tannlege.</article><article class="legalP" id="kapittel-2-ledd-10">Takst 702 skal benyttes for mukogingivale kirurgiske inngrep i forbindelse med behandling av periodontitt. <table><thead><tr><th data-text-align="left" data-vertical-align="top"><i>Takst</i></th><th data-text-align="left" data-vertical-align="top"><i>Tekst</i></th></tr></thead><tbody><tr><td colspan="2" data-text-align="center" data-vertical-align="top"><i>D. Øvrige behandlinger</i></td></tr><tr><td data-text-align="left" data-vertical-align="top">901.</td><td data-text-align="left" data-vertical-align="top">Forebyggende tannhelsetiltak, ukomplisert behandling av tannkjøttsykdom, tannråte og lignende, hos personer med sjeldne medisinske tilstander. Utgiftene dekkes fullt ut.</td></tr><tr><td data-text-align="left" data-vertical-align="top">902.</td><td data-text-align="left" data-vertical-align="top">Undersøkelse og behandling av temporomandibulær dysfunksjon ved hjelp av bittskinne. Utgiftene dekkes fullt ut.</td></tr></tbody></table></article> <article class="defaultP" margin-top="true"><i>Merknad til avsnitt D:</i></article><article class="legalP" id="kapittel-2-ledd-11">Takst 902 omfatter også den tekniske framstilling av bittskinne med inntil 500 kroner. Det ytes stønad til inntil 2 etterkontroller etter utlevering av bittskinne. <table><thead><tr><th data-text-align="left" data-vertical-align="top"><i>Takst</i></th><th data-text-align="left" data-vertical-align="top"><i>Tekst</i></th><th data-text-align="right" data-vertical-align="top"><i>Honorar</i></th><th data-text-align="right" data-vertical-align="top"><i>Refusjon</i></th><th data-text-align="right" data-vertical-align="top"><i>Egenandel</i></th></tr></thead><tbody><tr><td colspan="5" data-text-align="center" data-vertical-align="top"><i>E. Laboratorieprøver og røntgen</i></td></tr><tr><td data-text-align="left" data-vertical-align="top">1001.</td><td data-text-align="left" data-vertical-align="top">Taking og innsending av prøve til bakteriologiske, patologiske og biokjemiske laboratorier</td><td data-text-align="right" data-vertical-align="top">120,-</td><td data-text-align="right" data-vertical-align="top">50,-</td><td data-text-align="right" data-vertical-align="top">70,-</td></tr><tr><td data-text-align="left" data-vertical-align="top">1002.</td><td data-text-align="left" data-vertical-align="top">Røntgenfotografering med film eller digitalt – pr. bilde</td><td data-text-align="right" data-vertical-align="top">50,-</td><td data-text-align="right" data-vertical-align="top">20,-</td><td data-text-align="right" data-vertical-align="top">30,-</td></tr><tr><td data-text-align="left" data-vertical-align="top">1003.</td><td data-text-align="left" data-vertical-align="top">Røntgenfotografering med okklusalfilm – pr. bilde</td><td data-text-align="right" data-vertical-align="top">95,-</td><td data-text-align="right" data-vertical-align="top">45,-</td><td data-text-align="right" data-vertical-align="top">50,-</td></tr><tr><td data-text-align="left" data-vertical-align="top">1004.</td><td data-text-align="left" data-vertical-align="top">Panoramafilm. Orthopantomografi – ekstraoral</td><td data-text-align="right" data-vertical-align="top">370,-</td><td data-text-align="right" data-vertical-align="top">180,-</td><td data-text-align="right" data-vertical-align="top">190,-</td></tr><tr><td data-text-align="left" data-vertical-align="top">1005.</td><td data-text-align="left" data-vertical-align="top">Håndrøntgen for kjeveortopedisk vekstanalyse</td><td data-text-align="right" data-vertical-align="top">205,-</td><td data-text-align="right" data-vertical-align="top">100,-</td><td data-text-align="right" data-vertical-align="top">105,-</td></tr><tr><td data-text-align="left" data-vertical-align="top">1006.</td><td data-text-align="left" data-vertical-align="top">Skalle (fire plan-profilrøntgen)</td><td data-text-align="right" data-vertical-align="top">425,-</td><td data-text-align="right" data-vertical-align="top">210,-</td><td data-text-align="right" data-vertical-align="top">215,-</td></tr><tr><td data-text-align="left" data-vertical-align="top">1007.</td><td data-text-align="left" data-vertical-align="top">Røntgen ansiktsben/kjeveledd</td><td data-text-align="right" data-vertical-align="top">260,-</td><td data-text-align="right" data-vertical-align="top">130,-</td><td data-text-align="right" data-vertical-align="top">130,-</td></tr></tbody></table></article> <article class="defaultP" margin-top="true"><i>Merknad til avsnitt E:</i></article><article class="legalP" id="kapittel-2-ledd-12">Utgifter til prøvetaking og røntgenundersøkelse med film eller digital røntgen hos tannlege dekkes hvis prøvetaking og røntgen har sammenheng med behandling som går inn under § 1 nr. 1 – 4 og nr. 8.</article><article class="legalP" id="kapittel-2-ledd-13">Utgifter til prøvetaking og røntgen dekkes også når tannlegen har faglig grunn til å anta at slik behandling kan bli nødvendig.</article><article class="legalP" id="kapittel-2-ledd-14">Utgifter til prøvetaking og røntgenundersøkelse hos tannlege dekkes også hvis undersøkelsen foretas etter henvisning fra lege i forbindelse med behandling for (annen) sykdom som trygden er stønadspliktig for. <table><thead><tr><th data-text-align="left" data-vertical-align="top"><i>Takst</i></th><th data-text-align="left" data-vertical-align="top"><i>Tekst</i></th><th data-text-align="right" data-vertical-align="top"><i>Refusjon</i></th></tr></thead><tbody><tr><td colspan="3" data-text-align="center" data-vertical-align="top"><i>F. Reisetillegg</i></td></tr><tr><td colspan="3" data-text-align="center" data-vertical-align="top">I forbindelse med sykebesøk og ved utrykning fra hjemmet til kontoret for øyeblikkelig hjelp ytes det reisetillegg etter følgende satser:</td></tr><tr><td data-text-align="left" data-vertical-align="top">2001.</td><td data-text-align="left" data-vertical-align="top">Reise pr. kilometer med bil, motorsykkel eller tog</td><td data-text-align="right" data-vertical-align="top">5,-</td></tr><tr><td data-text-align="left" data-vertical-align="top">2002.</td><td data-text-align="left" data-vertical-align="top">Reise med bil, tog, båt eller annet transportmiddel, herunder til fots, for første halve time</td><td data-text-align="right" data-vertical-align="top">106,-</td></tr><tr><td data-text-align="left" data-vertical-align="top">2003.</td><td data-text-align="left" data-vertical-align="top">Senere for hver påbegynt halvtime</td><td data-text-align="right" data-vertical-align="top">106,-</td></tr></tbody></table></article> <article class="defaultP" margin-top="true"><i>Merknad til avsnitt F:</i></article><article class="legalP" id="kapittel-2-ledd-15">Beregningsgrunnlaget for reisetillegget er antall tilbakelagte kilometer. Ved beregning av veilengden avrundes samlet antall kilometer ved fram- og tilbakereisen til nærmeste antall kilometer. Ved sykebesøk i en avstand (tur) av mindre enn 1 kilometer fra tannlegens kontor (bolig) ytes det ikke reisetillegg selv om befordringsmiddel er benyttet. I tillegg ytes skyssgodtgjørelse etter forskrift om stønad til dekning av utgifter til skyss i forbindelse med reise for å foreta undersøkelse eller behandling, gitt med hjemmel i folketrygdloven § 5-19 tredje ledd.</article></section><section class="section" data-name="kapIII" id="kapittel-3" data-lovdata-URL="LTI/forskrift/2002-12-19-1790/KAPITTEL_3"><h2>Kapittel III. Tilskott til fellesformål for tannleger</h2><article class="legalP" id="kapittel-3-ledd-1">Til Sykehjelpsordningen for tannleger og til Den norske tannlegeforenings fond til videre- og etterutdannelse av tannleger yter trygden tilskott svarende til henholdsvis 1,36 prosent og 0,14 prosent av de utgifter trygden har til tannlegehjelp etter denne forskriften.</article><article class="legalP" id="kapittel-3-ledd-2">Tilskottene innbetales av Rikstrygdeverket til Den norske tannlegeforening med et passende beløp hver måned og med endelig avregning ved årets utgang.</article></section><section class="section" data-name="kapIV" id="kapittel-4" data-lovdata-URL="LTI/forskrift/2002-12-19-1790/KAPITTEL_4"><h2>Kapittel IV. Ikrafttredelse</h2><article class="legalP" id="kapittel-4-ledd-1">Forskriften trer i kraft den 1. januar 2003.</article><article class="legalP" id="kapittel-4-ledd-2">Fra samme tid oppheves forskrift av 18. april 1997 nr. 326 om stønad til dekning av utgifter til undersøkelse og behandling hos tannlege for sykdom.</article></section><section class="section" id="kapittel-5" data-lovdata-URL="LTI/forskrift/2002-12-19-1790/KAPITTEL_5"><h2>Takster for betinget pliktmessige ytelser</h2><article class="defaultP">Fastsatt av Rikstrygdeverket med hjemmel i forskriftens § 4 tredje ledd. I kraft fra 1. januar 2003. Behandlingsutgiftene dekkes etter takster i den offentlige tannhelsetjenesten fastsatt av departementet.</article><article class="marginIdArticle" id="kapittel-5-punkt-1"><span class="data-marginOriginalId">1101.</span><article class="legalP" id="kapittel-5-punkt-1-ledd-1">Kjeveortopedisk behandling av<ul class="defaultList"><li data-li-identifier="a." data-name="a."><article class="listArticle" id="kapittel-5-punkt-1-ledd-1-punkt-1"><article class="legalP" id="kapittel-5-punkt-1-ledd-1-punkt-1-ledd-1">Leppe-kjeve-ganespalter.<br />Medfødte og ervervede kraniofaciale lidelser.<br />Bittavvik som er så alvorlige at pasienten må ha ortognatisk-kirurgisk behandling.<br />Utgiftene dekkes fullt ut.</article></article></li><li data-li-identifier="b." data-name="b."><article class="listArticle" id="kapittel-5-punkt-1-ledd-1-punkt-2"><article class="legalP" id="kapittel-5-punkt-1-ledd-1-punkt-2-ledd-1">Horisontale overbitt som er 9 mm eller mer.<br />Underbitt som omfatter alle fire incisiver med eller uten tvangsføring.<br />Dype bitt med bukkal eller palatinal påbiting av slimhinnen med to tenner eller flere.<br />Enkeltsidig kryss- eller saksebitt som omfatter tre eller flere tannpar og medfører tvangsføring og/eller asymmetrier.<br />Dobbeltsidig saksebitt som omfatter to eller flere tannpar på hver side.<br />Åpne bitt hvor det kun er okklusjonskontakt på molarene.<br />Agenesi eller tanntap i fronten.<br />Agenesi av to eller flere tenner i samme sidesegment, 3. molarer (visdomstenner) unntatt.<br />Retinerte front- og hjørnetenner hvor det er nødvendig med aktiv framføring.<br />Utgiftene dekkes med 75% av behandlingens kostende.</article></article></li><li data-li-identifier="c." data-name="c."><article class="listArticle" id="kapittel-5-punkt-1-ledd-1-punkt-3"><article class="legalP" id="kapittel-5-punkt-1-ledd-1-punkt-3-ledd-1">Horisontalt overbitt fra 6 – 9 mm.<br />Dype bitt uten tannkontakt, eller med påbiting på den gingivale 1/4 av overkjevens lingualflater.<br />Inverteringer.<br />Åpne bitt som omfatter tre eller flere tannpar.<br />Agenesi av enkelttenner i sidesegmentene.<br />Stor plassmangel i fronten (angis i mm, og med beskrivelse av enkelttenners stilling).<br />Diastema mediale som er 3 mm eller større eller markert generelt plassoverskudd i fronten (angis i mm).<br />Okklusjonsavvik kombinert med sterke subjektive dysfunksjonssymptomer.<br />Utgiftene dekkes med 40% av behandlingens kostende.</article></article></li></ul></article><article class="legalP" id="kapittel-5-punkt-1-ledd-2">Ved tilstander som nevnt under bokstavene b og c må behandlingen være påbegynt senest det året pasienten fyller 18 år.</article><article class="legalP" id="kapittel-5-punkt-1-ledd-3">I familier med to eller flere søsken med behov for kjeveortopedisk behandling av bittavvik under takst 1101 bokstavene b eller c, økes refusjonen i kategori b fra 75% til 90% og i kategori c fra 40% til 60% fra og med det andre barnet.</article><article class="legalP" id="kapittel-5-punkt-1-ledd-4">Utgifter til kjeveortopedisk behandling dekkes ikke når behandlingsbehovet er en følge av karies i permanente tenner eller periodontitt, juvenil periodontitt unntatt.</article></article><article class="marginIdArticle" id="kapittel-5-punkt-2"><span class="data-marginOriginalId">1102.</span><article class="legalP" id="kapittel-5-punkt-2-ledd-1">Behandling med obturatorprotese eller retensjonsbro ved ganespalte.</article><article class="legalP" id="kapittel-5-punkt-2-ledd-2">Utgiftene dekkes fullt ut.</article></article><article class="marginIdArticle" id="kapittel-5-punkt-3"><span class="data-marginOriginalId">1103.</span><article class="legalP" id="kapittel-5-punkt-3-ledd-1">Behandling av traumatiske tannskader hos medlem som lider av epilepsi, cerebral parese og andre lignende tilstander.</article><article class="legalP" id="kapittel-5-punkt-3-ledd-2">Utgiftene ved behandlingen dekkes fullt ut.</article></article><article class="marginIdArticle" id="kapittel-5-punkt-4"><span class="data-marginOriginalId">1104.</span><article class="legalP" id="kapittel-5-punkt-4-ledd-1">Omfattende behandling, som fast og avtakbar protetisk behandling, rotbehandling, komplisert tannkjøttbehandling o.l., hos personer med sjeldne medisinske tilstander.</article><article class="legalP" id="kapittel-5-punkt-4-ledd-2">Utgiftene dekkes fullt ut.</article></article></section></main></body></html>