<!DOCTYPE html><html lang="no"><head><title>Forskrift om endring i forskrift om særskilte beskyttelsestiltak i forbindelse med utbrudd av klassisk svinepest i Spania.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-05-02-416</dd><dt class="dokid">DokumentID</dt><dd class="dokid">LTI/forskrift/2002-05-02-416</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 5</dd><dt class="dateInForce">I kraft fra</dt><dd class="dateInForce">2002-05-02</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-06-25-736</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1962-06-08-4/§3</li><li>lov/1962-06-08-4/§8</li><li>forskrift/2001-01-04-171</li></ul></dd><dt class="dateOfPublication">Kunngjort</dt><dd class="dateOfPublication">2002-05-03</dd><dt class="journalNumber">Journalnummer</dt><dd class="journalNumber">2002-0387</dd><dt class="titleShort">Korttittel</dt><dd class="titleShort">Endr. forskr. om tiltak mot svinepest i Spania</dd><dt class="title">Tittel</dt><dd class="title">Forskrift om endring i forskrift om særskilte beskyttelsestiltak i forbindelse med utbrudd av klassisk svinepest i Spania.</dd><dt class="miscInformation">Annet om dokumentet</dt><dd class="miscInformation">Fastsatt av Statens dyrehelsetilsyn – Sentralforvaltningen 2. mai 2002 med hjemmel i lov av 8. juni 1962 nr. 4 om dyrehelse (husdyrloven) § 3 og § 8, jf. delegeringsvedtak av 4. januar 2001 nr. 171, jf. EØS-avtalen vedlegg I (vedtak 2002/243/EF og vedtak 2002/41/EF).</dd><dt class="refid">RefID</dt><dd class="refid">forskrift/2002-05-02-416</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om særskilte beskyttelsestiltak i forbindelse med utbrudd av klassisk svinepest i Spania.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-05-02-416" id="dokument"><h1>Forskrift om endring i forskrift om særskilte beskyttelsestiltak i forbindelse med utbrudd av klassisk svinepest i Spania.</h1><section class="section" data-name="kapI" id="kapittel-1" data-lovdata-URL="LTI/forskrift/2002-05-02-416/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 25. juni 2001 nr. 736 om særskilte beskyttelsestiltak i forbindelse med utbrudd av klassisk svinepest i Spania gjøres følgende endringer:</article> <article class="defaultP" margin-top="true">I forskriftens hjemmelsfelt skal siste parentes lyde:</article><article class="legalP" id="kapittel-1-ledd-2">(vedtak 2001/925/EF, vedtak 2001/31/EF, vedtak 2002/41/EF og vedtak 2002/243/EF).</article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-3">Formålet med denne forskriften er å forebygge spredning av klassisk svinepest ved innførsel av levende svin og avlsmateriale av svin fra Spania.</article> <article class="defaultP" margin-top="true">§ 2 skal lyde:</article><article class="legalP" id="kapittel-1-ledd-4">Det er forbudt å innføre levende svin og avlsmateriale av svin fra Spania.</article> <article class="defaultP" margin-top="true">§ 3 skal lyde:</article><article class="legalP" id="kapittel-1-ledd-5">Unntatt fra forbudet i § 2 er:<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">Levende svin som ikke kommer fra områdene som oppført i vedlegg I, og der driftsenheten dyrene kommer fra i løpet av de siste 30 dager ikke har mottatt levende svin. Dyrene skal ha oppholdt seg på driftsenheten de siste 30 dager eller siden fødselen, og skal transporteres i kjøretøy forseglet av tilsynsmyndigheten direkte til driftsenhet eller slakteri uten å gå via oppsamlingssted. Transitt gjennom områdene oppført i vedlegg I til denne forskrift skal kun skje på hovedveier eller motorveier og uten at kjøretøyet stanses.</article></article></li><li data-li-identifier="2)" data-name="2)"><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">Rånesæd fra råner oppstallet på rånestasjoner beliggende utenfor områdene som oppført i vedlegg I og som oppfyller vilkårene i forskrift av 31. desember 1998 nr. 1487 om dyrehelsemessige betingelser for innførsel og utførsel av rånesæd.</article></article></li><li data-li-identifier="3)" data-name="3)"><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">Egg og embryo av svin fra dyr oppstallet på driftsenheter utenfor områdene som oppført i vedlegg I til denne forskrift.</article></article></li></ul></article><article class="legalP" id="kapittel-1-ledd-6">Innførsel av levende svin etter første ledd nr. 1 er bare tillatt dersom Statens dyrehelsetilsyn og veterinærmyndighetene i eventuelle transittland er varslet av offentlig veterinærmyndighet i Spania 3 dager i forveien.</article> <article class="defaultP" margin-top="true">§ 4 skal lyde:</article><article class="legalP" id="kapittel-1-ledd-7">Ved innførsel av levende svin eller avlsmateriale av svin etter § 3, skal det på foreskrevet helsesertifikat, jf. forskrift av 25. mars 2002 nr. 304 om dyrehelsemessige betingelser for innførsel og utførsel av svin, forskrift av 31. desember 1998 nr. 1487 om dyrehelsemessige betingelser for innførsel og utførsel av rånesæd og forskrift av 31. desember 1998 nr. 1477 om dyrehelsemessige betingelser for innførsel og utførsel av sæd, eggceller og embryo av visse dyrearter, tilføyes at forsendelsen oppfyller kravene i denne forskrift, jf. vedtak 2001/925/EF.</article> <article class="defaultP" margin-top="true">Vedlegg I skal lyde:</article> <article class="defaultP" margin-top="true">Region Barcelona samt stedene Ripollés, Garrotxa og Selva i region Gerona i fylket Katalonia.</article></section><section class="section" data-name="kapII" id="kapittel-2" data-lovdata-URL="LTI/forskrift/2002-05-02-416/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>