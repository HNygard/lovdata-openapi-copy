<!DOCTYPE html><html lang="no"><head><title>Forskrift om varslings- og rapporteringsplikt i forbindelse med jernbaneulykker og jernbanehendelser.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-01-29-123</dd><dt class="dokid">DokumentID</dt><dd class="dokid">LTI/forskrift/2002-01-29-123</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 1</dd><dt class="dateInForce">I kraft fra</dt><dd class="dateInForce">2002-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-100/§6</li><li>lov/1993-06-11-100/§8</li><li>lov/1993-06-11-100/§19</li></ul></dd><dt class="dateOfPublication">Kunngjort</dt><dd class="dateOfPublication">2002-02-08</dd><dt class="journalNumber">Journalnummer</dt><dd class="journalNumber">2002-0123</dd><dt class="titleShort">Korttittel</dt><dd class="titleShort">Forskrift om varsling mv av jernbaneulykker</dd><dt class="title">Tittel</dt><dd class="title">Forskrift om varslings- og rapporteringsplikt i forbindelse med jernbaneulykker og jernbanehendelser.</dd><dt class="miscInformation">Annet om dokumentet</dt><dd class="miscInformation">Fastsatt av Samferdselsdepartementet 29. januar 2002 med hjemmel i lov av 11. juni 1993 nr. 100 om anlegg og drift av jernbane, herunder sporvei, tunnelbane og forstadsbane m.m. (jernbaneloven) § 6 § 8 og § 19.</dd><dt class="refid">RefID</dt><dd class="refid">forskrift/2002-01-29-123</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om varslings- og rapporteringsplikt i forbindelse med jernbaneulykker og jernbanehendelser.<ul class="tocSubUl"><li>§ 1. Hvem forskriften gjelder for</li><li>§ 2. Definisjoner</li><li>§ 3. Myndighetene</li><li>§ 4. Varsling av jernbaneulykke og alvorlig jernbanehendelse</li><li>§ 5. Rapportering av jernbaneulykke og alvorlig jernbanehendelse</li><li>§ 6. Rapportering av jernbanehendelse</li><li>§ 7. Nærmere om varslings-/rapporteringsplikten</li><li>§ 8. Implementering i styringssystemet</li><li>§ 9. Unntak</li><li>§ 10. Ikrafttredelse</li><li>Vedlegg 1. Muntlig varsling om jernbaneulykke og alvorlig jernbanehendelse – veiledning</li><li>Vedlegg 2. Rapport om jernbaneulykke, alvorlig jernbanehendelse og jernbanehendelse</li></ul></li></ul></dd></dl></header><main class="documentBody" data-lovdata-URL="LTI/forskrift/2002-01-29-123" id="dokument"><h1>Forskrift om varslings- og rapporteringsplikt i forbindelse med jernbaneulykker og jernbanehendelser.</h1><article class="legalArticle" data-lovdata-URL="LTI/forskrift/2002-01-29-123/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Hvem forskriften gjelder for</span></h2><article class="legalP" id="paragraf-1-ledd-1">Forskriften gjelder for den som driver jernbane, herunder sporvei, tunnelbane og forstadsbane m.m. innenfor norsk område.</article></article><article class="legalArticle" data-lovdata-URL="LTI/forskrift/2002-01-29-123/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskrift menes med:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>Jernbaneulykke:</i> Ulykke i forbindelse med jernbanevirksomhet, såfremt noen avgår ved døden eller at det skjer betydelig skade på person, på jernbanemateriell, kjørevei, på eiendom utenfor jernbanen eller på miljø.</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>Alvorlig jernbanehendelse:</i> En hendelse der det har vært alvorlig fare for jernbaneulykke.</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1"><i>Jernbanehendelse</i>: En hendelse der det har vært fare for jernbanesikkerheten, men som ikke faller inn under bokstav a eller b.</article></article></li></ul></article></article><article class="legalArticle" data-lovdata-URL="LTI/forskrift/2002-01-29-123/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Myndighetene</span></h2><article class="legalP" id="paragraf-3-ledd-1">Havarikommisjonen for sivil luftfart og jernbane er undersøkelsesmyndighet etter forskriften her.</article><article class="legalP" id="paragraf-3-ledd-2">Statens jernbanetilsyn er tilsynsmyndighet etter forskriften her.</article></article><article class="legalArticle" data-lovdata-URL="LTI/forskrift/2002-01-29-123/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Varsling av jernbaneulykke og alvorlig jernbanehendelse</span></h2><article class="legalP" id="paragraf-4-ledd-1">Jernbanevirksomheten skal straks sørge for varsling av jernbaneulykke til undersøkelsesmyndigheten og nærmeste politimyndighet.</article><article class="legalP" id="paragraf-4-ledd-2">Alvorlig jernbanehendelse skal straks varsles til undersøkelsesmyndigheten.</article><article class="legalP" id="paragraf-4-ledd-3">Varsel om jernbaneulykke og alvorlig jernbanehendelse skal skje muntlig og skal så langt råd er, inneholde opplysninger som fremgår av vedlegg 1 til forskriften her.</article><article class="legalP" id="paragraf-4-ledd-4">Varsling må ikke utsettes selv om ikke alle opplysninger er tilgjengelige.</article></article><article class="legalArticle" data-lovdata-URL="LTI/forskrift/2002-01-29-123/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Rapportering av jernbaneulykke og alvorlig jernbanehendelse</span></h2><article class="legalP" id="paragraf-5-ledd-1">Jernbanevirksomheten skal rapportere jernbaneulykke og alvorlig jernbanehendelse skriftlig til både undersøkelsesmyndigheten og tilsynsmyndigheten så snart som mulig og senest innen 72 timer. Rapportering kan skje elektronisk. Standardskjema inntatt i vedlegg 2 til forskriften her skal benyttes dersom ikke annet er godkjent etter § 8.</article></article><article class="legalArticle" data-lovdata-URL="LTI/forskrift/2002-01-29-123/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Rapportering av jernbanehendelse</span></h2><article class="legalP" id="paragraf-6-ledd-1">Jernbanevirksomheten skal rapportere jernbanehendelse til tilsynsmyndigheten innen 8 dager på samme måte som nevnt i § 5.</article></article><article class="legalArticle" data-lovdata-URL="LTI/forskrift/2002-01-29-123/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Nærmere om varslings-/rapporteringsplikten</span></h2><article class="legalP" id="paragraf-7-ledd-1">Dersom jernbanevirksomheten er i tvil om det aktuelle forholdet er å anse som en jernbaneulykke, alvorlig hendelse eller jernbanehendelse, skal det varsles og/eller rapporteres i henhold til den paragraf i forskriften som anses å være mest dekkende.</article><article class="legalP" id="paragraf-7-ledd-2">Ansvaret for varsling og rapportering påligger alle involverte jernbanevirksomheter.</article><article class="legalP" id="paragraf-7-ledd-3">Undersøkelsesmyndigheten og tilsynsmyndigheten har rett til å omklassifisere enhver mottatt rapport og kan til enhver tid forlange utdypende opplysninger om et innrapportert forhold.</article></article><article class="legalArticle" data-lovdata-URL="LTI/forskrift/2002-01-29-123/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Implementering i styringssystemet</span></h2><article class="legalP" id="paragraf-8-ledd-1">Den som har tillatelse til å drive jernbanevirksomhet etter jernbaneloven skal innarbeide innholdet i denne forskrift i sitt styringssystem. Det kan foretas tilpasninger i standard rapporteringsskjema til den enkelte virksomhet. Slike tilpasninger skal være godkjent av departementet eller den departementet bemyndiger.</article></article><article class="legalArticle" data-lovdata-URL="LTI/forskrift/2002-01-29-123/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Unntak</span></h2><article class="legalP" id="paragraf-9-ledd-1">Departementet, undersøkelsesmyndigheten og tilsynsmyndigheten kan, når særlige grunner tilsier det, gjøre unntak fra bestemmelsene i denne forskrift.</article></article><article class="legalArticle" data-lovdata-URL="LTI/forskrift/2002-01-29-123/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Denne forskrift trer i kraft 1. juli 2002.</article></article><section class="section" data-name="vedlegg1" id="kapittel-1" data-lovdata-URL="LTI/forskrift/2002-01-29-123/KAPITTEL_1"><h2>Vedlegg 1. Muntlig varsling om jernbaneulykke og alvorlig jernbanehendelse – veiledning</h2><article class="defaultP">Muntlig varsling straks etter en jernbaneulykke/alvorlig jernbanehendelse til Havarikommisjonen for sivil luftfart og jernbane (HSLB) på telefon:<p class="leddfortsettelse">............ (fylles ut av virksomheten)</p></article><article class="legalP" id="kapittel-1-ledd-1">Det varsles selv om alle opplysninger ikke er tilgjengelige. <table><tbody><tr><td colspan="2" data-text-align="left" data-vertical-align="top" /><td data-text-align="left" data-vertical-align="top"><i>Kommentarer:</i></td></tr><tr><td data-text-align="left" data-vertical-align="top">Hendelsesomfang:</td><td data-text-align="left" data-vertical-align="top">[ ] Ulykke<br />[ ] Alvorlig hendelse</td><td data-text-align="left" data-vertical-align="top" /></tr><tr><td colspan="2" data-text-align="left" data-vertical-align="top">Ulykkes-/hendelsessted:</td><td data-text-align="left" data-vertical-align="top">F.eks. stasjonsnavn (ev. mellom stasjoner), kommune, banestrekning, kilometer</td></tr><tr><td colspan="2" data-text-align="left" data-vertical-align="top">Dato og klokkeslett:</td><td data-text-align="left" data-vertical-align="top">Tidspunkt for ulykken/hendelsen</td></tr><tr><td colspan="2" data-text-align="left" data-vertical-align="top">Beskrivelse av ulykken/hendelsen:</td><td data-text-align="left" data-vertical-align="top">Type hendelse, hva har skjedd eller hva kan skje/kunne skjedd<br />(Avsporing, brann, sammenstøt, av-/påstigningsuhell, osv.)</td></tr><tr><td colspan="2" data-text-align="left" data-vertical-align="top">Type aktivitet:</td><td data-text-align="left" data-vertical-align="top">F.eks. persontransport, godstransport, arbeidstog/tomtog, skifting etc.</td></tr><tr><td colspan="2" data-text-align="left" data-vertical-align="top">Involvert(e) jernbanevirksomhet(er) og togidentifikasjon:</td><td data-text-align="left" data-vertical-align="top">Navn på de jernbanevirksomheter som er direkte involvert i ulykken/hendelsen, samt tognummer på involvert(e) tog.</td></tr><tr><td colspan="2" data-text-align="left" data-vertical-align="top">Beskrivelse av omgivelser:</td><td data-text-align="left" data-vertical-align="top">Eksempelvis tunnel, skjæring, ulendt terreng, tettbygd strøk, adkomst etc.</td></tr><tr><td colspan="2" data-text-align="left" data-vertical-align="top">Personskader:</td><td data-text-align="left" data-vertical-align="top">Skader på passasjerer/tredjeperson og ansatte, ev. potensiale for det samme.</td></tr><tr><td colspan="2" data-text-align="left" data-vertical-align="top">Situasjonsbeskrivelse:</td><td data-text-align="left" data-vertical-align="top">Skadeomfang på materiell og infrastruktur.</td></tr><tr><td colspan="2" data-text-align="left" data-vertical-align="top">Kontaktperson(er)<br />1. Togleder:<br />2. På skadested:</td><td data-text-align="left" data-vertical-align="top">Kan være eksempelvis togleder, fagleder e.l. Angi navn og telefonnummer på begge kontaktpersonene.</td></tr><tr><td colspan="2" data-text-align="left" data-vertical-align="top">Navn på involvert personell:</td><td data-text-align="left" data-vertical-align="top" /></tr><tr><td colspan="2" data-text-align="left" data-vertical-align="top">Varslet av:</td><td data-text-align="left" data-vertical-align="top">Navn på virksomheten, enheten og personen som varsler inn.</td></tr></tbody></table></article></section><section class="section" data-name="vedlegg2" id="kapittel-2" data-lovdata-URL="LTI/forskrift/2002-01-29-123/KAPITTEL_2"><h2>Vedlegg 2. Rapport om jernbaneulykke, alvorlig jernbanehendelse og jernbanehendelse</h2><article class="legalP" id="kapittel-2-ledd-1">Rapporteres skriftlig senest 72 timer etter ulykke/alvorlig hendelse til hhv. Havarikommisjonen for sivil luftfart og jernbane (HSLB) og Statens jernbanetilsyn (SJT). Hendelse rapporteres til SJT innen 8 dager.</article><article class="legalP" id="kapittel-2-ledd-2">Det rapporteres selv om alle opplysningene ikke er tilgjengelige. <table><tbody><tr><td colspan="2" data-text-align="left" data-vertical-align="top"><i>1. Bakgrunnsdata</i></td><td data-text-align="left" data-vertical-align="top"><i>Veiledning</i></td></tr><tr><td data-text-align="left" data-vertical-align="top">1.1. Hendelsesomfang:</td><td data-text-align="left" data-vertical-align="top">[ ] Ulykke (HSLB og SJT)<br />[ ] Alvorlig hendelse (HSLB og SJT)<br />[ ]Jernbanehendelse (SJT)</td><td data-text-align="left" data-vertical-align="top">I parentesen er satt inn hvem det skal rapporteres til.</td></tr><tr><td data-text-align="left" data-vertical-align="top">1.2. Rapportert av:</td><td data-text-align="left" data-vertical-align="top" /><td data-text-align="left" data-vertical-align="top">Navn på virksomheten og enheten som varsler inn.</td></tr><tr><td data-text-align="left" data-vertical-align="top">1.3. Kontaktperson i virksomheten:</td><td data-text-align="left" data-vertical-align="top" /><td data-text-align="left" data-vertical-align="top">Navn og telefonnummer på person som er ansvarlig for videre oppfølging.</td></tr><tr><td data-text-align="left" data-vertical-align="top">1.4. Referansenummer internt:</td><td data-text-align="left" data-vertical-align="top" /><td data-text-align="left" data-vertical-align="top">F.eks. synerginummer.</td></tr></tbody></table><table><tbody><tr><td data-text-align="left" data-vertical-align="top"><i>2. Tid og sted:</i></td><td data-text-align="left" data-vertical-align="top"><i>Veiledning</i></td></tr><tr><td data-text-align="left" data-vertical-align="top">2.1. Dato og klokkeslett:</td><td data-text-align="left" data-vertical-align="top">Tidspunkt for ulykken.</td></tr><tr><td data-text-align="left" data-vertical-align="top">2.2. Togidentifikasjon:</td><td data-text-align="left" data-vertical-align="top">Tognummer på direkte involvert tog.</td></tr><tr><td data-text-align="left" data-vertical-align="top">2.3. Ulykkes-/hendelsessted:</td><td data-text-align="left" data-vertical-align="top">Stasjonsnavn e.l.</td></tr><tr><td data-text-align="left" data-vertical-align="top">2.4. Banestrekning:</td><td data-text-align="left" data-vertical-align="top">Kilometer dersom tilgjengelig.</td></tr><tr><td data-text-align="left" data-vertical-align="top">2.5. Kommune og fylke:</td><td data-text-align="left" data-vertical-align="top" /></tr></tbody></table><table><tbody><tr><td colspan="2" data-text-align="left" data-vertical-align="top"><i>3. Ulykken/hendelsen:</i></td><td data-text-align="left" data-vertical-align="top"><i>Veiledning</i></td></tr><tr><td colspan="2" data-text-align="left" data-vertical-align="top">3.1. Beskrivelse av ulykken/hendelsen:</td><td data-text-align="left" data-vertical-align="top" /></tr><tr><td data-text-align="left" data-vertical-align="top">3.2.Ulykkes-/hendelsestype:</td><td data-text-align="left" data-vertical-align="top">[ ] avsporing</td><td data-text-align="left" data-vertical-align="bottom" /></tr><tr><td data-text-align="left" data-vertical-align="top" /><td data-text-align="left" data-vertical-align="top">[ ] sammenstøt m/...............</td><td data-text-align="left" data-vertical-align="bottom">Må angis (tog, bil, pers. etc.)</td></tr><tr><td data-text-align="left" data-vertical-align="top" /><td data-text-align="left" data-vertical-align="top">[ ] brann/eksplosjon<br />[ ] av-/påstigning<br />[ ] ulykke/hendelse i tog<br />[ ] utslipp av gasser/væsker<br />[ ] annet<br />...............</td><td data-text-align="left" data-vertical-align="bottom">Må beskrives nærmere</td></tr><tr><td colspan="2" data-text-align="left" data-vertical-align="top">3.3. Type aktivitet:</td><td data-text-align="left" data-vertical-align="top">F.eks. persontransport, godstransport, arbeidstog/tomtog, skifting etc.</td></tr><tr><td data-text-align="left" data-vertical-align="top">3.4. Skader som følge av ulykken:</td><td data-text-align="left" data-vertical-align="top">Passasjerer:<br />Tredjeperson:<br />Ansatte:<br />Miljø:<br />Materiell:</td><td data-text-align="left" data-vertical-align="top">Antall omkomne og skadde (alvorlig/lett) for hver kategori, samt kostnader på miljø og materiell.</td></tr><tr><td data-text-align="left" data-vertical-align="top">3.5. Tapspotensiale for hendelsen (ev. ulykken dersom potensialet var større enn konsekvensene i dette tilfellet):</td><td data-text-align="left" data-vertical-align="top">Passasjerer:<br />Tredjeperson:<br />Ansatte:<br />Miljø:<br />Materiell:</td><td data-text-align="left" data-vertical-align="top">Potensielt antall omkomne og skadde (alvorlig/lett) for hver kategori, samt kostnader på miljø og materiell.</td></tr></tbody></table><table><tbody><tr><td data-text-align="left" data-vertical-align="top"><i>4. Kjørevei og omgivelser:</i></td><td data-text-align="left" data-vertical-align="top"><i>Veiledning</i></td></tr><tr><td data-text-align="left" data-vertical-align="top">4.1. Beskrivelse av omgivelser:</td><td data-text-align="left" data-vertical-align="top">Eksempelvis tunnel, skjæring, ulendt terreng, tettbygd strøk, vær, føre, sikt etc.</td></tr><tr><td data-text-align="left" data-vertical-align="top">4.2. Banens beskaffenhet før ulykken/hendelsen:</td><td data-text-align="left" data-vertical-align="top">Standard og tilstand.</td></tr><tr><td data-text-align="left" data-vertical-align="top">4.3. Status for automatisk hastighetskontroll og automatisk togstopp:</td><td data-text-align="left" data-vertical-align="top">For eksempel ATC/ATP.</td></tr><tr><td data-text-align="left" data-vertical-align="top">4.4. Forhold knyttet til sporet relevant for ulykken/hendelsen:</td><td data-text-align="left" data-vertical-align="top">For eksempel over- og underbygning.</td></tr><tr><td data-text-align="left" data-vertical-align="top">4.5. Forhold knyttet til signal/sikringsanlegg relevant for ulykken/hendelsen:</td><td data-text-align="left" data-vertical-align="top" /></tr><tr><td data-text-align="left" data-vertical-align="top">4.6. Andre forhold som vurderes som relevant:</td><td data-text-align="left" data-vertical-align="top">For eksempel strømforsyning, kommunikasjon e.l.</td></tr><tr><td data-text-align="left" data-vertical-align="top">4.7. Skader påført kjøreveien og omgivelser:</td><td data-text-align="left" data-vertical-align="top">Skader som konsekvens av ulykken/hendelsen.</td></tr></tbody></table><table><tbody><tr><td data-text-align="left" data-vertical-align="top"><i>5. Involvert rullende materiell (egen virksomhet – må fylles ut for hver tog-ID):</i></td><td data-text-align="left" data-vertical-align="top"><i>Veiledning</i></td></tr><tr><td data-text-align="left" data-vertical-align="top">5.1. Materielltype:</td><td data-text-align="left" data-vertical-align="top" /></tr><tr><td data-text-align="left" data-vertical-align="top">5.2. Individnummer/vognopptak:</td><td data-text-align="left" data-vertical-align="top" /></tr><tr><td data-text-align="left" data-vertical-align="top">5.3. Byggeår:</td><td data-text-align="left" data-vertical-align="top" /></tr><tr><td data-text-align="left" data-vertical-align="top">5.4. Eier av rullende materiell:</td><td data-text-align="left" data-vertical-align="top">Ev. hvem materiellet er registrert hos.<br />Må angis per vogn.</td></tr><tr><td data-text-align="left" data-vertical-align="top">5.5. Status på automatisk hastighetskontroll og automatisk togstopp:</td><td data-text-align="left" data-vertical-align="top" /></tr><tr><td data-text-align="left" data-vertical-align="top">5.6. Materiellfeil relevant for ulykken/hendelsen:</td><td data-text-align="left" data-vertical-align="top">Dvs. tekniske feil på materiell som kan være årsaksfaktorer.</td></tr><tr><td data-text-align="left" data-vertical-align="top">5.7. Andre materiellmessige forhold som vurderes som relevant:</td><td data-text-align="left" data-vertical-align="top" /></tr><tr><td data-text-align="left" data-vertical-align="top">5.8. Skader påført involvert materiell:</td><td data-text-align="left" data-vertical-align="top">Skader som konsekvens av ulykken.</td></tr></tbody></table><table><tbody><tr><td data-text-align="left" data-vertical-align="top"><i>6. Trafikkstyring:</i></td><td data-text-align="left" data-vertical-align="top"><i>Veiledning</i></td></tr><tr><td data-text-align="left" data-vertical-align="top">6.1. Driftsform ved skadestedet:</td><td data-text-align="left" data-vertical-align="top" /></tr><tr><td data-text-align="left" data-vertical-align="top">6.2. Spesielle forhold vedrørende driftsformen som vurderes relevant for ulykken/hendelsen:</td><td data-text-align="left" data-vertical-align="top" /></tr><tr><td data-text-align="left" data-vertical-align="top">6.3. Operasjonelle forhold ved trafikkstyringen som er relevant for ulykken/hendelsen:</td><td data-text-align="left" data-vertical-align="top">F.eks. på togledersentral, hos togekspeditør e.l.</td></tr></tbody></table><table><tbody><tr><td data-text-align="left" data-vertical-align="top"><i>7. Operasjonelle forhold i toget/togene:</i></td><td data-text-align="left" data-vertical-align="top"><i>Veiledning</i></td></tr><tr><td data-text-align="left" data-vertical-align="top">7.1. Operasjonelle forhold i toget som er relevant for ulykken/hendelsen:</td><td data-text-align="left" data-vertical-align="top">F.eks. hastighet, bemanning, andre oppgaver, forsinkelser osv.</td></tr></tbody></table><table><tbody><tr><td data-text-align="left" data-vertical-align="top"><i>8. Undersøkelse foretatt av virksomheten:</i></td><td data-text-align="left" data-vertical-align="top"><i>Veiledning</i></td></tr><tr><td data-text-align="left" data-vertical-align="top">Sikring av bevis:</td><td data-text-align="left" data-vertical-align="top">Er det tatt ut logg, Teloc, ferdskriver osv.</td></tr></tbody></table><table><tbody><tr><td colspan="4" data-text-align="left" data-vertical-align="top"><i>9. Personell involvert i ulykken/hendelsen (sendes kun HSLB):</i></td><td data-text-align="left" data-vertical-align="top"><i>Veiledning</i></td></tr><tr><td data-text-align="left" data-vertical-align="top">Navn:</td><td data-text-align="left" data-vertical-align="top">Tjenestekategori:</td><td data-text-align="left" data-vertical-align="top">Telefonnummer:</td><td data-text-align="left" data-vertical-align="top">Ev. skade</td><td data-text-align="left" data-vertical-align="top">Lokfører, konduktør, billettør, togekspeditør, togleder, etc.<br />Skriv inn de som tilhører egen organisasjon.</td></tr><tr><td data-text-align="left" data-vertical-align="top"><br /></td><td data-text-align="left" data-vertical-align="top"><br /></td><td data-text-align="left" data-vertical-align="top"><br /></td><td data-text-align="left" data-vertical-align="top"><br /></td><td data-text-align="left" data-vertical-align="top"><br /></td></tr><tr><td data-text-align="left" data-vertical-align="top"><br /></td><td data-text-align="left" data-vertical-align="top"><br /></td><td data-text-align="left" data-vertical-align="top"><br /></td><td data-text-align="left" data-vertical-align="top"><br /></td><td data-text-align="left" data-vertical-align="top"><br /></td></tr><tr><td data-text-align="left" data-vertical-align="top"><br /></td><td data-text-align="left" data-vertical-align="top"><br /></td><td data-text-align="left" data-vertical-align="top"><br /></td><td data-text-align="left" data-vertical-align="top"><br /></td><td data-text-align="left" data-vertical-align="top"><br /></td></tr></tbody></table><table><tbody><tr><td colspan="3" data-text-align="left" data-vertical-align="top"><i>10. Informasjon om eventuelle temporære og permanente tiltak som er iverksatt</i></td><td data-text-align="left" data-vertical-align="top"><i>Veiledning</i></td></tr><tr><td data-text-align="left" data-vertical-align="top">10.1. Tiltak</td><td data-text-align="left" data-vertical-align="top">Varighet</td><td data-text-align="left" data-vertical-align="top">Effekt</td><td data-text-align="left" data-vertical-align="top">Skriv inn de tiltak som er besluttet gjennomført</td></tr><tr><td data-text-align="left" data-vertical-align="top"><br /></td><td data-text-align="left" data-vertical-align="top"><br /></td><td data-text-align="left" data-vertical-align="top"><br /></td><td data-text-align="left" data-vertical-align="top"><br /></td></tr><tr><td data-text-align="left" data-vertical-align="top"><br /></td><td data-text-align="left" data-vertical-align="top"><br /></td><td data-text-align="left" data-vertical-align="top"><br /></td><td data-text-align="left" data-vertical-align="top"><br /></td></tr></tbody></table></article> <article class="defaultP" margin-top="true">Sted, dato og navn/funksjon på innsender<p class="leddfortsettelse">....................................................................</p></article></section></main></body></html>