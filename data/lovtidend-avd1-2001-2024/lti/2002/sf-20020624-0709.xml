<!DOCTYPE html><html lang="no"><head><title>Forskrift om endring i forskrift om tilskudd til miljørettet omlegging i kornområder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-06-24-709</dd><dt class="dokid">DokumentID</dt><dd class="dokid">LTI/forskrift/2002-06-24-709</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 8</dd><dt class="dateInForce">I kraft fra</dt><dd class="dateInForce">2002-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-03-07-213</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§3</li><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">2002-07-09</dd><dt class="journalNumber">Journalnummer</dt><dd class="journalNumber">2002-0632</dd><dt class="titleShort">Korttittel</dt><dd class="titleShort">Endr. i forskrift miljøomlegging i kornområder</dd><dt class="title">Tittel</dt><dd class="title">Forskrift om endring i forskrift om tilskudd til miljørettet omlegging i kornområder.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 24. juni 2002 med hjemmel i lov av 12. mai 1995 nr. 23 om jord (jordlova) § 3 og § 18.</dd><dt class="refid">RefID</dt><dd class="refid">forskrift/2002-06-24-709</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilskudd til miljørettet omlegging i kornområder.<ul class="tocSubUl"><li>I<ul class="tocSubUl"><li>§ 10. Tilbakebetaling og motregning</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-06-24-709" id="dokument"><h1>Forskrift om endring i forskrift om tilskudd til miljørettet omlegging i kornområder.</h1><section class="section" data-name="kapI" id="kapittel-1" data-lovdata-URL="LTI/forskrift/2002-06-24-709/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 7. mars 2000 nr. 213 om tilskudd til miljørettet omlegging i kornområder gjøres følgende endringer:</article> <article class="defaultP" margin-top="true">§ 3 tredje ledd skal lyde:</article><article class="legalP" id="kapittel-1-ledd-2">Med <i>omlagt areal</i> menes fulldyrka areal som legges om fra åpen åker til ekstensiv drift i samsvar med kravene i denne forskrift, jf. § 5. Dette areal kan gis årlig arealstøtte for ekstensiv planteproduksjon. Omlagt areal omfatter ikke tilgrensende areal.</article> <article class="defaultP" margin-top="true">§ 4 skal lyde:</article><article class="legalP" id="kapittel-1-ledd-3">Med forbehold for tilskudd etter § 6 første ledd nr. 1, kan tilskudd etter denne forskriften bare gis til foretak som har rett til produksjonstilskudd etter § 3, § 4 og § 8 i forskrift av 22. mars 2002 nr. 283 om produksjonstilskudd i jordbruket. Foretak som ikke eier landbrukseiendommen må ha skriftlig samtykke fra eier til å gjennomføre arbeidet. Arealet det gis tilskudd for må være minst 10 dekar.</article><article class="legalP" id="kapittel-1-ledd-4">Den som mottar omstillingsstøtte til investeringsarbeider forplikter seg til å gjennomføre arbeidet i samsvar med godkjent plan/kontrakt og til å vedlikeholde anlegget/tiltaket i minst 10 år.</article> <article class="defaultP" margin-top="true">§ 5 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1"><i>Økonomi.</i> Omlegging må representere et økonomisk alternativ til korndyrking.</article></article></li><li data-li-identifier="2." data-name="2."><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1"><i>Jordarbeiding.</i> Årlig jordarbeiding skal ikke skje. Ved eventuell jordarbeiding må gjensåing skje så tidlig at det er godt etablert plantedekke om høsten. Jordarbeiding og gjensåing må ikke skje senere enn 1. august.</article></article></li><li data-li-identifier="3." data-name="3."><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1"><i>Gjødsling.</i> Bruken av gjødsel skal begrenses til inntil 70% av normnivå for den aktuelle veksten på det aktuelle arealet. Planlagt gjødsling må dokumenteres med gjødselplan. Kalking kan skje etter behov.</article></article></li><li data-li-identifier="4." data-name="4."><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1"><i>Plantevernmidler.</i> Kjemiske plantevernmidler skal ikke brukes i kontraktsperioden med mindre dette er en del av et godkjent skjøtselsopplegg og inngår i kontrakten.</article></article></li><li data-li-identifier="5." data-name="5."><article class="listArticle" id="kapittel-1-ledd-4-punkt-5"><article class="legalP" id="kapittel-1-ledd-4-punkt-5-ledd-1"><i>Høsting.</i> Arealene skal høstes. Beiting regnes som høsting.</article></article></li><li data-li-identifier="6." data-name="6."><article class="listArticle" id="kapittel-1-ledd-4-punkt-6"><article class="legalP" id="kapittel-1-ledd-4-punkt-6-ledd-1"><i>Kontrakt.</i> Foretaket må inngå kontrakt med fylkesmannen med betingelser om ekstensiv drift. Det er en forutsetning for støtten at vilkårene blir fulgt i kontraktsperioden. Kontraktsperioden skal være 3 – 5 år.</article></article></li></ul></article> <article class="defaultP" margin-top="true">§ 6 skal lyde:</article><article class="legalP" id="kapittel-1-ledd-5">Driftsomlegging kan fremmes ved omstillingsstøtte, årlig arealstøtte og støtte til utviklingstiltak;<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1"><i>Omstillingsstøtte.</i> Dette er en engangsstøtte som kan gis til foretak eller eier av landbrukseiendom og til fellestiltak mellom flere foretak eller eiere av landbrukseiendom. Støtten gis til nedskriving av investeringskostnader knyttet til driftsomlegging, på omlagt og tilgrensende arealer. Engangsstøtten kan være inntil 70% av godkjent tilskuddsgrunnlag. I tilskuddsgrunnlaget kan tas med kostnader til gjerding, drikkeplasser og tilplantinger for å skaffe ly og skygge for beitedyra, herunder utforming av hamnehager. Tilskuddsgrunnlaget for omstillingsstøtten begrenses oppad til kr 500 pr. dekar omlagt areal (jf. § 3). Frist for utførelse av investeringsarbeider blir gitt i kontrakten, normalt 1 år.</article></article></li><li data-li-identifier="2." data-name="2."><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1"><i>Årlig arealstøtte.</i> Denne støtten skal kompensere for økte driftsutgifter, reduserte inntekter og skal stimulere til omlegging. Arealstøtten er på kr 100 pr. dekar pr. år for godkjent omlagt areal og kommer i tillegg til ordinært tilskudd som vedkommende areal gir grunnlag for, jf. forskrift av 22. mars 2002 nr. 283 om produksjonstilskudd § 5. Tilskudd til miljørettet omlegging kan ikke gis for arealer som er grunnlag for tilskudd til økologisk produksjon.</article></article></li><li data-li-identifier="3." data-name="3."><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1"><i>Støtte til utviklingstiltak.</i> Støtte til utviklingstiltak kan gis til tiltak/prosjekter som skal utvikle og styrke produksjoner basert på ekstensiv planteproduksjon. Fylkesmannen fastsetter størrelsen på støtten til utviklingstiltak i hver enkelt sak.</article></article></li></ul></article> <article class="defaultP" margin-top="true">§ 7 fjerde ledd oppheves.</article> <article class="defaultP" margin-top="true">§ 8 tredje ledd skal lyde:</article><article class="legalP" id="kapittel-1-ledd-6">Årlig arealstøtte utbetales en gang i året.</article> <article class="defaultP" margin-top="true">§ 9 skal lyde:</article><article class="legalP" id="kapittel-1-ledd-7">Fylkesmannen, eller den fylkesmannen gir fullmakt, skal føre kontroll med og følge opp de tiltak som får omstillingsstøtte og påse at vilkår i forskrift og i kontrakt er oppfylt før utbetaling av årlig arealstøtte. Mottaker av tilskudd må godta kontroll og er forpliktet til å gi nødvendige opplysninger for kontrollen. Statens landbruksforvaltning kan gi nærmere retningslinjer for kontrollen.</article> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Tilbakebetaling og motregning</span></span><article class="legalP" id="kapittel-1-foreslåttparagraf-1-ledd-1">Fylkesmannen kan kreve tilskuddet helt eller delvis tilbakebetalt dersom det avdekkes forhold som er i strid med forutsetningene for innvilging av tilskuddet. Fylkesmannen kan gi pålegg om tilleggsarbeid og utbedringer for å gi tiltaket tilfredsstillende utforming.</article><article class="legalP" id="kapittel-1-foreslåttparagraf-1-ledd-2">Kravet kan motregnes i produksjonstilskudd eller andre tilskudd som mottakeren har krav på. Det kan kreves morarenter av det beløp som skal tilbakebetales, jf. lov av 17. desember 1976 nr. 100 om renter ved forsinket betaling m.m.</article></article> <article class="defaultP" margin-top="true">§ 11 annet punktum oppheves.</article> <article class="defaultP" margin-top="true">§ 12 annet punktum oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2002-06-24-709/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juli 2002.</article></section></main></body></html>