<!DOCTYPE html><html lang="no"><head><title>Forskrift om endring i forskrift om kontroll med fremmede skip og flyttbare innretninger i norske havner m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-07-08-969</dd><dt class="dokid">DokumentID</dt><dd class="dokid">LTI/forskrift/2002-07-08-969</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 11</dd><dt class="dateInForce">I kraft fra</dt><dd class="dateInForce">2002-07-08</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-07-01-774</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7/§1</li><li>lov/1903-06-09-7/§82</li><li>forskrift/1978-12-01-1</li><li>forskrift/1979-01-15-1</li></ul></dd><dt class="dateOfPublication">Kunngjort</dt><dd class="dateOfPublication">2002-09-06</dd><dt class="journalNumber">Journalnummer</dt><dd class="journalNumber">2002-0825</dd><dt class="titleShort">Korttittel</dt><dd class="titleShort">Endr. i forskr. om kontroll med fremmede skip</dd><dt class="title">Tittel</dt><dd class="title">Forskrift om endring i forskrift om kontroll med fremmede skip og flyttbare innretninger i norske havner m.v.</dd><dt class="miscInformation">Annet om dokumentet</dt><dd class="miscInformation">Fastsatt av Sjøfartsdirektoratet 8. juli 2002 med hjemmel i lov av 9. juni 1903 nr. 7 om Statskontrol med Skibes Sjødygtighed m.v. § 1 fjerde ledd og § 82, jf. kgl.res. av 1. desember 1978 nr. 1 og delegeringsvedtak av 15. januar 1979 nr. 1. Jf. EØS-avtalen vedlegg XIII nr. 56h (direktiv 1999/95/EF).</dd><dt class="refid">RefID</dt><dd class="refid">forskrift/2002-07-08-969</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kontroll med fremmede skip og flyttbare innretninger i norske havner m.v.<ul class="tocSubUl"><li>I<ul class="tocSubUl"><li>§ 8A. Kontroll av arbeids- og hviletidsbestemmelser</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-07-08-969" id="dokument"><h1>Forskrift om endring i forskrift om kontroll med fremmede skip og flyttbare innretninger i norske havner m.v.</h1><section class="section" data-name="kapI" id="kapittel-1" data-lovdata-URL="LTI/forskrift/2002-07-08-969/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 1. juli 1996 nr. 774 om kontroll med fremmede skip og flyttbare innretninger i norske havner m.v. gjøres følgende endringer:</article> <article class="defaultP" margin-top="true">§ 2 ny bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1"><i>ECSA-avtalen:</i> Europeisk avtale om organisering av sjøfolks arbeidstid, inngått 30. september 1998 mellom sammenslutningen av skipsredere i Den europeiske union (ECSA) og Sammenslutningen av transportarbeiderforbund i Den europeiske union som representerer arbeidsgiverne og arbeidstakerne innen sjøfartssektoren (FST) og som er inntatt som vedlegg til direktiv 1999/63/EF av 21. juni 1998.</article></article></li></ul></article> <article class="defaultP" margin-top="true">§ 2 første ledd nåværende bokstaver b til p blir nye bokstaver c til q.</article> <article class="defaultP" margin-top="true">Ny § 8A skal lyde:</article><article class="futureLegalArticle" data-name="§8A" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8A</span>. <span class="legalArticleTitle">Kontroll av arbeids- og hviletidsbestemmelser</span></span><article class="legalP" id="kapittel-1-foreslåttparagraf-1-ledd-1">Tilsynet skal kontrollere at skip som anløper norske havner overholder kravene i ECSA-avtalen.</article><article class="legalP" id="kapittel-1-foreslåttparagraf-1-ledd-2">Når det foretas inspeksjon for å finne bevis for at et skip ikke oppfyller kravene i ECSA-avtalen, skal det kontrolleres at:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">en oversikt over arbeidsordningene om bord er slått opp om bord på et lett tilgjengelig sted.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">det er ført oppgaver over sjøfolkenes arbeids- eller hviletid og at det kan påvises at de er påtegnet av Administrasjonen.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">oversikten og oppgavene som nevnt i a og b er utformet på det eller de språk som er skipets arbeidsspråk og på engelsk og er i samsvar med vedlegg I og vedlegg II til direktiv 1999/95/EF av 13. desember 1999.</article></article></li></ul></article><article class="legalP" id="kapittel-1-foreslåttparagraf-1-ledd-3">Dersom Tilsynet mottar klage eller det på grunnlag av egne observasjoner om bord har grunn til å anta at sjøfolkene er urimelig trette, skal det foretas en detaljert inspeksjon i samsvar med andre ledd for å slå fast om arbeids- eller hviletiden som er registrert i oppgavene er i samsvar med standardene som er fastsatt i ECSA-avtalen og at de er overholdt. Det skal her tas hensyn til andre registrerte opplysninger om skipets drift.</article><article class="legalP" id="kapittel-1-foreslåttparagraf-1-ledd-4">Dersom Tilsynet mottar en klage som det ikke anser for å være åpenbart ubegrunnet eller har bevis på at et skip som anløper norsk havn ikke oppfyller kravene i ECSA-avtalen, skal det utarbeide en rapport til Administrasjonen. Dersom en inspeksjon i samsvar med andre og tredje ledd avdekker nødvendige bevis, skal Tilsynet treffe de tiltak som er nødvendige for å sikre utbedring av de forhold om bord som klart utgjør en fare for besetningsmedlemmenes sikkerhet eller helse.</article><article class="legalP" id="kapittel-1-foreslåttparagraf-1-ledd-5">Identiteten til den som har innlevert klagen, skal ikke avsløres overfor skipsføreren på det berørte skip eller rederiet.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2002-07-08-969/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 8. juli 2002. For skip som ikke er registrert i en EØS-stat trer § 8A i kraft ved datoen for ikrafttredelsen av ILO-konvensjon nr. 180 og for protokollen til ILO-konvensjon nr. 147.</article></section></main></body></html>