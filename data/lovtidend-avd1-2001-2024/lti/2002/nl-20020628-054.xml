<!DOCTYPE html><html lang="no"><head><title>Lov om endringer i straffeloven og straffeprosessloven mv. (lovtiltak mot terrorisme – gjennomføring av FN-konvensjonen 9. desember 1999 om bekjempelse av finansiering av terrorisme og FNs sikkerhetsråds resolusjon 1373 28. september 2001).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2002-06-28-54</dd><dt class="dokid">DokumentID</dt><dd class="dokid">LTI/lov/2002-06-28-54</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 6</dd><dt class="dateInForce">I kraft fra</dt><dd class="dateInForce">2002-06-28</dd><dt class="changesToDocuments">Endrer</dt><dd class="changesToDocuments"><ul><li>lov/1902-05-22-10</li><li>lov/1961-03-03-1</li><li>lov/1975-06-13-39</li><li>lov/1981-05-22-25</li><li>lov/1988-06-10-40</li><li>lov/1988-06-24-64</li><li>lov/1995-08-04-53</li><li>lov/2001-06-15-65</li></ul></dd><dt class="dateOfPublication">Kunngjort</dt><dd class="dateOfPublication">2002-06-28</dd><dt class="journalNumber">Journalnummer</dt><dd class="journalNumber">2002-0575</dd><dt class="titleShort">Korttittel</dt><dd class="titleShort">Endringslov til strl. og strpl. mv.</dd><dt class="title">Tittel</dt><dd class="title">Lov om endringer i straffeloven og straffeprosessloven mv. (lovtiltak mot terrorisme – gjennomføring av FN-konvensjonen 9. desember 1999 om bekjempelse av finansiering av terrorisme og FNs sikkerhetsråds resolusjon 1373 28. september 2001).</dd><dt class="miscInformation">Annet om dokumentet</dt><dd class="miscInformation">Ot.prp.nr.61 (2001–2002), Innst.O.nr.70 (2001–2002) og Besl.O.nr.77 (2001–2002). Odels- og lagtingsvedtak hhv. 12. og 17. juni 2002. Fremmet av Justis- og politidepartementet.</dd><dt class="refid">RefID</dt><dd class="refid">lov/2002-06-28-54</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i straffeloven og straffeprosessloven mv. (lovtiltak mot terrorisme – gjennomføring av FN-konvensjonen 9. desember 1999 om bekjempelse av finansiering av terrorisme og FNs sikkerhetsråds resolusjon 1373 28. september 2001).<ul class="tocSubUl"><li>I</li><li>II</li><li>III</li><li>IV<ul class="tocSubUl"><li>§ 202 d.</li><li>§ 202 e.</li><li>§ 202 f.</li><li>§ 202 g.</li></ul></li><li>V</li><li>VI</li><li>VII</li><li>VIII</li><li>IX</li></ul></li></ul></dd></dl></header><main class="documentBody" data-lovdata-URL="LTI/lov/2002-06-28-54" id="dokument"><h1>Lov om endringer i straffeloven og straffeprosessloven mv. (lovtiltak mot terrorisme – gjennomføring av FN-konvensjonen 9. desember 1999 om bekjempelse av finansiering av terrorisme og FNs sikkerhetsråds resolusjon 1373 28. september 2001).</h1><article class="defaultP" data-text-size="small">Endringer i følgende andre lover:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov av 3. mars 1961 nr. 1 om utlevering av lovbrytere til Danmark, Finland, Island og Sverige.</article></article></li><li data-li-identifier="2." data-name="2."><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov av 13. juni 1975 nr. 39 om utlevering av lovbrytere m.v.</article></article></li><li data-li-identifier="3." data-name="3."><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov av 10. juni 1988 nr. 40 om finansieringsvirksomhet og finansinstitusjoner.</article></article></li><li data-li-identifier="4." data-name="4."><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov av 24. juni 1988 nr. 64 om utlendingers adgang til riket og deres opphold her (utlendingsloven).</article></article></li><li data-li-identifier="5." data-name="5."><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov av 4. august 1995 nr. 53 om politiet (politiloven).</article></article></li><li data-li-identifier="6." data-name="6."><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov av 15. juni 2001 nr. 65 om gjennomføring i norsk rett av Den internasjonale straffedomstols vedtekter 17. juli 1998 (Roma-vedtektene).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2002-06-28-54/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I straffeloven 22. mai 1902 nr. 10 gjøres følgende endringer:</article> <article class="defaultP" margin-top="true">§ 12 første ledd nr. 3 bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">hører blant de som omhandles i denne lov kapittel 8, 9, 10, 11, 12, 14, 17, 18, 20, 23, 24, 25, 26 eller 33, eller §§ 135, 141, 142, 144, 147 a, 147 b, 169, 192 til 195, 197 til 199, 202, 203, 204 første ledd bokstav d, 222 til 225, 227 til 235, 238, 239, 242 til 245, 291, 292, 294 nr. 2, 317, 326 til 328, 330 siste ledd, 338, 367 til 370, eller 423, og i hvert fall når den</article></article></li></ul></article> <article class="defaultP" margin-top="true">§ 12 første ledd nr. 4 bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">hører blant dem som omhandles i denne lov §§ 83, 88, 89, 90, 91, 91 a, 93, 94, 98 til 104 a, 110 til 132, 147 a, 147 b, 148, 149, 150, 151 a, 152 første jf annet ledd, 152 a, 152 b, 153 første til fjerde ledd, 154, 159, 160, 161, 169, 174 til 178, 182 til 185, 187, 189, 190, 192 til 195, 217, 220, 221, 222 til 225, 227 til 229, 231 til 235, 238, 239, 243, 244, 256, 258, 266 til 269, 271, 276, 291, 292, 324, 325, 328, 415 eller 423 eller loven om forsvarshemmeligheter §§ 1, 2, 3 eller 5,</article></article></li></ul></article> <article class="defaultP" margin-top="true">§ 104 a skal lyde:</article><article class="legalP" id="kapittel-1-ledd-2">Den som danner eller deltar i en privat organisasjon av militær karakter eller som rekrutterer medlemmer til eller støtter en slik organisasjon, straffes med fengsel inntil 2 år. Råder organisasjonen eller dens medlemmer over forråd av våpen eller sprengstoff, har organisasjonen medlemmer under 18 år, bruker den personer under 18 år under fiendtligheter eller foreligger det andre særlig skjerpende omstendigheter, er straffen fengsel inntil 6 år.</article><article class="legalP" id="kapittel-1-ledd-3">På samme måte straffes den som danner, deltar i, rekrutterer medlemmer til eller støtter en forening eller sammenslutning som har til formål ved sabotasje, maktanvendelse eller andre ulovlige midler å forstyrre samfunnsordenen eller å oppnå innflytelse i offentlige anliggender dersom foreningen eller sammenslutningen har tatt skritt for å realisere formålet med ulovlige midler.</article> <article class="defaultP" margin-top="true">§ 132 b skal lyde:</article><article class="legalP" id="kapittel-1-ledd-4">Den som handler i strid med pålegg om taushet fastsatt i medhold av straffeprosessloven §§ 200 a, 202 g, 208 a, 210 a, jf 208 a eller 210 c, straffes med bøter eller med fengsel inntil 2 år.</article> <article class="defaultP" margin-top="true">Ny § 147 a skal lyde:</article><article class="legalP" id="kapittel-1-ledd-5">En straffbar handling som nevnt i §§ 148, 151 a, 151 b første ledd jf. tredje ledd, 152 annet ledd, 152 a annet ledd, 152 b, 153 første til tredje ledd, 153 a, 154, 223 annet ledd, 224, 225 første eller annet ledd, 231 jf. 232, eller 233 anses som en terrorhandling og straffes med fengsel inntil 21 år når handlingen er begått med det forsett<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">å forstyrre alvorlig en funksjon av grunnleggende betydning i samfunnet, som for eksempel lovgivende, utøvende eller dømmende myndighet, energiforsyning, sikker forsyning av mat eller vann, bank- og pengevesen eller helseberedskap og smittevern,</article></article></li><li data-li-identifier="b)" data-name="b)"><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">å skape alvorlig frykt i en befolkning, eller</article></article></li><li data-li-identifier="c)" data-name="c)"><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">urettmessig å tvinge offentlige myndigheter eller en mellomstatlig organisasjon til å gjøre, tåle eller unnlate noe av vesentlig betydning for landet eller organisasjonen, eller for et annet land eller en annen mellomstatlig organisasjon.</article></article></li></ul></article><article class="legalP" id="kapittel-1-ledd-6">Straffen kan ikke settes under minstestraffen som er bestemt i straffebudene som er nevnt i første punktum.</article><article class="legalP" id="kapittel-1-ledd-7">Med fengsel inntil 12 år straffes den som med slikt forsett som nevnt i første ledd, truer med å begå en straffbar handling som nevnt i første ledd, under slike omstendigheter at trusselen er egnet til å fremkalle alvorlig frykt. Får trusselen en følge som nevnt i første ledd bokstavene a, b eller c, kan fengsel inntil 21 år idømmes. Medvirkning straffes på samme måte.</article><article class="legalP" id="kapittel-1-ledd-8">Med fengsel inntil 12 år straffes den som planlegger eller forbereder en terrorhandling som nevnt i første ledd, ved å inngå forbund med noen om å begå en slik handling.</article> <article class="defaultP" margin-top="true">Ny § 147 b skal lyde:</article><article class="legalP" id="kapittel-1-ledd-9">Med fengsel inntil 10 år straffes den som fremskaffer eller samler inn penger eller andre formuesgoder, med det forsett at formuesgodene helt eller delvis skal finansiere terrorhandlinger eller andre overtredelser av § 147 a.</article><article class="legalP" id="kapittel-1-ledd-10">På samme måte straffes den som stiller penger eller andre formuesgoder, eller banktjenester eller andre finansielle tjenester til rådighet for<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-10-punkt-1"><article class="legalP" id="kapittel-1-ledd-10-punkt-1-ledd-1">en person eller et foretak som begår eller forsøker å begå lovbrudd som nevnt i § 147 a,</article></article></li><li data-li-identifier="b)" data-name="b)"><article class="listArticle" id="kapittel-1-ledd-10-punkt-2"><article class="legalP" id="kapittel-1-ledd-10-punkt-2-ledd-1">et foretak som noen som nevnt i bokstav a eier eller har kontroll over, eller</article></article></li><li data-li-identifier="c)" data-name="c)"><article class="listArticle" id="kapittel-1-ledd-10-punkt-3"><article class="legalP" id="kapittel-1-ledd-10-punkt-3-ledd-1">et foretak eller en person som handler på vegne av eller på instruks fra noen som nevnt i bokstavene a eller b.</article></article></li></ul></article><article class="legalP" id="kapittel-1-ledd-11">Medvirkning straffes på samme måte.</article></section><section class="section" data-name="kapII" id="kapittel-2" data-lovdata-URL="LTI/lov/2002-06-28-54/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 3. mars 1961 nr. 1 om utlevering av lovbrytere til Danmark, Finland, Island og Sverige gjøres følgende endringer:</article> <article class="defaultP" margin-top="true">§ 12 første ledd første punktum skal lyde:</article><article class="legalP" id="kapittel-2-ledd-2">Til fremme av undersøkelsen og for å sikre utlevering kan de tvangsmidler som er nevnt i straffeprosessloven kap 14, 15, 15 a, 15 b, 16, 16 a og 16 b anvendes i samme utstrekning som i saker angående lovovertredelser av tilsvarende art som forfølges her i riket.</article> <article class="defaultP" margin-top="true">§ 16 første ledd første punktum skal lyde:</article><article class="legalP" id="kapittel-2-ledd-3">Overfor den som i en av de stater som er nevnt i § 1 er etterlyst for straffbar handling som etter denne lov kan begrunne utlevering, kan det anvendes tvangsmidler etter straffeprosessloven kap 14, 15, 15 a, 15 b, 16, 16 a og 16 b i samme utstrekning som i saker angående lovovertredelser av tilsvarende art som forfølges her i riket.</article></section><section class="section" data-name="kapIII" id="kapittel-3" data-lovdata-URL="LTI/lov/2002-06-28-54/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I utleveringsloven 13. juni 1975 nr. 39 gjøres følgende endringer:</article> <article class="defaultP" margin-top="true">§ 15 nr. 1 første punktum skal lyde:</article><article class="legalP" id="kapittel-3-ledd-2">Til fremme av undersøkelsen og for å sikre utlevering kan de tvangsmidler som er nevnt i straffeprosessloven kapitler 14, 15, 15 a, 15 b, 16, 16 a og 16 b anvendes i samme utstrekning som i saker angående lovbrudd av tilsvarende art som forfølges her i riket.</article> <article class="defaultP" margin-top="true">§ 20 nr. 1 første punktum skal lyde:</article><article class="legalP" id="kapittel-3-ledd-3">Når en person i fremmed stat er siktet, tiltalt eller domfelt for en straffbar handling som kan begrunne utlevering etter denne lov, kan tvangsmidler etter straffeprosessloven kapitler 14, 15, 15 a, 15 b, 16, 16 a og 16 b anvendes overfor ham i samme utstrekning som i saker angående lovbrudd av tilsvarende art som forfølges her i riket, såframt kompetent myndighet i den fremmede stat ber om det før utleveringsbegjæring er framsatt.</article> <article class="defaultP" margin-top="true">§ 24 nr. 1 skal lyde:</article><article class="legalP" id="kapittel-3-ledd-4">Til bruk for straffesak i fremmed stat kan det på begjæring bestemmes at tvangsmidler som nevnt i straffeprosessloven kapitler 15, 15 a, 15 b, 16, 16 a, 16 b og 17, skal kunne anvendes på samme måte som i saker om lovbrudd av tilsvarende art som forfølges her i riket.</article></section><section class="section" data-name="kapIV" id="kapittel-4" data-lovdata-URL="LTI/lov/2002-06-28-54/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I straffeprosessloven 22. mai 1981 nr. 25 gjøres følgende endringer:</article> <article class="defaultP" margin-top="true">§ 100 a første ledd skal lyde:</article><article class="legalP" id="kapittel-4-ledd-2">Når forhørsretten behandler en sak etter §§ 200 a, 202 c, 202 e, 208 a, 210 a, 210 c, 216 a eller 216 b, skal retten straks oppnevne offentlig forsvarer for den mistenkte.</article> <article class="defaultP" margin-top="true">Nytt kapittel 15 b skal lyde:<p class="leddfortsettelse">Kapittel 15 b. Båndlegging av formuesgoder.</p></article><article class="futureLegalArticle" data-name="§202d" id="kapittel-4-foreslåttparagraf-1"><span class="futureLegalArticleHeader"><span class="legalArticleValue">§ 202 d</span>.</span><article class="legalP" id="kapittel-4-foreslåttparagraf-1-ledd-1">Når noen med skjellig grunn mistenkes for overtredelse av eller forsøk på overtredelse av straffeloven §§ 147 a eller 147 b, kan sjefen eller den stedfortredende sjefen for Politiets sikkerhetstjeneste, eller en statsadvokat, beslutte å båndlegge formuesgoder som tilhører<ul class="defaultList"><li data-li-identifier="a)" data-name="a)"><article class="listArticle" id="kapittel-4-foreslåttparagraf-1-ledd-1-punkt-1"><article class="legalP" id="kapittel-4-foreslåttparagraf-1-ledd-1-punkt-1-ledd-1">den mistenkte</article></article></li><li data-li-identifier="b)" data-name="b)"><article class="listArticle" id="kapittel-4-foreslåttparagraf-1-ledd-1-punkt-2"><article class="legalP" id="kapittel-4-foreslåttparagraf-1-ledd-1-punkt-2-ledd-1">et foretak som den mistenkte eier eller har kontroll over, eller</article></article></li><li data-li-identifier="c)" data-name="c)"><article class="listArticle" id="kapittel-4-foreslåttparagraf-1-ledd-1-punkt-3"><article class="legalP" id="kapittel-4-foreslåttparagraf-1-ledd-1-punkt-3-ledd-1">et foretak eller en person som handler på vegne av eller på instruks fra noen som nevnt i bokstav a eller b.</article></article></li></ul></article><article class="legalP" id="kapittel-4-foreslåttparagraf-1-ledd-2">Formuesgoder som er nødvendige til underhold av den beslutningen retter seg mot, hans husstand eller noen han forsørger, kan ikke båndlegges.</article><article class="legalP" id="kapittel-4-foreslåttparagraf-1-ledd-3">Beslutningen skal være skriftlig, identifisere den mistenkte og kort beskrive grunnlaget for beslutningen.</article></article><article class="futureLegalArticle" data-name="§202e" id="kapittel-4-foreslåttparagraf-2"><span class="futureLegalArticleHeader"><span class="legalArticleValue">§ 202 e</span>.</span><article class="legalP" id="kapittel-4-foreslåttparagraf-2-ledd-1">Påtalemyndigheten skal snarest mulig og senest innen syv dager etter at den har truffet beslutning etter § 202 d, bringe saken inn for forhørsretten, som ved kjennelse avgjør om beslutningen skal opprettholdes. Domstolloven § 149 første ledd gjelder tilsvarende. Opprettholder retten beslutningen, fastsetter den samtidig en bestemt tidsfrist for båndleggingen. § 185 første ledd gjelder tilsvarende. Før retten treffer kjennelsen, skal den mistenkte og andre som saken gjelder, varsles og gis anledning til å uttale seg.</article><article class="legalP" id="kapittel-4-foreslåttparagraf-2-ledd-2">Er det strengt nødvendig av hensyn til etterforskningen, kan retten beslutte at varsel som nevnt i første ledd skal unnlates og underretning om kjennelsen utsettes. I så fall skal retten i kjennelsen sette en frist for når underretning skal skje. Fristen skal ikke overstige fire uker, men kan forlenges av retten ved kjennelse med inntil fire uker om gangen. Når fristen løper ut, skal den mistenkte og andre som saken gjelder, underrettes om kjennelsen og om at de kan kreve at retten avgjør om båndleggingen skal opprettholdes.</article></article><article class="futureLegalArticle" data-name="§202f" id="kapittel-4-foreslåttparagraf-3"><span class="futureLegalArticleHeader"><span class="legalArticleValue">§ 202 f</span>.</span><article class="legalP" id="kapittel-4-foreslåttparagraf-3-ledd-1">Dersom retten beslutter å båndlegge formuesgoder etter § 202 d, skal påtalemyndigheten snarest mulig vurdere om det er grunnlag for å ta beslag eller heftelse i formuesgodene, jf. kapittel 16 og 17. Dersom vilkårene for å båndlegge ikke lenger er oppfylt, skal båndleggingen uten ugrunnet opphold oppheves. Båndleggingen faller senest bort når saken er endelig avgjort.</article></article><article class="futureLegalArticle" data-name="§202g" id="kapittel-4-foreslåttparagraf-4"><span class="futureLegalArticleHeader"><span class="legalArticleValue">§ 202 g</span>.</span><article class="legalP" id="kapittel-4-foreslåttparagraf-4-ledd-1">Påtalemyndigheten kan pålegge andre enn dem som er nevnt i § 122 første og annet ledd å yte nødvendig bistand for å båndlegge et formuesgode. Er det aktuelt å begjære utsatt underretning etter § 202 e annet ledd, kan påtalemyndigheten pålegge andre enn dem som er nevnt i § 122 første og annet ledd å bevare taushet om beslutningen om å båndlegge formuesgodet inntil utsatt underretning blir gitt. Når taushetsplikten har opphørt, skal påtalemyndigheten snarest mulig varsle den som har fått slikt pålegg.</article></article></section><section class="section" data-name="kapV" id="kapittel-5" data-lovdata-URL="LTI/lov/2002-06-28-54/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I finansieringsvirksomhetsloven 10. juni 1988 nr. 40 gjøres følgende endring:</article> <article class="defaultP" margin-top="true">§ 2-17 tredje ledd første punktum skal lyde:</article><article class="legalP" id="kapittel-5-ledd-2">Dersom en finansinstitusjon har mistanke om at en transaksjon har tilknytning til utbytte av en straffbar handling, eller til forhold som rammes av straffeloven § 147 a eller § 147 b, plikter den å foreta nærmere undersøkelser for å få bekreftet eller avkreftet mistanken.</article></section><section class="section" data-name="kapVI" id="kapittel-6" data-lovdata-URL="LTI/lov/2002-06-28-54/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">I utlendingsloven 24. juni 1988 nr. 64 gjøres følgende endringer:</article> <article class="defaultP" margin-top="true">§ 29 første ledd bokstav d skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-6-ledd-1-punkt-1"><article class="legalP" id="kapittel-6-ledd-1-punkt-1-ledd-1">når hensynet til rikets sikkerhet gjør det nødvendig,</article></article></li></ul></article> <article class="defaultP" margin-top="true">§ 29 første ledd ny bokstav e skal lyde:<ul class="defaultList"><li data-li-identifier="e)" data-name="e)"><article class="listArticle" id="kapittel-6-ledd-1-punkt-2"><article class="legalP" id="kapittel-6-ledd-1-punkt-2-ledd-1">når utlendingen har overtrådt straffeloven §§ 147 a eller 147 b, eller har gitt trygt tilholdssted til noen som utlendingen kjenner til at har begått en slik forbrytelse.</article></article></li></ul></article> <article class="defaultP" margin-top="true">§ 29 annet ledd første punktum skal lyde:</article><article class="legalP" id="kapittel-6-ledd-2">Utvisning etter første ledd bokstav a, b, c og e besluttes ikke dersom det i betraktning av forholdets alvor og utlendingens tilknytning til riket vil være et uforholdsmessig tiltak overfor utlendingen selv eller de nærmeste familiemedlemmene.</article> <article class="defaultP" margin-top="true">§ 30 annet og tredje ledd skal lyde:</article><article class="legalP" id="kapittel-6-ledd-3">Utlending som fyller kravene til å få bosettingstillatelse, kan bare bortvises eller utvises<ul class="defaultList"><li data-li-identifier="a)" data-name="a)"><article class="listArticle" id="kapittel-6-ledd-3-punkt-1"><article class="legalP" id="kapittel-6-ledd-3-punkt-1-ledd-1">når hensynet til rikets sikkerhet gjør det nødvendig, jf. § 29 første ledd bokstav d,</article></article></li><li data-li-identifier="b)" data-name="b)"><article class="listArticle" id="kapittel-6-ledd-3-punkt-2"><article class="legalP" id="kapittel-6-ledd-3-punkt-2-ledd-1">når utlendingen har sonet eller er ilagt straff for forhold som etter norsk lov kan føre til fengselsstraff i tre år eller mer eller som gjelder overtredelse av straffeloven §§ 162 og 317 jf. 162, og dette er skjedd for mindre enn fem år siden i utlandet eller for mindre enn ett år siden her i riket. Tilsvarende gjelder ved ilagt særreaksjon som følge av straffbare forhold som nevnt,</article></article></li><li data-li-identifier="c)" data-name="c)"><article class="listArticle" id="kapittel-6-ledd-3-punkt-3"><article class="legalP" id="kapittel-6-ledd-3-punkt-3-ledd-1">når utlendingen har overtrådt straffeloven §§ 147 a eller 147 b, eller har gitt trygt tilholdssted til noen som utlendingen kjenner til at har begått en slik forbrytelse, jf § 29 første ledd bokstav e.</article></article></li></ul></article><article class="legalP" id="kapittel-6-ledd-4">Utvisning etter annet ledd bokstav b eller c besluttes ikke dersom det i betraktning av forholdets alvor og utlendingens tilknytning til riket vil være et uforholdsmessig tiltak overfor utlendingen selv eller de nærmeste familiemedlemmene.</article> <article class="defaultP" margin-top="true">§ 58 tredje ledd skal lyde:</article><article class="legalP" id="kapittel-6-ledd-5">Utlending som omfattes av EØS-avtalen, kan utvises når utlendingen har overtrådt straffeloven §§ 147 a eller 147 b, eller har gitt trygt tilholdssted til noen som utlendingen kjenner til at har begått en slik forbrytelse.</article> <article class="defaultP" margin-top="true">Nåværende tredje til sjuende ledd blir fjerde til nytt åttende ledd.</article></section><section class="section" data-name="kapVII" id="kapittel-7" data-lovdata-URL="LTI/lov/2002-06-28-54/KAPITTEL_7"><h2 data-text-align="center">VII</h2><article class="legalP" id="kapittel-7-ledd-1">I politiloven 4. august 1995 nr. 53 gjøres følgende endring:</article> <article class="defaultP" margin-top="true">§ 17 b første ledd nr. 5 første punktum skal lyde:<ul class="defaultList"><li data-li-identifier="5." data-name="5."><article class="listArticle" id="kapittel-7-ledd-1-punkt-1"><article class="legalP" id="kapittel-7-ledd-1-punkt-1-ledd-1">sabotasje og politisk motivert vold eller tvang, eller overtredelser av straffeloven §§ 147 a og 147 b.</article></article></li></ul></article></section><section class="section" data-name="kapVIII" id="kapittel-8" data-lovdata-URL="LTI/lov/2002-06-28-54/KAPITTEL_8"><h2 data-text-align="center">VIII</h2><article class="legalP" id="kapittel-8-ledd-1">I lov 15. juni 2001 nr. 65 om gjennomføring av Roma-vedtektene gjøres følgende endring:</article> <article class="defaultP" margin-top="true">§ 16 oppheves.</article></section><section class="section" data-name="kapIX" id="kapittel-9" data-lovdata-URL="LTI/lov/2002-06-28-54/KAPITTEL_9"><h2 data-text-align="center">IX</h2><article class="centeredP" data-text-align="center">Ikrafttredelse</article><article class="legalP" id="kapittel-9-ledd-1">Loven her trer i kraft straks. Fra samme tidspunkt oppheves provisorisk anordning 5. oktober 2001 om forbud mot finansiering av terrorisme m.m.</article><article class="legalP" id="kapittel-9-ledd-2">Fra det tidspunkt lov ... om endringer i rettegangslovgivningen m.m. (bortfall av funksjonsbetegnelser på domstolene m.m.) trer i kraft, skal henvisningen til forhørsretten i straffeprosessloven § 202e, første ledd endres til tingretten.</article></section></main></body></html>