<!DOCTYPE html><html lang="no"><head><title>Forskrift om endring i forskrift til opplæringslova.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-07-08-797</dd><dt class="dokid">DokumentID</dt><dd class="dokid">LTI/forskrift/2002-07-08-797</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 9</dd><dt class="dateInForce">I kraft fra</dt><dd class="dateInForce">2002-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-06-28-722</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1998-07-17-61</li></ul></dd><dt class="dateOfPublication">Kunngjort</dt><dd class="dateOfPublication">2002-07-23</dd><dt class="journalNumber">Journalnummer</dt><dd class="journalNumber">2002-0772</dd><dt class="titleShort">Korttittel</dt><dd class="titleShort">Endr. i forskrift til opplæringslova</dd><dt class="title">Tittel</dt><dd class="title">Forskrift om endring i forskrift til opplæringslova.</dd><dt class="miscInformation">Annet om dokumentet</dt><dd class="miscInformation">Fastsett av Utdannings- og forskingsdepartementet 8. juli 2002 med heimel i lov av 17. juli 1998 nr. 61 om grunnskolen og den vidaregåande opplæringa (opplæringslova).</dd><dt class="refid">RefID</dt><dd class="refid">forskrift/2002-07-08-797</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til opplæringslova.<ul class="tocSubUl"><li>I<ul class="tocSubUl"><li>§ 3-23. Retten for vaksne til å få vitnemål frå grunnskolen</li><li>§ 3-24. Godkjenning av fag/delar av fag</li><li>§ 3-25. Føring av vitnemål for vaksne</li><li>§ 3-26. Føring av karakter for vaksne i enkeltfag og i delar av fag</li><li>§ 3-28. Fastsetjing av avgangsprøver for vaksne privatistar</li><li>§ 3-29. Andre reglar</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-07-08-797" id="dokument"><h1>Forskrift om endring i forskrift til opplæringslova.</h1><section class="section" data-name="kapI" id="kapittel-1" data-lovdata-URL="LTI/forskrift/2002-07-08-797/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 28. juni 1999 nr. 722 til opplæringslova blir det gjort følgjande endringar:</article> <article class="defaultP" margin-top="true">§ 3-23 – § 3-26 skal lyde:</article><article class="futureLegalArticle" data-name="§3-23" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-23</span>. <span class="legalArticleTitle">Retten for vaksne til å få vitnemål frå grunnskolen</span></span><article class="legalP" id="kapittel-1-foreslåttparagraf-1-ledd-1">Grunnskolar med avgangselevar har plikt til å ta imot oppmelding frå vaksne som ønskjer vitnemål med karakterar på linje med avgangselevar i grunnskolen. Kommunar med etablerte vaksenopplæringssentra kan fastsetje at desse kan ta i mot oppmelding frå vaksne.</article><article class="legalP" id="kapittel-1-foreslåttparagraf-1-ledd-2">Vaksne som ønskjer vitnemål frå grunnskolen, kan gå opp til avgangsprøve som privatistar utan å ta opplæring på førehand. Dei må avleggje avgangsprøve i både skriftlege og munnlege fag.</article><article class="legalP" id="kapittel-1-foreslåttparagraf-1-ledd-3">I språkfaga (norsk/samisk og engelsk) må kandidatane (anten dei er privatistar eller har deltakarstatus) ha avgangskarakter i den skriftlege og munnlege delen av faget same skoleåret. I norsk må dei i tillegg ha avgangskarakter i norsk sidemål same året, jf. § 3-25.</article><article class="legalP" id="kapittel-1-foreslåttparagraf-1-ledd-4">Vaksne som tek del i eit grunnskoletilbod som kommunen har ansvaret for, har rett til å få standpunktkarakter i dei faga eller basert på dei modulane dei følgjer opplæringa i, og dei følgjer den ordinære trekkordninga for grunnskoleopplæring for vaksne. Omfanget av lærestoffet må vere likeverdig med det elevane i avgangsklassane har arbeidd med. Rektor godkjenner i kvart enkelt tilfelle lærestoffet. Kommunen har plikt til å sørgje for at vaksne kan få grunnskoleopplæring, men dei kan be studieforbund, fjernundervisningsinstitusjonar eller andre å gi opplæring. Både når kommunen sjølv gir opplæring og når han set opplæringa ut på oppdrag, skal kommunen sjå til at standpunktkarakter blir gitt på forsvarleg grunnlag.</article><article class="legalP" id="kapittel-1-foreslåttparagraf-1-ledd-5">Kommunen skal gi vaksne orientering om den ordninga som er fastlagd i lov og forskrifter.</article><article class="legalP" id="kapittel-1-foreslåttparagraf-1-ledd-6">Kommunen er ansvarleg for oppmelding, avgangsprøving for privatistar og utskriving av vitnemål for vaksne.</article><article class="legalP" id="kapittel-1-foreslåttparagraf-1-ledd-7">Nordmenn som bur utanlands, og sjøfolk i utanriksfart, kan ta prøver i fag/delar av fag der oppgåvene kan vere skriftlege.</article></article><article class="futureLegalArticle" data-name="§3-24" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-24</span>. <span class="legalArticleTitle">Godkjenning av fag/delar av fag</span></span><article class="legalP" id="kapittel-1-foreslåttparagraf-2-ledd-1">På grunnlag av kompetansekartlegging, jf. § 4A-8 i opplæringslova, kan vaksne få godkjent eit eller fleire fag og få vitnemål. Vurderinga av kompetansen skal framgå på vitnemålet med nemningane godkjend/ikkje godkjend.</article><article class="legalP" id="kapittel-1-foreslåttparagraf-2-ledd-2">Vaksne kan få opplæring og karakter i modular av eit fag. Før modulstrukturert opplæring blir sett i verk, skal deltakaren sin kompetanse kartleggjast, slik at han/ho kan få opplæring i den eller dei modular han/ho treng. Vaksne kan på bakgrunn av kompetansekartlegging få godkjend ein eller fleire modular i eit fag. Det er den heilskaplege kompetansen, slik han er forklart i den enkelte modulen, som skal liggje til grunn for kartlegginga. Når ein deltakar søkjer godkjenning for ein modul, får han/ho karakteren godkjend/ikkje godkjend. Det er berre den endelege standpunktkarakteren, ikkje karakterane for dei enkelte modulane som skal framgå av vitnemålet.</article><article class="legalP" id="kapittel-1-foreslåttparagraf-2-ledd-3">Kommunen har ansvar for at godkjenning skjer på forsvarleg grunnlag, og godkjenninga blir knytt til måloppnåing i modulen/faget.</article></article><article class="futureLegalArticle" data-name="§3-25" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-25</span>. <span class="legalArticleTitle">Føring av vitnemål for vaksne</span></span><article class="legalP" id="kapittel-1-foreslåttparagraf-3-ledd-1">Vitnemål for fullført grunnskoleopplæring for vaksne blir skrive ut når deltakaren har karakterar etter forskrifta § 3-6 i faga<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">norsk</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">engelsk</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">matematikk</article></article></li></ul><p class="leddfortsettelse">og to av faga</p><ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1">natur- og miljøfag</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-1-punkt-5"><article class="legalP" id="kapittel-1-foreslåttparagraf-3-ledd-1-punkt-5-ledd-1">samfunnsfag</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-1-punkt-6"><article class="legalP" id="kapittel-1-foreslåttparagraf-3-ledd-1-punkt-6-ledd-1">kristendoms-, religions- og livssynskunnskap.</article></article></li></ul></article><article class="legalP" id="kapittel-1-foreslåttparagraf-3-ledd-2">Vaksne som har teiknspråk eller samisk som førstespråk, kan få karakter i desse faga i staden for i norsk. Tilsvarande gjeld for vaksne som får opplæring i norsk som andrespråk for språklege minoritetar.</article><article class="legalP" id="kapittel-1-foreslåttparagraf-3-ledd-3">Det skal berre gis ein samlekarakter i matematikk.</article><article class="legalP" id="kapittel-1-foreslåttparagraf-3-ledd-4">Vitnemål for vaksne skal førast på eitt eige formular som er likeverdig med vitnemål frå grunnskolen.</article><article class="legalP" id="kapittel-1-foreslåttparagraf-3-ledd-5">Det skal nyttast same karakterskala som for grunnskolen.</article><article class="legalP" id="kapittel-1-foreslåttparagraf-3-ledd-6">Karakterane til avgangsprøva blir saman med eventuelle standpunktkarakterar innførte i protokollen for avgangskarakterar.</article></article><article class="futureLegalArticle" data-name="§3-26" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 3-26</span>. <span class="legalArticleTitle">Føring av karakter for vaksne i enkeltfag og i delar av fag</span></span><article class="legalP" id="kapittel-1-foreslåttparagraf-4-ledd-1">Vaksne som tek avgangsprøve som privatistar og ønskjer karakter i enkeltfag, får karakteren ført på eige formular.</article><article class="legalP" id="kapittel-1-foreslåttparagraf-4-ledd-2">Vaksne som ber om det, kan få karakter i berre ein del av eit fag, som t.d. modulkarakter. Karakteren blir gitt på eige formular.</article></article> <article class="defaultP" margin-top="true">§ 3-28 skal lyde:</article><article class="futureLegalArticle" data-name="§3-28" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 3-28</span>. <span class="legalArticleTitle">Fastsetjing av avgangsprøver for vaksne privatistar</span></span><article class="legalP" id="kapittel-1-foreslåttparagraf-5-ledd-1">Læringssenteret er ansvarleg for sentralt gitte skriftlege avgangsprøver for privatistar. Vaksne nyttar dei særskilde avgangs-/privatistprøvene for vaksne.</article><article class="legalP" id="kapittel-1-foreslåttparagraf-5-ledd-2">Vaksne privatistar som er oppmelde til avgangsprøve, men som blir sjuke på prøvedagen, kan etter søknad frå kommunen til statens utdanningskontor i fylket gå opp til lokalt gitt avgangsprøve så snart det let seg gjere.</article><article class="legalP" id="kapittel-1-foreslåttparagraf-5-ledd-3">Dersom det ligg føre velferdsgrunnar, kan statens utdanningskontor i fylket, etter søknad frå den enkelte kommunen, gi høve til å nytte lokalt gitte avgangsprøver for privatistar. Skolen utviklar og ordnar den lokalt gitte avgangs-/privatistprøva etter sentralt gitte retningslinjer. Skolen er ansvarleg for munnleg avgangsprøve for privatistar. Ved oppmelding godkjenner rektor i kvart tilfelle lærestoffet og tek stilling til omfanget av prøvinga.</article></article> <article class="defaultP" margin-top="true">Ny § 3-29 skal lyde:</article><article class="futureLegalArticle" data-name="§3-29" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 3-29</span>. <span class="legalArticleTitle">Andre reglar</span></span><article class="legalP" id="kapittel-1-foreslåttparagraf-6-ledd-1">Reglane i forskrifta § 3-3 til § 3-6, § 3-8, § 3-13 og § 3-15, § 3-17 til § 3-22 , § 5-1 til § 5-10, § 5-12 og § 8-1 gjeld for vaksne så langt dei høver.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2002-07-08-797/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringane trer i kraft 1. august 2002.</article></section></main></body></html>