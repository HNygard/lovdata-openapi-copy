<!DOCTYPE html><html lang="no"><head><title>Forskrift om regulering av fangst av sel i Vesterisen og Østisen i 2002.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-02-06-159</dd><dt class="dokid">DokumentID</dt><dd class="dokid">LTI/forskrift/2002-02-06-159</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 2</dd><dt class="dateInForce">I kraft fra</dt><dd class="dateInForce">2002-02-06 – 2002-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§45</li><li>lov/1999-03-26-15/§12</li><li>forskrift/2000-02-11-99</li></ul></dd><dt class="dateOfPublication">Kunngjort</dt><dd class="dateOfPublication">2002-02-19</dd><dt class="journalNumber">Journalnummer</dt><dd class="journalNumber">2002-0166</dd><dt class="titleShort">Korttittel</dt><dd class="titleShort">Forskrift om regulering av selfangst</dd><dt class="title">Tittel</dt><dd class="title">Forskrift om regulering av fangst av sel i Vesterisen og Østisen i 2002.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 6. februar 2002 med hjemmel i lov av 3. juni 1983 nr. 40 om saltvannsfiske m.v. § 4, § 5 og § 45 og lov av 26. mars 1999 nr. 15 om retten til å delta i fiske og fangst (deltakerloven) § 12, jf. kgl.res. av 11. februar 2000 nr. 99.</dd><dt class="refid">RefID</dt><dd class="refid">forskrift/2002-02-06-159</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fangst av sel i Vesterisen og Østisen i 2002.<ul class="tocSubUl"><li>Kapittel 1. Deltakelse i selfangst<ul class="tocSubUl"><li>§ 1. Fangstforbud</li><li>§ 2. Unntak fra fangstforbudet og vilkår for deltakelse</li></ul></li><li>Kapittel 2. Vesterisen<ul class="tocSubUl"><li>§ 3. Fangstområde</li><li>§ 4. Kvoter</li><li>§ 5. Fangstforbud</li><li>§ 6. Fangstperiode</li></ul></li><li>Kapittel 3. Østisen<ul class="tocSubUl"><li>§ 7. Fangstområde</li><li>§ 8. Kvoter</li><li>§ 9. Fangstforbud</li><li>§ 10. Fangstperiode</li></ul></li><li>Kapittel 4. Generelle bestemmelser<ul class="tocSubUl"><li>§ 11. Definisjoner</li><li>§ 12. Påmelding</li><li>§ 13. Fordeling av kvoter</li><li>§ 14. Refordeling</li><li>§ 15. Føring av fangstdagbok</li><li>§ 16. Kontroll</li><li>§ 17. Bemyndigelse</li><li>§ 18. Straff</li><li>§ 19. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2002-02-06-159" id="dokument"><h1>Forskrift om regulering av fangst av sel i Vesterisen og Østisen i 2002.</h1><section class="section" data-name="kap1" id="kapittel-1" data-lovdata-URL="LTI/forskrift/2002-02-06-159/KAPITTEL_1"><h2>Kapittel 1. Deltakelse i selfangst</h2><article class="legalArticle" data-lovdata-URL="LTI/forskrift/2002-02-06-159/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Fangstforbud</span></h3><article class="legalP" id="kapittel-1-paragraf-1-ledd-1">Det er forbudt for norske fartøy å drive selfangst.</article></article><article class="legalArticle" data-lovdata-URL="LTI/forskrift/2002-02-06-159/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Unntak fra fangstforbudet og vilkår for deltakelse</span></h3><article class="legalP" id="kapittel-1-paragraf-2-ledd-1">Uten hensyn til forbudet i § 1, kan norske fartøy drive selfangst, dersom de fyller følgende vilkår:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">Fartøyet må være registrert i merkeregisteret.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">Fartøyet må være egnet og utstyrt for å drive selfangst.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1">Fartøyets skipper må ha deltatt på Fiskeridirektoratets kurs for selfangere i 2002. Dette gjelder også medlemmer av fartøyets mannskap som ikke deltok på Fiskeridirektoratets kurs for selfangere i 2001.</article></article></li></ul></article><article class="legalP" id="kapittel-1-paragraf-2-ledd-2">Fiskeridirektoratet kan i særlige tilfeller dispensere fra bestemmelsene i første ledd bokstav c.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2002-02-06-159/KAPITTEL_2"><h2>Kapittel 2. Vesterisen</h2><article class="legalArticle" data-lovdata-URL="LTI/forskrift/2002-02-06-159/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Fangstområde</span></h3><article class="legalP" id="kapittel-2-paragraf-1-ledd-1">Med Vesterisen forstås drivisområdene i fiskerisonen ved Jan Mayen og i havområdene ved Jan Mayen utenfor Grønlands fiskerisone og sørvest av Svalbard.</article></article><article class="legalArticle" data-lovdata-URL="LTI/forskrift/2002-02-06-159/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Kvoter</span></h3><article class="legalP" id="kapittel-2-paragraf-2-ledd-1">Norske fartøy som fyller vilkårene i § 2 kan fange inntil 15.000 voksne grønlandssel og 10.300 voksne klappmyss i Vesterisen.</article><article class="legalP" id="kapittel-2-paragraf-2-ledd-2">Kvotene kan tas i form av ikke-diende unger. Ved fangst av ikke-diende unger av grønlandssel skal to unger tilsvare ett voksent dyr. Ved fangst av ikke-diende unger av klappmyss skal 1,5 unge tilsvare ett voksent dyr.</article></article><article class="legalArticle" data-lovdata-URL="LTI/forskrift/2002-02-06-159/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Fangstforbud</span></h3><article class="legalP" id="kapittel-2-paragraf-3-ledd-1">Det er forbudt å drive fangst av diende unger av grønlandssel og klappmyss.</article><article class="legalP" id="kapittel-2-paragraf-3-ledd-2">Det er forbudt å drive fangst av hunner i kastelegrene.</article></article><article class="legalArticle" data-lovdata-URL="LTI/forskrift/2002-02-06-159/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Fangstperiode</span></h3><article class="legalP" id="kapittel-2-paragraf-4-ledd-1">Det er forbudt å drive fangst av klappmyss før 20. mars kl. 0700 UTC og av grønlandssel før 10. april kl. 0700 UTC.</article><article class="legalP" id="kapittel-2-paragraf-4-ledd-2">Fangst av klappmyss skal være avsluttet 10. juli kl. 2400 UTC, og fangst av grønlandssel skal være avsluttet 30. juni kl. 2400 UTC. Dersom vær- og isforholdene tilsier det, kan fangstperiodene forlenges.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2002-02-06-159/KAPITTEL_3"><h2>Kapittel 3. Østisen</h2><article class="legalArticle" data-lovdata-URL="LTI/forskrift/2002-02-06-159/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Fangstområde</span></h3><article class="legalP" id="kapittel-3-paragraf-1-ledd-1">Med Østisen forstås områdene øst for 20° Ø i Russlands økonomiske sone.</article></article><article class="legalArticle" data-lovdata-URL="LTI/forskrift/2002-02-06-159/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Kvoter</span></h3><article class="legalP" id="kapittel-3-paragraf-2-ledd-1">Norske fartøy som fyller vilkårene i § 2 kan fange inntil 5.000 voksne grønlandssel i Østisen.</article><article class="legalP" id="kapittel-3-paragraf-2-ledd-2">Kvoten kan tas i form av ikke-diende unger. Ved fangst av ikke-diende unger skal 2,5 unger tilsvare ett voksent dyr.</article></article><article class="legalArticle" data-lovdata-URL="LTI/forskrift/2002-02-06-159/§9" data-name="§9" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Fangstforbud</span></h3><article class="legalP" id="kapittel-3-paragraf-3-ledd-1">Det er forbudt å drive fangst av diende unger av grønlandssel.</article><article class="legalP" id="kapittel-3-paragraf-3-ledd-2">Det er forbudt å drive fangst av andre selarter enn grønlandssel.</article></article><article class="legalArticle" data-lovdata-URL="LTI/forskrift/2002-02-06-159/§10" data-name="§10" id="kapittel-3-paragraf-4"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Fangstperiode</span></h3><article class="legalP" id="kapittel-3-paragraf-4-ledd-1">Det er forbudt å fange grønlandssel før 23. mars kl. 0700 UTC.</article><article class="legalP" id="kapittel-3-paragraf-4-ledd-2">Fangsten skal være avsluttet 20. april kl. 2400 UTC. Dersom vær- og isforholdene tilsier det kan fangstperioden forlenges til 10. mai kl. 2400 UTC.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2002-02-06-159/KAPITTEL_4"><h2>Kapittel 4. Generelle bestemmelser</h2><article class="legalArticle" data-lovdata-URL="LTI/forskrift/2002-02-06-159/§11" data-name="§11" id="kapittel-4-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Definisjoner</span></h3><article class="legalP" id="kapittel-4-paragraf-1-ledd-1">Med unge forstås sel som er yngre enn ett år gammel. Dyr som er eldre anses som voksne.</article><article class="legalP" id="kapittel-4-paragraf-1-ledd-2">For klappmyss anses unge som diende før 20. mars.</article><article class="legalP" id="kapittel-4-paragraf-1-ledd-3">For grønlandssel anses unge som diende før 20. mars i Østisen og før 10. april i Vesterisen.</article></article><article class="legalArticle" data-lovdata-URL="LTI/forskrift/2002-02-06-159/§12" data-name="§12" id="kapittel-4-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Påmelding</span></h3><article class="legalP" id="kapittel-4-paragraf-2-ledd-1">Den som ønsker å delta i fangst av sel må sende skriftlig påmelding til Fiskeridirektoratet innen 1. mars.</article></article><article class="legalArticle" data-lovdata-URL="LTI/forskrift/2002-02-06-159/§13" data-name="§13" id="kapittel-4-paragraf-3"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Fordeling av kvoter</span></h3><article class="legalP" id="kapittel-4-paragraf-3-ledd-1">Fiskeridirektoratet kan fordele kvotene av grønlandssel i Vesterisen og Østisen på de deltakende fartøyene. Fartøy som deltar i fangst i Østisen kan gis redusert kvote i Vesterisen.</article></article><article class="legalArticle" data-lovdata-URL="LTI/forskrift/2002-02-06-159/§14" data-name="§14" id="kapittel-4-paragraf-4"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Refordeling</span></h3><article class="legalP" id="kapittel-4-paragraf-4-ledd-1">Fiskeridirektoratet kan oppheve eller endre de fastsatte kvotene.</article><article class="legalP" id="kapittel-4-paragraf-4-ledd-2">For å sikre at totalkvoten blir tatt, kan Fiskeridirektoratet refordele kvotene på den mest hensiktsmessige måten. Fiskeridirektoratet kan fastsette dato for slik refordeling.</article><article class="legalP" id="kapittel-4-paragraf-4-ledd-3">Fiskeridirektoratet kan fastsette frist for å starte fangsten på den refordelte kvoten. Fartøy som ikke overholder fristen mister adgang til å delta.</article></article><article class="legalArticle" data-lovdata-URL="LTI/forskrift/2002-02-06-159/§15" data-name="§15" id="kapittel-4-paragraf-5"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Føring av fangstdagbok</span></h3><article class="legalP" id="kapittel-4-paragraf-5-ledd-1">Fartøy som deltar i selfangsten skal føre fangstdagbok. Fangstdagbøkene skal snarest mulig etter avsluttet tur sendes Fiskeridirektoratet.</article></article><article class="legalArticle" data-lovdata-URL="LTI/forskrift/2002-02-06-159/§16" data-name="§16" id="kapittel-4-paragraf-6"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Kontroll</span></h3><article class="legalP" id="kapittel-4-paragraf-6-ledd-1">Fiskeridirektoratet kan bestemme at fartøyene skal ha inspektør om bord under fangsten. Fartøyene kan pålegges å ha med observatør under fangsten.</article></article><article class="legalArticle" data-lovdata-URL="LTI/forskrift/2002-02-06-159/§17" data-name="§17" id="kapittel-4-paragraf-7"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Bemyndigelse</span></h3><article class="legalP" id="kapittel-4-paragraf-7-ledd-1">Fiskeridirektoratet kan endre denne forskrift og fastsette nærmere bestemmelser som er nødvendige for å oppnå en rasjonell og hensiktsmessig utøvelse eller gjennomføring av fangsten.</article></article><article class="legalArticle" data-lovdata-URL="LTI/forskrift/2002-02-06-159/§18" data-name="§18" id="kapittel-4-paragraf-8"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Straff</span></h3><article class="legalP" id="kapittel-4-paragraf-8-ledd-1">Den som forsettlig eller uaktsomt overtrer bestemmelser gitt i eller i medhold av denne forskrift straffes i henhold til lov av 3. juni 1983 nr. 40 om saltvannsfiske m.v. § 53 og lov av 26. mars 1999 nr. 15 om retten til å delta i fiske og fangst (deltakerloven) § 29. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2002-02-06-159/§19" data-name="§19" id="kapittel-4-paragraf-9"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-9-ledd-1">Denne forskrift trer ikraft straks og gjelder til og med 31. desember 2002.</article></article></section></main></body></html>