<!DOCTYPE html><html lang="no"><head><title>Forskrift om tildeling av konsesjoner for matfiskoppdrett av laks og ørret i sjøvann.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-06-21-686</dd><dt class="dokid">DokumentID</dt><dd class="dokid">LTI/forskrift/2002-06-21-686</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 7</dd><dt class="dateInForce">I kraft fra</dt><dd class="dateInForce">2002-06-21</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-14-68/§3</li><li>lov/1985-06-14-68/§4</li><li>lov/1985-06-14-68/§5</li><li>lov/1985-06-14-68/§6</li><li>lov/1985-06-14-68/§13</li></ul></dd><dt class="dateOfPublication">Kunngjort</dt><dd class="dateOfPublication">2002-07-05</dd><dt class="journalNumber">Journalnummer</dt><dd class="journalNumber">2002-0624</dd><dt class="titleShort">Korttittel</dt><dd class="titleShort">Forskrift om konsesjoner for oppdrett i sjøvann</dd><dt class="title">Tittel</dt><dd class="title">Forskrift om tildeling av konsesjoner for matfiskoppdrett av laks og ørret i sjøvann.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 21. juni 2002 med hjemmel i lov av 14. juni 1985 nr. 68 om oppdrett av fisk, skalldyr m.v. § 3, § 4, § 5 og § 6, jf. § 13.</dd><dt class="refid">RefID</dt><dd class="refid">forskrift/2002-06-21-686</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tildeling av konsesjoner for matfiskoppdrett av laks og ørret i sjøvann.<ul class="tocSubUl"><li>Kapittel I. Generelle bestemmelser<ul class="tocSubUl"><li>§ 1. Formål</li><li>§ 2. Virkeområde</li></ul></li><li>Kapittel II. Fordeling og tildeling<ul class="tocSubUl"><li>§ 3. Fordeling av konsesjoner i inneværende tildelingsrunde</li><li>§ 4. Utlysing av konsesjoner</li><li>§ 5. Innhold i søknaden</li><li>§ 6. Tildeling</li></ul></li><li>Kapittel III. Vederlag og gebyr<ul class="tocSubUl"><li>§ 7. Vederlag</li><li>§ 8. Gebyr</li></ul></li><li>Kapittel IV. Avsluttende bestemmelser<ul class="tocSubUl"><li>§ 9. Tillatelse til overdragelse/endringer i forutsetninger for tildeling</li><li>§ 10. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2002-06-21-686" id="dokument"><h1>Forskrift om tildeling av konsesjoner for matfiskoppdrett av laks og ørret i sjøvann.</h1><section class="section" data-name="kapI" id="kapittel-1" data-lovdata-URL="LTI/forskrift/2002-06-21-686/KAPITTEL_1"><h2>Kapittel I. Generelle bestemmelser</h2><article class="legalArticle" data-lovdata-URL="LTI/forskrift/2002-06-21-686/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Forskriften skal bidra til at oppdrett av laks og ørret skal få en balansert og bærekraftig utvikling som en lønnsom og livskraftig distriktsnæring.</article></article><article class="legalArticle" data-lovdata-URL="LTI/forskrift/2002-06-21-686/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften gjelder for tildeling av konsesjoner for oppdrett av matfisk av laks og ørret i sjøvann.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2002-06-21-686/KAPITTEL_2"><h2>Kapittel II. Fordeling og tildeling</h2><article class="legalArticle" data-lovdata-URL="LTI/forskrift/2002-06-21-686/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Fordeling av konsesjoner i inneværende tildelingsrunde</span></h3><article class="legalP" id="kapittel-2-paragraf-1-ledd-1">Ved den geografiske fordeling er konsesjonene lagt til områder og kommuner med stort uutnyttet potensial for oppdrettsvirksomhet, der forhold er lagt til rette for en videre utvikling av havbruksnæringen.</article><article class="legalP" id="kapittel-2-paragraf-1-ledd-2">Ved denne tildelingen skal følgende geografiske fordeling gjelde: <table><tbody><tr><td data-text-align="left" data-vertical-align="top" /><td data-text-align="left" data-vertical-align="top">Finnmark</td><td data-text-align="left" data-vertical-align="top">totalt 10 konsesjoner, fordelt med 6 konsesjoner til kommunene Vardø/Vadsø/Nesseby, 1 konsesjon til Sør-Varanger kommune, 1 konsesjon til kommunene Båtsfjord/Berlevåg og 2 konsesjoner til Porsanger kommune;</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Troms</td><td data-text-align="left" data-vertical-align="top">totalt 7 konsesjoner, fordelt med 1 konsesjon til Kvænangen kommune, 1 konsesjon til Karlsøy kommune, 1 konsesjon til Balsfjord kommune, 1 konsesjon til Tranøy kommune, 1 konsesjon til Kvæfjord kommune, 1 konsesjon til Salangen kommune og 1 konsesjon til Lavangen kommune;</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Nordland</td><td data-text-align="left" data-vertical-align="top">totalt 5 konsesjoner, fordelt med 1 konsesjon til Moskenes kommune, 1 konsesjon til Lødingen kommune, 1 konsesjon til Ballangen kommune, 1 konsesjon til Vega kommune og 1 konsesjon til Sømna kommune;</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Nord-Trøndelag</td><td data-text-align="left" data-vertical-align="top">totalt 2 konsesjoner, fordelt med 1 konsesjon til Flatanger kommune og 1 konsesjon til Nærøy kommune;</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Sør-Trøndelag</td><td data-text-align="left" data-vertical-align="top">totalt 2 konsesjoner, fordelt med 1 konsesjon til Hemne kommune og 1 konsesjon til Åfjord kommune;</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Møre og Romsdal</td><td data-text-align="left" data-vertical-align="top">totalt 3 konsesjoner, fordelt med 1 konsesjon til Sande kommune, 1 konsesjon til Tustna kommune og 1 konsesjon til Fræna kommune;</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Sogn og Fjordane</td><td data-text-align="left" data-vertical-align="top">totalt 4 konsesjoner, fordelt med 1 konsesjon til Bremanger kommune, 1 konsesjon til Askvoll kommune, 1 konsesjon til Høyanger kommune og 1 konsesjon til Solund kommune;</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Hordaland</td><td data-text-align="left" data-vertical-align="top">totalt 2 konsesjoner, fordelt med 1 konsesjon til Radøy kommune og 1 konsesjon til Kvam kommune; og</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Rogaland</td><td data-text-align="left" data-vertical-align="top">totalt 3 konsesjoner, fordelt med 1 konsesjon til Utsira kommune, 1 konsesjon til Rennesøy kommune og 1 konsesjon til Røvær i Haugesund kommune.</td></tr></tbody></table></article></article><article class="legalArticle" data-lovdata-URL="LTI/forskrift/2002-06-21-686/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Utlysing av konsesjoner</span></h3><article class="legalP" id="kapittel-2-paragraf-2-ledd-1">Fiskeridirektoratet foretar offentlig utlysing av konsesjonene, og denne skal blant annet inneholde:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">søknadsfrist hvor det framgår at søknader innkommet til Fiskeridirektoratets regionkontorer etter søknadsfrist ikke vil bli behandlet;</article></article></li><li data-li-identifier="b)" data-name="b)"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">krav til søknad;</article></article></li><li data-li-identifier="c)" data-name="c)"><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">vederlagets størrelse;</article></article></li><li data-li-identifier="d)" data-name="d)"><article class="listArticle" id="kapittel-2-paragraf-2-ledd-1-punkt-4"><article class="legalP" id="kapittel-2-paragraf-2-ledd-1-punkt-4-ledd-1">lokalisering av de enkelte konsesjoner på kommunenivå; og</article></article></li><li data-li-identifier="e)" data-name="e)"><article class="listArticle" id="kapittel-2-paragraf-2-ledd-1-punkt-5"><article class="legalP" id="kapittel-2-paragraf-2-ledd-1-punkt-5-ledd-1">oppfordring til kvinner om å søke.</article></article></li></ul></article></article><article class="legalArticle" data-lovdata-URL="LTI/forskrift/2002-06-21-686/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Innhold i søknaden</span></h3><article class="legalP" id="kapittel-2-paragraf-3-ledd-1">Krav til søknadens innhold fastsettes av Fiskeridirektoratet ved utlysing. Fiskeridirektoratet kan i tillegg kreve de opplysninger fra søker som anses nødvendig for å behandle søknaden.</article><article class="legalP" id="kapittel-2-paragraf-3-ledd-2">Søknaden skal inneholde:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-3-ledd-2-punkt-1"><article class="legalP" id="kapittel-2-paragraf-3-ledd-2-punkt-1-ledd-1">opplysninger som er relevante i forhold til tildelingskriteriene i § 6;</article></article></li><li data-li-identifier="b)" data-name="b)"><article class="listArticle" id="kapittel-2-paragraf-3-ledd-2-punkt-2"><article class="legalP" id="kapittel-2-paragraf-3-ledd-2-punkt-2-ledd-1">investerings- og finansieringsplan;</article></article></li><li data-li-identifier="c)" data-name="c)"><article class="listArticle" id="kapittel-2-paragraf-3-ledd-2-punkt-3"><article class="legalP" id="kapittel-2-paragraf-3-ledd-2-punkt-3-ledd-1">søkers eller driftsansvarliges akvakulturfaglige og økonomiske/administrative kvalifikasjoner;</article></article></li><li data-li-identifier="d)" data-name="d)"><article class="listArticle" id="kapittel-2-paragraf-3-ledd-2-punkt-4"><article class="legalP" id="kapittel-2-paragraf-3-ledd-2-punkt-4-ledd-1">søkers eierskap knyttet til eksisterende konsesjoner for laks og ørret, samt eierinteresser i selskaper med slik konsesjon eller avtale med andre konsesjonsinnehavere om overtakelse av eierandeler;</article></article></li><li data-li-identifier="e)" data-name="e)"><article class="listArticle" id="kapittel-2-paragraf-3-ledd-2-punkt-5"><article class="legalP" id="kapittel-2-paragraf-3-ledd-2-punkt-5-ledd-1">en nærmere angivelse av omsøkte lokaliteter, avstanden til andre lokaliteter, planstatus for lokaliseringsområdet, avstanden til vassdrag, avstanden til sikringssoner og avstanden til slakterier; og</article></article></li><li data-li-identifier="f)" data-name="f)"><article class="listArticle" id="kapittel-2-paragraf-3-ledd-2-punkt-6"><article class="legalP" id="kapittel-2-paragraf-3-ledd-2-punkt-6-ledd-1">kvittering for innbetalt gebyr.</article></article></li></ul></article><article class="legalP" id="kapittel-2-paragraf-3-ledd-3">Endringer i søknaden etter søknadsfristen anses som ny søknad og vil ikke bli behandlet.</article></article><article class="legalArticle" data-lovdata-URL="LTI/forskrift/2002-06-21-686/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Tildeling</span></h3><article class="legalP" id="kapittel-2-paragraf-4-ledd-1">Tildeling av konsesjoner forestås av Fiskeridirektoratets regionkontorer. Fiskeridirektoratet er klageinstans.</article><article class="legalP" id="kapittel-2-paragraf-4-ledd-2">Ved tildelingen av konsesjoner skal det blant annet legges vekt på:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-4-ledd-2-punkt-1"><article class="legalP" id="kapittel-2-paragraf-4-ledd-2-punkt-1-ledd-1">i hvilken grad den omsøkte virksomheten vil bidra til å realisere det potensial som ligger i havbruksnæringen som helhet;</article></article></li><li data-li-identifier="b)" data-name="b)"><article class="listArticle" id="kapittel-2-paragraf-4-ledd-2-punkt-2"><article class="legalP" id="kapittel-2-paragraf-4-ledd-2-punkt-2-ledd-1">søkers eksisterende eller planlagte økonomiske aktivitet i regionen, herunder integrasjon med annen næringsvirksomhet for eksempel ved samarbeid med andre næringsdrivende;</article></article></li><li data-li-identifier="c)" data-name="c)"><article class="listArticle" id="kapittel-2-paragraf-4-ledd-2-punkt-3"><article class="legalP" id="kapittel-2-paragraf-4-ledd-2-punkt-3-ledd-1">hvorvidt søker er nyetablerer eller mindre aktør i næringen.</article></article></li></ul></article></article></section><section class="section" data-name="kapIII" id="kapittel-3" data-lovdata-URL="LTI/forskrift/2002-06-21-686/KAPITTEL_3"><h2>Kapittel III. Vederlag og gebyr</h2><article class="legalArticle" data-lovdata-URL="LTI/forskrift/2002-06-21-686/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Vederlag</span></h3><article class="legalP" id="kapittel-3-paragraf-1-ledd-1">Ved tilsagn om konsesjon skal søker betale vederlag til statskassen. Vederlaget pr. konsesjon settes til 5 millioner kroner, med unntak av konsesjoner til kommunene Kvænangen og Karlsøy i Nord-Troms samt kommuner i Finnmark der vederlaget pr. konsesjon settes til 4 millioner kroner.</article><article class="legalP" id="kapittel-3-paragraf-1-ledd-2">Vederlag for konsesjon skal betales senest innen 3 – tre – uker etter at tilsagnet er mottatt av søker. Tilsagnet bortfaller dersom vederlaget ikke er betalt innen denne fristen. Konsesjonsdokument vil bli utstedt når vederlaget er betalt og omsøkte lokaliteter er klarert.</article><article class="legalP" id="kapittel-3-paragraf-1-ledd-3">Dersom tilståelse av konsesjon omgjøres i forbindelse med klage, refunderes søkers vederlag. Vederlaget refunderes ikke ved eventuell senere inndragning av konsesjon på grunn av forhold som nevnt i oppdrettsloven § 11 og § 24. Det samme gjelder dersom andre forhold gjør at konsesjonen taper sin verdi.</article></article><article class="legalArticle" data-lovdata-URL="LTI/forskrift/2002-06-21-686/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Gebyr</span></h3><article class="legalP" id="kapittel-3-paragraf-2-ledd-1">For behandling av søknad som nevnt i denne forskrift, skal søker betale et gebyr på kr 12.000,-. Kvittering for betalt gebyr leveres sammen med søknaden. Manglende innbetaling av gebyr medfører at søknaden ikke behandles.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2002-06-21-686/KAPITTEL_4"><h2>Kapittel IV. Avsluttende bestemmelser</h2><article class="legalArticle" data-lovdata-URL="LTI/forskrift/2002-06-21-686/§9" data-name="§9" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Tillatelse til overdragelse/endringer i forutsetninger for tildeling</span></h3><article class="legalP" id="kapittel-4-paragraf-1-ledd-1">Konsesjoner som tildeles etter denne forskrift kan ikke overdras uten tillatelse fra Fiskeridirektoratet i en periode på 10 år etter tilsagn om konsesjon. Det kreves i denne perioden også tillatelse for andre endringer enn overdragelse av konsesjon dersom endringene avviker fra forutsetningene for tildelingen.</article><article class="legalP" id="kapittel-4-paragraf-1-ledd-2">Tillatelse til overdragelse av konsesjon eller andre endringer kan gis dersom dette ikke vil være i strid med forutsetningene for tildelingen.</article><article class="legalP" id="kapittel-4-paragraf-1-ledd-3">Fiskeridepartementet er klageinstans etter denne bestemmelsen.</article></article><article class="legalArticle" data-lovdata-URL="LTI/forskrift/2002-06-21-686/§10" data-name="§10" id="kapittel-4-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-2-ledd-1">Forskriften trer i kraft straks.</article></article></section></main></body></html>