<!DOCTYPE html><html lang="no"><head><title>Lov om endringer i lov 23. februar 1996 nr. 9 om tjenestegjøring i internasjonale fredsoperasjoner og i lov 4. februar 1977 nr. 4 om arbeidervern og arbeidsmiljø m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2002-06-07-18</dd><dt class="dokid">DokumentID</dt><dd class="dokid">LTI/lov/2002-06-07-18</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 5</dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1996-02-23-9</li><li>lov/1977-02-04-4</li></ul></dd><dt class="dateOfPublication">Kunngjort</dt><dd class="dateOfPublication">2002-06-07</dd><dt class="journalNumber">Journalnummer</dt><dd class="journalNumber">2002-0353</dd><dt class="titleShort">Korttittel</dt><dd class="titleShort">Endringslov til fredsoperasjonsloven mv</dd><dt class="title">Tittel</dt><dd class="title">Lov om endringer i lov 23. februar 1996 nr. 9 om tjenestegjøring i internasjonale fredsoperasjoner og i lov 4. februar 1977 nr. 4 om arbeidervern og arbeidsmiljø m.v.</dd><dt class="miscInformation">Annet om dokumentet</dt><dd class="miscInformation">Ot.prp.nr.35 (2001–2002), Innst.O.nr.30 (2001–2002) og Besl.O.nr.45 (2001–2002). Odels- og lagtingsvedtak hhv. 9. og 18. april 2002. Fremmet av Forsvarsdepartementet.</dd><dt class="refid">RefID</dt><dd class="refid">lov/2002-06-07-18</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 23. februar 1996 nr. 9 om tjenestegjøring i internasjonale fredsoperasjoner og i lov 4. februar 1977 nr. 4 om arbeidervern og arbeidsmiljø m.v.<ul class="tocSubUl"><li>I</li><li>II<ul class="tocSubUl"><li>§ 33 E. Rett til fri ved militærtjeneste m.v.</li><li>§ 65 A. Oppsigelssvern ved militærtjeneste m.v.</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2002-06-07-18" id="dokument"><h1>Lov om endringer i lov 23. februar 1996 nr. 9 om tjenestegjøring i internasjonale fredsoperasjoner og i lov 4. februar 1977 nr. 4 om arbeidervern og arbeidsmiljø m.v.</h1><section class="section" data-name="kapI" id="kapittel-1" data-lovdata-URL="LTI/lov/2002-06-07-18/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 23. februar 1996 nr. 9 om tjenestegjøring i internasjonale fredsoperasjoner gjøres følgende endringer:</article> <article class="defaultP" margin-top="true">§ 3 tredje og fjerde ledd skal lyde:</article><article class="legalP" id="kapittel-1-ledd-2">En kontraktsperiode skal ikke overstige tre år, og den aktive tjenesteperiode skal innenfor kontraktsperioden samlet ikke overstige to år.</article><article class="legalP" id="kapittel-1-ledd-3">Kongen kan ved særskilte behov gjøre unntak fra bestemmelsen i tredje ledd.</article></section><section class="section" data-name="kapII" id="kapittel-2" data-lovdata-URL="LTI/lov/2002-06-07-18/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 4. februar 1977 nr. 4 om arbeidervern og arbeidsmiljø m.v. gjøres følgende endringer:</article> <article class="defaultP" margin-top="true">Ny § 33 E skal lyde:</article><article class="futureLegalArticle" data-name="§33E" id="kapittel-2-foreslåttparagraf-1"><span class="futureLegalArticleHeader">§ 33 E. <span class="legalArticleTitle">Rett til fri ved militærtjeneste m.v.</span></span><article class="numberedLegalP" data-numerator="1" id="kapittel-2-foreslåttparagraf-1-nummer-1">1. En arbeidstaker har rett til permisjon ved pliktig eller frivillig militærtjeneste eller liknende allmenn vernetjeneste.<article class="legalP" id="kapittel-2-foreslåttparagraf-1-nummer-1-ledd-1">Det samme gjelder ved frivillig tjenestegjøring av tilsammen 24 måneders varighet i styrker organisert av norske myndigheter for deltakelse i internasjonale fredsoperasjoner, såfremt arbeidstaker snarest mulig etter å ha inngått bindende avtale om tjenestegjøring i slike styrker varsler arbeidsgiver om dette.</article></article><article class="numberedLegalP" data-numerator="2" id="kapittel-2-foreslåttparagraf-1-nummer-2">2. Arbeidstaker som ønsker å fortsette i stillingen etter tjenestegjøringen, plikter å varsle arbeidsgiver om dette før tjenesten begynner.<article class="legalP" id="kapittel-2-foreslåttparagraf-1-nummer-2-ledd-1">Arbeidsgiver plikter ikke å ta arbeidstaker tilbake i arbeid før en måned etter mottak av varsel om fra hvilken dag arbeidstaker kan gjenoppta arbeidet.</article></article></article> <article class="defaultP" margin-top="true">§ 65 A skal lyde:</article><article class="futureLegalArticle" data-name="§65A" id="kapittel-2-foreslåttparagraf-2"><span class="futureLegalArticleHeader">§ 65 A. <span class="legalArticleTitle">Oppsigelssvern ved militærtjeneste m.v.</span></span><article class="numberedLegalP" data-numerator="1" id="kapittel-2-foreslåttparagraf-2-nummer-1">1. Arbeidstaker kan ikke sies opp på grunn av permisjon etter § 33 E. Ved permisjon etter § 33 E nr. 1 annet ledd, omfatter oppsigelsesvernet også perioder hvor arbeidstakeren ikke er fraværende fra arbeidet.</article><article class="numberedLegalP" data-numerator="2" id="kapittel-2-foreslåttparagraf-2-nummer-2">2. Oppsigelse som finner sted umiddelbart før eller innenfor det tidsrom arbeidstakeren er fraværende fra arbeidet på grunn av permisjon etter § 33 E, skal ansees å ha sin grunn i dette forholdet, dersom ikke noe annet gjøres overveiende sannsynlig.</article><article class="numberedLegalP" data-numerator="3" id="kapittel-2-foreslåttparagraf-2-nummer-3">3. Ved tvist om en oppsigelses rettmessighet etter denne paragraf får bestemmelsene i § 61 og § 62 tilsvarende anvendelse. Har arbeidstaker oversittet fristene for å kreve forhandling eller gå til søksmål, kan retten gi oppreisning for fristoversittelsen, dersom arbeidstakeren krever det og retten finner det rimelig.</article></article> <article class="defaultP" margin-top="true">Overskriften Kapittel VIII A. Utdanningspermisjon utgår.</article></section><section class="section" data-name="kapIII" id="kapittel-3" data-lovdata-URL="LTI/lov/2002-06-07-18/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Loven gjelder fra den tid Kongen bestemmer.</article></section></main></body></html>