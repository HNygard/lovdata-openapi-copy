<!DOCTYPE html><html lang="no"><head><title>Forskrift om gjennomføring av JAR-STD 2A – kvalifisering av flygetreningsinnretning</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-03-04-277</dd><dt class="dokid">DokumentID</dt><dd class="dokid">LTI/forskrift/2002-03-04-277</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 3</dd><dt class="dateInForce">I kraft fra</dt><dd class="dateInForce">2002-04-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§15-4</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2002-03-26</dd><dt class="journalNumber">Journalnummer</dt><dd class="journalNumber">2002-0231</dd><dt class="titleShort">Korttittel</dt><dd class="titleShort">Forskr. om gjennomføring av JAR-STD 2A</dd><dt class="title">Tittel</dt><dd class="title">Forskrift om gjennomføring av JAR-STD 2A – kvalifisering av flygetreningsinnretning</dd><dt class="miscInformation">Annet om dokumentet</dt><dd class="miscInformation">Fastsatt av Luftfartstilsynet 4. mars 2002 med hjemmel i lov av 11. juni 1993 nr. 101 om luftfart (luftfartsloven) § 15-4, jf. delegeringsvedtak av 10. desember 1999 nr. 1273.</dd><dt class="refid">RefID</dt><dd class="refid">forskrift/2002-03-04-277</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gjennomføring av JAR-STD 2A – kvalifisering av flygetreningsinnretning<ul class="tocSubUl"><li>§ 1. Virkeområde</li><li>§ 2. Søknad og utstedelse av kvalifiseringssertifikat</li><li>§ 3. Forlengelse av kvalifisering</li><li>§ 4. Godkjenning av treningsprogrammer</li><li>§ 5. Avslag, tilbakekalling m.m.</li><li>§ 6. Dispensasjon</li><li>§ 7. Klage</li><li>§ 8. Straff</li><li>§ 9. Ikrafttredelse</li><li>Vedlegg. Seksjon 1<ul class="tocSubUl"><li>Kapittel A – Virkeområde<ul class="tocSubUl"><li>JAR-STD 2A.001 Virkeområde</li></ul></li><li>Kapittel B – Generelt<ul class="tocSubUl"><li>JAR-STD 2A.005 Terminologi</li><li>JAR-STD 2A.010 Ikrafttredelse</li></ul></li><li>Kapittel C – Flygetreningsinnretninger (fly)<ul class="tocSubUl"><li>JAR-STD 2A.015 Søknad for kvalifisering av FTD</li><li>JAR-STD 2A.020 Gyldighet av FTD-ens kvalifisering</li><li>JAR-STD 2A.025 Forskrift for operatører av FTD</li><li>JAR-STD 2A.030 Krav til STD-er kvalifisert 1. juli 2000 eller senere<ul class="tocSubUl"><li>Bilag 1 til JAR-STD 2A.030 – Tekniske krav</li><li>Tabell 1 – Minimumskrav for å kvalifisere en STD til JAA FTD nivå 1 og 2</li></ul></li><li>JAR-STD 2A.035 Krav til FTD-er godkjent eller kvalifisert før 1. juli 2000</li><li>JAR-STD 2A.040 Forandringer på kvalifiserte STD-er</li><li>JAR-STD 2A.045 Foreløpig FTD-kvalifisering</li><li>JAR-STD 2A.050 Overføring av FTD-kvalifisering</li></ul></li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2002-03-04-277" id="dokument"><h1>Forskrift om gjennomføring av JAR-STD 2A – kvalifisering av flygetreningsinnretning</h1><article class="legalArticle" data-lovdata-URL="LTI/forskrift/2002-03-04-277/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften gjelder ved kvalifisering av flygetreningsinnretninger og forlengelse av slik kvalifisering i henhold til JAR-STD 2A, Joint Aviation Requirements, Aeroplane Flight Training Devices, seksjon 1, utgave av 1. juli 1999, med norsk tekst som gjelder som forskrift. Den engelske teksten er kun veiledende og gjelder ikke som forskrift.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Engelsk tekst er ikke tilgjengelig hos Lovdata, men kan fås ved henvendelse til Norsk Aero Klubb, Norges Luftsportsforbund, Tollbugt. 3, Postboks 383 Sentrum 0102 Oslo.</article></footer></article><article class="legalArticle" data-lovdata-URL="LTI/forskrift/2002-03-04-277/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Søknad og utstedelse av kvalifiseringssertifikat</span></h2><article class="legalP" id="paragraf-2-ledd-1">Søknad om kvalifisering må sendes Luftfartstilsynet minst 3 måneder på forhånd.</article><article class="legalP" id="paragraf-2-ledd-2">Kvalifiseringssertifikat i henhold til JAR-STD 2A skal utstedes når Luftfartstilsynet har evaluert og kvalifisert en flygetreningsinnretning for et bestemt kvalifiseringsnivå.</article><article class="legalP" id="paragraf-2-ledd-3">Kvalifiseringen er gyldig i 12 måneder med mindre annen særskilt gyldighetstid er bestemt.</article></article><article class="legalArticle" data-lovdata-URL="LTI/forskrift/2002-03-04-277/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forlengelse av kvalifisering</span></h2><article class="legalP" id="paragraf-3-ledd-1">Søknad med opplysninger som er nødvendige for å kunne treffe vedtak om forlengelse av godkjenning i henhold til JAR-STD 2A, skal sendes Luftfartstilsynet senest 3 måneder før kvalifiseringen utløper.</article><article class="legalP" id="paragraf-3-ledd-2">Luftfartstilsynet kan i løpet av de siste 60 dagene før kvalifiseringen utløper utføre virksomhetstilsyn av flygetreningsinnretningen.</article><article class="legalP" id="paragraf-3-ledd-3">Kvalifiseringen forlenges med 12 måneder regnet fra kvalifiseringens utløpsdato.</article></article><article class="legalArticle" data-lovdata-URL="LTI/forskrift/2002-03-04-277/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Godkjenning av treningsprogrammer</span></h2><article class="legalP" id="paragraf-4-ledd-1">Når flygetreningsinnretningen skal anvendes av brukere for utdanning, trening og prøver, kreves Luftfartstilsynets godkjenning av treningsprogrammet.</article></article><article class="legalArticle" data-lovdata-URL="LTI/forskrift/2002-03-04-277/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Avslag, tilbakekalling m.m.</span></h2><article class="legalP" id="paragraf-5-ledd-1">Luftfartstilsynet kan avslå, tilbakekalle eller endre en kvalifisering dersom kravene i JAR-STD 2A ikke er tilfredsstilt.</article><article class="legalP" id="paragraf-5-ledd-2">Luftfartstilsynet skal med øyeblikkelig virkning midlertidig tilbakekalle en kvalifisering gitt i henhold til JAR-STD 2A dersom det antas å foreligge forhold som tilsier at videre virksomhet bør stanses umiddelbart av hensyn til krav om sikkerhet.</article><article class="legalP" id="paragraf-5-ledd-3">Dersom en kvalifisering gitt i henhold til JAR-STD 2A er tilbakekalt eller endret, kan Luftfartstilsynet kreve at kvalifiseringssertifikatet blir innlevert til Luftfartstilsynet.</article></article><article class="legalArticle" data-lovdata-URL="LTI/forskrift/2002-03-04-277/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Dispensasjon</span></h2><article class="legalP" id="paragraf-6-ledd-1">Luftfartstilsynet kan, når særlige grunner tilsier det, dispensere fra bestemmelsene i denne forskrift.</article></article><article class="legalArticle" data-lovdata-URL="LTI/forskrift/2002-03-04-277/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Klage</span></h2><article class="legalP" id="paragraf-7-ledd-1">Enkeltvedtak truffet av Luftfartstilsynet med hjemmel i denne forskrift kan påklages til Samferdselsdepartementet i henhold til forvaltningsloven.</article><article class="legalP" id="paragraf-7-ledd-2">Klage sendes via Luftfartstilsynet.</article></article><article class="legalArticle" data-lovdata-URL="LTI/forskrift/2002-03-04-277/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straff</span></h2><article class="legalP" id="paragraf-8-ledd-1">Ved overtredelse av denne forskrift kommer bestemmelsene om straff etter luftfartslovens kapittel XIV til anvendelse.</article></article><article class="legalArticle" data-lovdata-URL="LTI/forskrift/2002-03-04-277/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Denne forskrift gjelder fra 1. april 2002.</article></article><section class="section" data-name="vedlegg" id="kapittel-1" data-lovdata-URL="LTI/forskrift/2002-03-04-277/KAPITTEL_1"><h2>Vedlegg. Seksjon 1</h2><section class="section" data-name="kapA" id="kapittel-1-kapittel-1" data-lovdata-URL="LTI/forskrift/2002-03-04-277/KAPITTEL_1-1"><h3>Kapittel A – Virkeområde</h3><section class="section" id="kapittel-1-kapittel-1-kapittel-1" data-lovdata-URL="LTI/forskrift/2002-03-04-277/KAPITTEL_1-1-1"><h4>JAR-STD 2A.001 Virkeområde</h4><article class="legalP" id="kapittel-1-kapittel-1-kapittel-1-ledd-1">JAR-STD 2A gjelder for personer, organisasjoner eller foretagender (FTD-operatører) som søker kvalifisering av flygetreningsinnretninger (FTD). FTD-brukere skal også søke om godkjenning til å bruke FTD-en som en del av deres godkjente treningsprogram, selv om FTD-en tidligere er blitt kvalifisert. Selv om denne forskrift gir retningslinjer for FTD-brukere, finnes det mer detaljerte opplysninger for godkjenning av treningsprogram i JAR-OPS, JAR-FCL og andre relevante dokumenter.</article></section></section><section class="section" data-name="kapB" id="kapittel-1-kapittel-2" data-lovdata-URL="LTI/forskrift/2002-03-04-277/KAPITTEL_1-2"><h3>Kapittel B – Generelt</h3><section class="section" id="kapittel-1-kapittel-2-kapittel-1" data-lovdata-URL="LTI/forskrift/2002-03-04-277/KAPITTEL_1-2-1"><h4>JAR-STD 2A.005 Terminologi</h4><article class="legalP" id="kapittel-1-kapittel-2-kapittel-1-ledd-1">Kvalifisering av STD-er er av en høy teknisk kompleksitet som krever at standarduttrykk blir brukt. De følgende uttrykk og forkortelser skal benyttes for å være i overensstemmelse med JAR-STD. Ytterligere terminologi og forkortelser er beskrevet i AMC STD 2A.005.</article> <article class="defaultP" margin-top="true">(a) <i>Syntetisk treningsinnretning (STD)</i>. En treningsinnretning som enten er en flygesimulator (FS), en flygetreningsinnretning (FTD), en flyge- og navigasjonsprosedyretrener (FNPT), eller en annen treningsinnretning (OTD).</article> <article class="defaultP" margin-top="true">(b) <i>Flygesimulator (FS)</i>. En gjengivelse i full størrelse av en bestemt type eller variant, fabrikat og serie av et flys førerhus, inkludert alt utstyr og computerprogrammer som er nødvendig for å kunne gjengi flyets bakke- og luftoperasjoner, et system som gir inntrykk av utsynet fra førerhuset og et system som gir bevegelse. Alt i henhold til minimum standard for flygesimulatorkvalifisering.</article> <article class="defaultP" margin-top="true">(c) <i>Flygetreningsinnretninger (FTD)</i>. En gjengivelse i full størrelse av instrumentene, utstyret, panelene og kontrollene i et åpnet eller lukket førerhus i et fly, inkludert alt utstyr og computerprogrammer som er nødvendig for å kunne gjengi flyets bakke- og luftoperasjoner i det omfang det er installert systemer i innretningen. Det kreves ikke et system som gir inntrykk av utsynet fra førerhuset eller et system som gir bevegelser. Alt i henhold til minimum standard for et spesifikt nivå av kvalifikasjonen for FTD.</article> <article class="defaultP" margin-top="true">(d) <i>Flyge- og navigasjonsprosedyretrener – Type II (FNPT II)</i>. En bakkebasert treningsinnretning som gjengir førerhusmiljøet på et flermotors fly eller klasse i den grad at systemet fremstår som på et fly. Den inkorporerer et system som gir inntrykk av utsynet fra førerhuset.</article> <article class="defaultP" margin-top="true">(e) <i>Flyge- og navigasjonsprosedyrertrener – Type I (FNPT I)</i>. En bakkebasert treningsinnretning som gjengir førerhusmiljøet på en klasse fly.</article> <article class="defaultP" margin-top="true">(f) <i>Andre treningsinnretninger (OTD)</i>. En annen treningshjelp enn flygesimulatorer, flygetreningsinnretninger eller flyge- og navigasjonsprosedyretrenere som sørger for trening der det ikke er nødvendig med førerhusmiljø.</article> <article class="defaultP" margin-top="true">(g) <i>Syntetisk treningsinnretningsgodkjenning (STD Approval)</i>. I hvilken utstrekning en STD på et spesifisert kvalifiseringsnivå kan benyttes av personer, organisasjoner eller foretagender i henhold til godkjenning fra Luftfartsmyndigheten. Det skal tas hensyn til forskjeller mellom flyet og STD-en, og den operative og treningsmessige erfaring hos operatøren.</article> <article class="defaultP" margin-top="true">(h) <i>Syntetisk treningsinnretningsoperatør (STD-operatør)</i>. Den person, organisasjon eller det foretagende som er direkte ansvarlig overfor Luftfartsmyndigheten for å søke om og opprettholde kvalifiseringsnivået på en bestemt STD.</article> <article class="defaultP" margin-top="true">(i) <i>Syntetisk treningsinnretningsbruker (STD-bruker)</i>. Den person, organisasjon eller det foretagende som søker om å få godkjent at trening, praktiske øvelser og tester kan gjennomføres ved bruk av FTD.</article> <article class="defaultP" margin-top="true">(j) <i>Syntetisk treningsinnretningskvalifisering (STD-kvalifisering)</i>. Nivået på STD-ens tekniske standard somer definert i kravdokumentet.</article> <article class="defaultP" margin-top="true">(k) <i>Kravdokument (QTG)</i>. Et dokument utarbeidet for å bekrefte at ytelsene og manøvreringsegenskapene til en STD er i samsvar med flyets beskrevne begrensninger og at alle krav i de regler som kommer til anvendelse er oppfylt. Kravdokumentet omfatter både flyet og STD-data som er fremlagt som støtte for evaluering.</article></section><section class="section" id="kapittel-1-kapittel-2-kapittel-2" data-lovdata-URL="LTI/forskrift/2002-03-04-277/KAPITTEL_1-2-2"><h4>JAR-STD 2A.010 Ikrafttredelse</h4><article class="legalP" id="kapittel-1-kapittel-2-kapittel-2-ledd-1">JAR-STD 2A skal tre i kraft senest 1. juli 2000 og fra samme dato skal alle nasjonale ordninger, prosedyrer og kvalifiseringssertifikat fullt ut være i overensstemmelse med JAR-STD 2A.</article></section></section><section class="section" data-name="kapC" id="kapittel-1-kapittel-3" data-lovdata-URL="LTI/forskrift/2002-03-04-277/KAPITTEL_1-3"><h3>Kapittel C – Flygetreningsinnretninger (fly)</h3><section class="section" id="kapittel-1-kapittel-3-kapittel-1" data-lovdata-URL="LTI/forskrift/2002-03-04-277/KAPITTEL_1-3-1"><h4>JAR-STD 2A.015 Søknad for kvalifisering av FTD</h4><article class="defaultP">(Se AMC STD 2A.015)<p class="leddfortsettelse">(Se IEM STD 2A.015)</p></article> <article class="defaultP" margin-top="true">(a) Operatøren av en FTD som ønsker evaluering (adgangskontroll eller virksomhetstilsyn) av den aktuelle FTD skal søke Luftfartsmyndigheten minst 3 måneder på forhånd.</article> <article class="defaultP" margin-top="true">(b) Et STD (FTD) kvalifiseringssertifikat vil bli utstedt av Luftfartsmyndigheten etter at evalueringen er fullført med tilfredsstillende resultat.</article></section><section class="section" id="kapittel-1-kapittel-3-kapittel-2" data-lovdata-URL="LTI/forskrift/2002-03-04-277/KAPITTEL_1-3-2"><h4>JAR-STD 2A.020 Gyldighet av FTD-ens kvalifisering</h4><article class="defaultP">(a) En FTD-kvalifisering er gyldig i 12 måneder om ikke annet er spesifisert av Luftfartsmyndigheten.</article> <article class="defaultP" margin-top="true">(b) Virksomhetstilsyn for forlengelse av en FTD-kvalifisering kan utføres innen 60 dager før kvalifiseringen utløper. Kvalifiseringen forlenges med 12 måneder regnet fra kvalifiseringsdokumentets utløpsdato.</article> <article class="defaultP" margin-top="true">(c) Luftfartsmyndigheten kan avslå, tilbakekalle, utsette eller forandre en FTD-kvalifisering dersom kravene i JAR-STD 2A ikke er tilfredsstilt.</article></section><section class="section" id="kapittel-1-kapittel-3-kapittel-3" data-lovdata-URL="LTI/forskrift/2002-03-04-277/KAPITTEL_1-3-3"><h4>JAR-STD 2A.025 Forskrift for operatører av FTD</h4><article class="defaultP">(Se AMC STD 2A.015)</article><article class="legalP" id="kapittel-1-kapittel-3-kapittel-3-ledd-1">Operatøren av FTD er ansvarlig for at ytelser, generelle funksjoner og andre spesifiserte egenskaper for FTD-ens kvalifiseringsnivå opprettholdes:</article> <article class="defaultP" margin-top="true">(a) <i>Kvalitetssystem</i></article><article class="numberedLegalP" data-numerator="1" id="kapittel-1-kapittel-3-kapittel-3-nummer-1">(1) Et kvalitetssystem skal etableres og en «Quality Manager» utnevnes. «Quality Manager» har ansvaret for å kontrollere hensiktsmessigheten og etterlevelsen av prosedyrene som er påkrevd for å sikre at kvalifiseringsnivået for STD-en opprettholdes. Denne kontrollen skal inkludere et tilbakemeldingssystem til «Accountable Manager» for å sikre at nødvendige korrigeringer gjennomføres.</article><article class="numberedLegalP" data-numerator="2" id="kapittel-1-kapittel-3-kapittel-3-nummer-2">(2) Kvalitetssystemet skal inkludere et kvalitetssikringsprogram som inneholder prosedyrer laget for å verifisere at de spesifikke ytelser, funksjoner og karakteristikker utføres i henhold til alle gjeldende krav, standarder og prosedyrer.</article><article class="numberedLegalP" data-numerator="3" id="kapittel-1-kapittel-3-kapittel-3-nummer-3">(3) Kvalitetssystemet og «Quality Manager» skal være akseptert av Luftfartsmyndigheten.</article><article class="numberedLegalP" data-numerator="4" id="kapittel-1-kapittel-3-kapittel-3-nummer-4">(4) Kvalitetssystemet skal være beskrevet i relevante dokumenter.</article> <article class="defaultP" margin-top="true">(b) <i>Oppdatering</i>. Holde kontakt med produsentene slik at viktige modifikasjoner blir utført og spesielt:</article><article class="numberedLegalP" data-numerator="1" id="kapittel-1-kapittel-3-kapittel-3-nummer-5">(1) <i>Flymodifikasjoner</i>. Flymodifikasjoner som er viktige for trening og prøving, skal utføres i alle berørte FTD-er, enten de er pålagt ved luftdyktighetspåbud eller ikke.</article><article class="numberedLegalP" data-numerator="2" id="kapittel-1-kapittel-3-kapittel-3-nummer-6">(2) <i>Modifisering av FTD-er, inklusive bevegelses- og visuelle systemer (hvis krevd)</i>:<ul class="defaultList"><li data-li-identifier="(i)" data-name="(i)"><article class="listArticle" id="kapittel-1-kapittel-3-kapittel-3-nummer-6-punkt-1"><article class="legalP" id="kapittel-1-kapittel-3-kapittel-3-nummer-6-punkt-1-ledd-1">Hvor det er krevd og det er vesentlig for trening og prøving, skal STD-operatører oppdatere FTD-ene (f.eks. revisjon av flyets datapakke). Modifikasjoner av FTD-ens maskinvare og programvare som innvirker på manøvrering på bakken eller i luften, ytelser eller større modifikasjoner av bevegelses- eller visuelle systemer (hvis krevd), må evalueres for å fastslå hvilken virkning det kan ha på det opprinnelige kvalifiseringsnivået. STD-operatøren skal, om nødvendig, lage tilleggstester som følge av at tester er påvirket av modifikasjonen. STD-operatøren skal prøve ut FTD-en etter de nye kriteriene.</article></article></li><li data-li-identifier="(ii)" data-name="(ii)"><article class="listArticle" id="kapittel-1-kapittel-3-kapittel-3-nummer-6-punkt-2"><article class="legalP" id="kapittel-1-kapittel-3-kapittel-3-nummer-6-punkt-2-ledd-1">Luftfartsmyndigheten skal på forhånd underrettes om alle viktige forandringer for å kunne avgjøre hvorvidt det etter modifikasjonen er nødvendig med en tilleggsevaluering av STD-en før den benyttes til trening.</article></article></li></ul></article> <article class="defaultP" margin-top="true">(c) <i>Installasjoner</i>. STD-en skal være installert i bygninger som tilfredsstiller en sikker og pålitelig operasjon.</article><article class="numberedLegalP" data-numerator="1" id="kapittel-1-kapittel-3-kapittel-3-nummer-7">(1) STD-operatøren skal se til at STD-en med tilhørende installasjoner tilfredsstiller de lokale og statlige bestemmelser om krav til helse og sikkerhet. Som et minimum skal uansett følgende forhold ivaretas:<ul class="defaultList"><li data-li-identifier="(i)" data-name="(i)"><article class="listArticle" id="kapittel-1-kapittel-3-kapittel-3-nummer-7-punkt-1"><article class="legalP" id="kapittel-1-kapittel-3-kapittel-3-nummer-7-punkt-1-ledd-1">Personell som skal oppholde seg om bord i STD-en og teknisk personell skal opplyses om sikkerhet i STD-en.</article></article></li><li data-li-identifier="(ii)" data-name="(ii)"><article class="listArticle" id="kapittel-1-kapittel-3-kapittel-3-nummer-7-punkt-2"><article class="legalP" id="kapittel-1-kapittel-3-kapittel-3-nummer-7-punkt-2-ledd-1">Det skal finnes tilstrekkelig brann- og røykovervåking med alarm og slukningsutstyr for sikker evakuering av personell fra STD-en.</article></article></li><li data-li-identifier="(iii)" data-name="(iii)"><article class="listArticle" id="kapittel-1-kapittel-3-kapittel-3-nummer-7-punkt-3"><article class="legalP" id="kapittel-1-kapittel-3-kapittel-3-nummer-7-punkt-3-ledd-1">Det skal finnes vern mot elektriske, mekaniske, hydrauliske farer og lufttrykkfarer – inkludert de som kan oppstå fra kontroll- og bevegelsessystemer (hvis krevd).</article></article></li><li data-li-identifier="(iv)" data-name="(iv)"><article class="listArticle" id="kapittel-1-kapittel-3-kapittel-3-nummer-7-punkt-4"><article class="legalP" id="kapittel-1-kapittel-3-kapittel-3-nummer-7-punkt-4-ledd-1">Andre punkter: <ul class="defaultList"><li data-li-identifier="(A)" data-name="(A)"><article class="listArticle" id="kapittel-1-kapittel-3-kapittel-3-nummer-7-punkt-4-ledd-1-punkt-1"><article class="legalP" id="kapittel-1-kapittel-3-kapittel-3-nummer-7-punkt-4-ledd-1-punkt-1-ledd-1">Nødbelysning.</article></article></li><li data-li-identifier="(B)" data-name="(B)"><article class="listArticle" id="kapittel-1-kapittel-3-kapittel-3-nummer-7-punkt-4-ledd-1-punkt-2"><article class="legalP" id="kapittel-1-kapittel-3-kapittel-3-nummer-7-punkt-4-ledd-1-punkt-2-ledd-1">Rømningsveier med tilhørende utstyr.</article></article></li><li data-li-identifier="(C)" data-name="(C)"><article class="listArticle" id="kapittel-1-kapittel-3-kapittel-3-nummer-7-punkt-4-ledd-1-punkt-3"><article class="legalP" id="kapittel-1-kapittel-3-kapittel-3-nummer-7-punkt-4-ledd-1-punkt-3-ledd-1">Merkede fareområder.</article></article></li><li data-li-identifier="(D)" data-name="(D)"><article class="listArticle" id="kapittel-1-kapittel-3-kapittel-3-nummer-7-punkt-4-ledd-1-punkt-4"><article class="legalP" id="kapittel-1-kapittel-3-kapittel-3-nummer-7-punkt-4-ledd-1-punkt-4-ledd-1">Gjerder rundt plattformer og porter.</article></article></li><li data-li-identifier="(E)" data-name="(E)"><article class="listArticle" id="kapittel-1-kapittel-3-kapittel-3-nummer-7-punkt-4-ledd-1-punkt-5"><article class="legalP" id="kapittel-1-kapittel-3-kapittel-3-nummer-7-punkt-4-ledd-1-punkt-5-ledd-1">Nødstoppbrytere for kontrollsystemer (hvis krevd) som kan nås både fra flygerseter og instruktørseter.</article></article></li><li data-li-identifier="(F)" data-name="(F)"><article class="listArticle" id="kapittel-1-kapittel-3-kapittel-3-nummer-7-punkt-4-ledd-1-punkt-6"><article class="legalP" id="kapittel-1-kapittel-3-kapittel-3-nummer-7-punkt-4-ledd-1-punkt-6-ledd-1">En manuell eller automatisk hovedbryter for det elektriske systemet.</article></article></li></ul></article></article></li></ul></article><article class="numberedLegalP" data-numerator="2" id="kapittel-1-kapittel-3-kapittel-3-nummer-8">(2) Sikkerhetsutstyr som nødbrytere og nødlys skal kontrolleres regelmessig av STD-operatøren minst en gang i året. Kontrollene skal være beskrevet og attestert.</article></section><section class="section" id="kapittel-1-kapittel-3-kapittel-4" data-lovdata-URL="LTI/forskrift/2002-03-04-277/KAPITTEL_1-3-4"><h4>JAR-STD 2A.030 Krav til STD-er kvalifisert 1. juli 2000 eller senere</h4><article class="defaultP">(Se bilag 1 til JAR-STD 2A.030)<p class="leddfortsettelse">(Se AMC STD 2A.030)</p><p class="leddfortsettelse">(Se IEM STD 2A.030)</p></article> <article class="defaultP" margin-top="true">(a) Enhver STD som fremstilles for evaluering første gang 1. juli 2000 eller senere vil bli evaluert etter JAR-STDs krav for kvalifiseringsnivå 1 eller 2.</article> <article class="defaultP" margin-top="true">(b) En STD skal prøves innen de områder som er viktige for å kunne fullføre flygebesetningens trenings- og prøveprogram, (hvor krevd) inkludert:<ul class="defaultList"><li data-li-identifier="(1)" data-name="(1)"><article class="listArticle" id="kapittel-1-kapittel-3-kapittel-4-punkt-1"><article class="legalP" id="kapittel-1-kapittel-3-kapittel-4-punkt-1-ledd-1">«longitudinal», «lateral» og «directional» flygeegenskaper, og</article></article></li><li data-li-identifier="(2)" data-name="(2)"><article class="listArticle" id="kapittel-1-kapittel-3-kapittel-4-punkt-2"><article class="legalP" id="kapittel-1-kapittel-3-kapittel-4-punkt-2-ledd-1">ytelser på bakken og i luften, og</article></article></li><li data-li-identifier="(3)" data-name="(3)"><article class="listArticle" id="kapittel-1-kapittel-3-kapittel-4-punkt-3"><article class="legalP" id="kapittel-1-kapittel-3-kapittel-4-punkt-3-ledd-1">spesielle operasjoner, hvor krevd, og</article></article></li><li data-li-identifier="(4)" data-name="(4)"><article class="listArticle" id="kapittel-1-kapittel-3-kapittel-4-punkt-4"><article class="legalP" id="kapittel-1-kapittel-3-kapittel-4-punkt-4-ledd-1">førerhusets instrument- og utstyrsplassering, og</article></article></li><li data-li-identifier="(5)" data-name="(5)"><article class="listArticle" id="kapittel-1-kapittel-3-kapittel-4-punkt-5"><article class="legalP" id="kapittel-1-kapittel-3-kapittel-4-punkt-5-ledd-1">funksjoner under normale, nød- og, hvor krevd, ikke-normale operasjoner, og</article></article></li><li data-li-identifier="(6)" data-name="(6)"><article class="listArticle" id="kapittel-1-kapittel-3-kapittel-4-punkt-6"><article class="legalP" id="kapittel-1-kapittel-3-kapittel-4-punkt-6-ledd-1">funksjoner fra instruktørstasjonen og kontroll med FTD-en, og</article></article></li><li data-li-identifier="(7)" data-name="(7)"><article class="listArticle" id="kapittel-1-kapittel-3-kapittel-4-punkt-7"><article class="legalP" id="kapittel-1-kapittel-3-kapittel-4-punkt-7-ledd-1">tilleggskrav avhengig av kvalifiseringsnivå og installert utstyr.</article></article></li></ul></article> <article class="defaultP" margin-top="true">(c) STD-en skal fremstilles for:<ul class="defaultList"><li data-li-identifier="(1)" data-name="(1)"><article class="listArticle" id="kapittel-1-kapittel-3-kapittel-4-punkt-8"><article class="legalP" id="kapittel-1-kapittel-3-kapittel-4-punkt-8-ledd-1">Valideringsprøve; og</article></article></li><li data-li-identifier="(2)" data-name="(2)"><article class="listArticle" id="kapittel-1-kapittel-3-kapittel-4-punkt-9"><article class="legalP" id="kapittel-1-kapittel-3-kapittel-4-punkt-9-ledd-1">Funksjonelle og subjektive prøver som beskrevet i kravdokumentet (QTG).</article></article></li></ul></article> <article class="defaultP" margin-top="true">(d) Data som brukes for å bestemme STD-ens nøyaktighet skal ha en standard som tilfredsstiller Luftfartsmyndighetens krav før STD-en kan oppnå et kvalifiseringsnivå.</article> <article class="defaultP" margin-top="true">(e) STD operatøren skal fremlegge en QTG i en form og på en måte som Luftfartsmyndigheten kan godta.</article> <article class="defaultP" margin-top="true">(f) En QTG vil bare bli godkjent etter fullført førstegangsevaluering (adgangskontroll) eller oppgradert evaluering og når alle anmerkninger til QTG har blitt tatt hånd om og er tilfredsstillende for Luftfartsmyndigheten. Etter Luftfartsmyndighetens gjennomgang av resultatene vil den godkjente QTG bli en hoved-QTG (MQTG) som er grunndokumentet for kvalifiseringen og etterfølgende periodiske STD-evaluering (tilsynskontroll).</article> <article class="defaultP" margin-top="true">(g) STD-operatøren skal:<ul class="defaultList"><li data-li-identifier="(1)" data-name="(1)"><article class="listArticle" id="kapittel-1-kapittel-3-kapittel-4-punkt-10"><article class="legalP" id="kapittel-1-kapittel-3-kapittel-4-punkt-10-ledd-1">Kjøre den komplette MQTG progressivt mellom hver årlige evaluering som foretas av Luftfartsmyndigheten. Resultatene skal dateres og oppbevares slik at både STD-operatøren og Luftfartsmyndigheten kan få godtgjort at standarden på STD-en er opprettholdt; og</article></article></li><li data-li-identifier="(2)" data-name="(2)"><article class="listArticle" id="kapittel-1-kapittel-3-kapittel-4-punkt-11"><article class="legalP" id="kapittel-1-kapittel-3-kapittel-4-punkt-11-ledd-1">Opprette et «Configuration Control System» for å sikre at godkjent maskinvare og programvare opprettholder standarden (i henhold til kvalifiseringsnivå).</article></article></li></ul></article><section class="section" id="kapittel-1-kapittel-3-kapittel-4-kapittel-1" data-lovdata-URL="LTI/forskrift/2002-03-04-277/KAPITTEL_1-3-4-1"><h5>Bilag 1 til JAR-STD 2A.030 – Tekniske krav</h5><article class="defaultP">(a) Dette bilaget beskriver minimumskravene for kvalifisering av STD-er til kvalifiseringsnivå 1 og 2.</article> <article class="defaultP" margin-top="true">(b) Hver av disse nivåene gir en teknisk beskrivelse og de maksimale trenings-, prøve- og teststandarder som kan oppnås.</article> <article class="defaultP" margin-top="true">(c) Trenings-, prøve- og teststandarder gir ikke automatisk et nivå for godkjenning av STD-en for brukeren.</article> <article class="defaultP" margin-top="true">(d) Tabell 1 gir en oversikt over de maksimale standarder som kan oppnås for hvert kvalifiseringsnivå. Konkrete krav for bruk av fly eller STD avgjøres av Luftfartsmyndigheten. Spesielle treningskurs (eks. ETOPS, TCAS, AWOPS, Windshear osv.) krever en tilfredsstillende grad av simulering som skal evalueres av Luftfartsmyndigheten.</article><article class="legalP" id="kapittel-1-kapittel-3-kapittel-4-kapittel-1-ledd-1"><i>Anmerkning</i>: Kravet til visse STD-er og visuelle systemer som er inkludert i dette bilaget må understøttes med en erklæring om overensstemmelse, «statement of compliance» (SOC) og i noen bestemte tilfeller en objektiv prøve. Erklæringene skal beskrive hvordan kravene ble tilfredsstilt, som for eksempel «gear modelling approach, coefficient of friction sources, etc.»</article><article class="legalP" id="kapittel-1-kapittel-3-kapittel-4-kapittel-1-ledd-2">Der hvor ekstrautstyr, inkludert bevegelses- og visuelle systemer, er lagt til STD-en, selv om det ikke er påkrevd for kvalifisering, blir det pålagt å forsikre om at det ikke er ugunstig for kvalifiseringen av treningsinnretningen. Enhver påfølgende fjerning eller utilgjengelighet kan påvirke kvalifiseringen av innretningen.</article></section><section class="section" id="kapittel-1-kapittel-3-kapittel-4-kapittel-2" data-lovdata-URL="LTI/forskrift/2002-03-04-277/KAPITTEL_1-3-4-2"><h5>Tabell 1 – Minimumskrav for å kvalifisere en STD til JAA FTD nivå 1 og 2</h5><article class="defaultP"><table><thead><tr><th data-text-align="left" data-vertical-align="top"><i>Kvalifiser-<br />ingsnivå</i></th><th data-text-align="left" data-vertical-align="top"><i>Generelle tekniske krav</i></th><th data-text-align="left" data-vertical-align="top"><i>Maximum Credits</i></th></tr></thead><tbody><tr><td data-text-align="left" data-vertical-align="top">1</td><td data-text-align="left" data-vertical-align="top">Typespesifikk med minst 1<br />system som er fullt representert.<br /><br />Lukket eller åpent førerhus<br /><br />(<i>Anmerkning</i>: Organisasjonen som<br />søker om godkjenning eller fornyelse av<br />godkjenning for kurset er ansvarlig for<br />valget av de systemer som simuleres.)</td><td data-text-align="left" data-vertical-align="top">Passende for:<br /><br />– Selektive <i>system managment<br />credits</i> (bortsett fra flygerens<br />manuelle kontroll) som følger:<br /><br /><br />– del av et godkjent<br />omstillings-/overgangskurs<br />– periodisk trening/prøving</td></tr><tr><td data-text-align="left" data-vertical-align="top">2</td><td data-text-align="left" data-vertical-align="top">– Typespesifikk<br />– Alle gjeldende systemer<br />representert fullt ut<br />– Lukket førerhus<br />– Typespesifikk eller<br />Generic Flight Dynamics<br />(men skal være representativ for flyets ytelse)<br />– Ombordstasjon for instruktør<br />– Viktige lyder<br />– Kontroll over atmosfæriske<br />forhold<br />– Navigasjondatabase (tilstrekkelig<br />til å støtte flysystemer)<br />– Adekvat testkapabilitet<br />– Primære flygekontroller som<br />kontrollerer flight path<br />og som bredt sett representerer<br />karakteristika ved manøvrering av flyet.</td><td data-text-align="left" data-vertical-align="top">Passende for:<br /><br />– Innførende og periodisk<br />System Management-trening,<br />-prøving og testing, (bortsett fra<br />flygerens evner ved manuell<br />kontroll, dvs. de manøvrer utført<br />via flygerens primære flykontroller).<br />– CRM-trening, som del av et<br />godkjent kurs.<br />– LOFT (Se også bilag 1 til<br />JAR-STD 2A.030)</td></tr></tbody></table></article></section></section><section class="section" id="kapittel-1-kapittel-3-kapittel-5" data-lovdata-URL="LTI/forskrift/2002-03-04-277/KAPITTEL_1-3-5"><h4>JAR-STD 2A.035 Krav til FTD-er godkjent eller kvalifisert før 1. juli 2000</h4><article class="defaultP">(Se AMC STD 2A.035)</article> <article class="defaultP" margin-top="true">(a) Flygetreningsinnretninger som er godkjent eller kvalifisert av et JAA-medlemsland i henhold til nasjonale bestemmelser før 1. juli 2000, vil enten bli omklassifisert eller opprettholde tidligere godkjenning som hevdvunne rettigheter («Grandfather Rights») i samsvar med JAR-STD 2A.035 (c) og JAR-STD 2A.035 (d).</article> <article class="defaultP" margin-top="true">(b) Omklassifiserte STD-er vil bli kvalifisert i henhold til JAR-STD 2A-030</article> <article class="defaultP" margin-top="true">(c) Flygetreningsinnretninger som ikke blir omklassifisert, men som har et kravdokument som underlag for godkjenningen, kan bli kvalifisert av Luftfartsmyndigheten til et likeverdig JAR-STD- kvalifiseringsnivå, enten 1G eller 2G. Disse kvalifiseringsnivåene gir de samme godkjenninger som JAR-STD 2A, nivå 1 og 2.</article><article class="numberedLegalP" data-numerator="1" id="kapittel-1-kapittel-3-kapittel-5-nummer-1">(1) For å oppnå og opprettholde et likeverdig kvalifiseringsnivå, må disse flygetreningsinnretningene vurderes på de områdene som er viktige for å gjennomføre utdanning/trening og prøving av flygebesetninger, inkludert:<ul class="defaultList"><li data-li-identifier="(i)" data-name="(i)"><article class="listArticle" id="kapittel-1-kapittel-3-kapittel-5-nummer-1-punkt-1"><article class="legalP" id="kapittel-1-kapittel-3-kapittel-5-nummer-1-punkt-1-ledd-1">«Longitudinal», «lateral» og «directional» flygeegenskaper (hvor krevd);</article></article></li><li data-li-identifier="(ii)" data-name="(ii)"><article class="listArticle" id="kapittel-1-kapittel-3-kapittel-5-nummer-1-punkt-2"><article class="legalP" id="kapittel-1-kapittel-3-kapittel-5-nummer-1-punkt-2-ledd-1">ytelser på bakken og i luften;</article></article></li><li data-li-identifier="(iii)" data-name="(iii)"><article class="listArticle" id="kapittel-1-kapittel-3-kapittel-5-nummer-1-punkt-3"><article class="legalP" id="kapittel-1-kapittel-3-kapittel-5-nummer-1-punkt-3-ledd-1">spesielle operasjoner, hvor krevd;</article></article></li><li data-li-identifier="(iv)" data-name="(iv)"><article class="listArticle" id="kapittel-1-kapittel-3-kapittel-5-nummer-1-punkt-4"><article class="legalP" id="kapittel-1-kapittel-3-kapittel-5-nummer-1-punkt-4-ledd-1">førerhusets instrument- og utstyrsplassering;</article></article></li><li data-li-identifier="(v)" data-name="(v)"><article class="listArticle" id="kapittel-1-kapittel-3-kapittel-5-nummer-1-punkt-5"><article class="legalP" id="kapittel-1-kapittel-3-kapittel-5-nummer-1-punkt-5-ledd-1">funksjoner under normale- nød- og, hvis krevd, ikke normale operasjoner;</article></article></li><li data-li-identifier="(vi)" data-name="(vi)"><article class="listArticle" id="kapittel-1-kapittel-3-kapittel-5-nummer-1-punkt-6"><article class="legalP" id="kapittel-1-kapittel-3-kapittel-5-nummer-1-punkt-6-ledd-1">funksjoner fra instruktørstasjonen og kontroll med FTD-en;</article></article></li><li data-li-identifier="(vii)" data-name="(vii)"><article class="listArticle" id="kapittel-1-kapittel-3-kapittel-5-nummer-1-punkt-7"><article class="legalP" id="kapittel-1-kapittel-3-kapittel-5-nummer-1-punkt-7-ledd-1">tilleggskrav avhengig av kvalifiseringsnivå og installert utstyr.</article></article></li></ul></article><article class="numberedLegalP" data-numerator="2" id="kapittel-1-kapittel-3-kapittel-5-nummer-2">(2) STD-en skal fremstilles for:<ul class="defaultList"><li data-li-identifier="(i)" data-name="(i)"><article class="listArticle" id="kapittel-1-kapittel-3-kapittel-5-nummer-2-punkt-1"><article class="legalP" id="kapittel-1-kapittel-3-kapittel-5-nummer-2-punkt-1-ledd-1">Valideringsprøve; og</article></article></li><li data-li-identifier="(ii)" data-name="(ii)"><article class="listArticle" id="kapittel-1-kapittel-3-kapittel-5-nummer-2-punkt-2"><article class="legalP" id="kapittel-1-kapittel-3-kapittel-5-nummer-2-punkt-2-ledd-1">Funksjonelle og subjektive tester.</article></article></li></ul></article> <article class="defaultP" margin-top="true">(d) STD-er som ikke blir reklassifisert og som ikke har et kravdokument til bruk for å teste dem må kvalifiseres etter spesielle ordninger.</article><article class="numberedLegalP" data-numerator="1" id="kapittel-1-kapittel-3-kapittel-5-nummer-3">(1) For slike STD-er vil det bli utstedt spesielle godkjenninger.</article><article class="numberedLegalP" data-numerator="2" id="kapittel-1-kapittel-3-kapittel-5-nummer-4">(2) Disse STD-ene skal bli testet etter de samme funksjonelle og subjektive krav som beskrevet i JAR-STD 2A.035 (c) (2) (ii).</article><article class="numberedLegalP" data-numerator="3" id="kapittel-1-kapittel-3-kapittel-5-nummer-5">(3) I tillegg skal tidligere anerkjente valideringstester legges til grunn.</article></section><section class="section" id="kapittel-1-kapittel-3-kapittel-6" data-lovdata-URL="LTI/forskrift/2002-03-04-277/KAPITTEL_1-3-6"><h4>JAR-STD 2A.040 Forandringer på kvalifiserte STD-er</h4><article class="defaultP">(a) <i>Krav til å underrette om større forandringer på STD-er.</i> Operatøren av en kvalifisert STD skal informere Luftfartsmyndigheten om større forandringer på områder som:<ul class="defaultList"><li data-li-identifier="(1)" data-name="(1)"><article class="listArticle" id="kapittel-1-kapittel-3-kapittel-6-punkt-1"><article class="legalP" id="kapittel-1-kapittel-3-kapittel-6-punkt-1-ledd-1">Flymodifikasjoner som kan påvirke kvalifiseringsnivået;</article></article></li><li data-li-identifier="(2)" data-name="(2)"><article class="listArticle" id="kapittel-1-kapittel-3-kapittel-6-punkt-2"><article class="legalP" id="kapittel-1-kapittel-3-kapittel-6-punkt-2-ledd-1">modifikasjoner av STD-ens maskinvare og/eller programvare som påvirker flygeegenskaper, ytelser eller systemer;</article></article></li><li data-li-identifier="(3)" data-name="(3)"><article class="listArticle" id="kapittel-1-kapittel-3-kapittel-6-punkt-3"><article class="legalP" id="kapittel-1-kapittel-3-kapittel-6-punkt-3-ledd-1">omplassering av STD-en; og</article></article></li><li data-li-identifier="(4)" data-name="(4)"><article class="listArticle" id="kapittel-1-kapittel-3-kapittel-6-punkt-4"><article class="legalP" id="kapittel-1-kapittel-3-kapittel-6-punkt-4-ledd-1">deaktivering av STD-en.</article></article></li></ul></article><article class="legalP" id="kapittel-1-kapittel-3-kapittel-6-ledd-1"><i>Anmerkning</i>: Luftfartsmyndigheten kan gjennomføre en spesiell evaluering etter større forandringer eller når en STD ikke synes å funksjonere i henhold til sitt opprinnelige kvalifiseringsnivå.</article> <article class="defaultP" margin-top="true">(b) <i>Oppgradering av en STD</i>. En STD kan bli oppgradert til et høyere kvalifiseringsnivå. Spesiell evaluering kreves før nytt kvalifiseringsnivå kan gis.</article><article class="numberedLegalP" data-numerator="1" id="kapittel-1-kapittel-3-kapittel-6-nummer-1">(1) Dersom en oppgradering planlegges skal STD-operatøren søke råd hos Luftfartsmyndigheten og gi alle detaljer om modifikasjonene. Hvis ikke evalueringen av oppgraderingen sammenfaller med den årlige tilsynskontroll, kreves en egen evaluering av STD-en for å opprettholde kvalifiseringen på det tidligere nivå.</article><article class="numberedLegalP" data-numerator="2" id="kapittel-1-kapittel-3-kapittel-6-nummer-2">(2) Når en STD oppgraderes skal STD-operatøren kjøre alle validiseringstester for det ønskede kvalifiseringsnivå. Validiseringstestresultater fra den tidligere førstegangsevalueringen (adgangskontrollen) eller tidligere oppgraderingsevalueringer skal ikke brukes for å validere STD-ens ytelser for denne oppgardering.</article> <article class="defaultP" margin-top="true">(c) <i>Flytting av STD-en</i></article><article class="numberedLegalP" data-numerator="1" id="kapittel-1-kapittel-3-kapittel-6-nummer-3">(1) I de tilfeller hvor en STD skal flyttes til et nytt sted skal Luftfartsmyndigheten underrettes før en planlagte aktivitet skjer med en tidsplan for flyttingen.</article><article class="numberedLegalP" data-numerator="2" id="kapittel-1-kapittel-3-kapittel-6-nummer-4">(2) Før STD-en kan tas i bruk på et nytt sted, skal STD-operatøren utføre minst en tredjedel av validiseringstestene, hvis slike finnes, og funksjons- og subjektive tester for å forvisse seg om at STD-en tilfredsstiller den opprinnelige kvalifiseringsstandard. En kopi av testdokumentene skal oppbevares med STD-dokumentene for senere å kunne fremlegges for gjennomgang av Luftfartsmyndigheten.</article><article class="numberedLegalP" data-numerator="3" id="kapittel-1-kapittel-3-kapittel-6-nummer-5">(3) Luftfartsmyndigheten kan kreve at STD-en skal evalueres i henhold til de opprinnelige kvalifiseringskrav fra JAA.</article> <article class="defaultP" margin-top="true">(d) <i>Deaktivering av en kvalifisert STD</i></article><article class="numberedLegalP" data-numerator="1" id="kapittel-1-kapittel-3-kapittel-6-nummer-6">(1) I de tilfeller hvor STD-operatøren planlegger å innstille bruken av en STD for en lengre periode, skal Luftfartsmyndigheten underrettes og det skal etableres tilpassede kontrolltiltak for den tiden STD-en ikke er aktiv.</article><article class="numberedLegalP" data-numerator="2" id="kapittel-1-kapittel-3-kapittel-6-nummer-7">(2) STD-operatøren skal komme frem til en avtale med Luftfartsmyndigheten som sikrer at STD-en kan tilbakeføres til aktiv status på det opprinnelige kvalifiseringsnivå.</article></section><section class="section" id="kapittel-1-kapittel-3-kapittel-7" data-lovdata-URL="LTI/forskrift/2002-03-04-277/KAPITTEL_1-3-7"><h4>JAR-STD 2A.045 Foreløpig FTD-kvalifisering</h4><article class="defaultP">(Se AMC STD 2A.045)<p class="leddfortsettelse">(Se IEM STD 2A.045)</p></article><article class="legalP" id="kapittel-1-kapittel-3-kapittel-7-ledd-1">For nye flytyper skal det etableres egne ordninger for å kunne fastsette et midlertidig kvalifiseringsnivå.</article><article class="legalP" id="kapittel-1-kapittel-3-kapittel-7-ledd-2">Krav, detaljer om fastsettelse og gyldighetstid for et gitt foreløpig kvalifiseringsnivå vil bli avgjort av Luftfartsmyndigheten.</article></section><section class="section" id="kapittel-1-kapittel-3-kapittel-8" data-lovdata-URL="LTI/forskrift/2002-03-04-277/KAPITTEL_1-3-8"><h4>JAR-STD 2A.050 Overføring av FTD-kvalifisering</h4><article class="defaultP">(a) Når en STD bytter operatør, skal den nye operatøren på forhånd informere Luftfartsmyndigheten for å få samtykke til en plan for overdragelse av STD-en.</article> <article class="defaultP" margin-top="true">(b) Luftfartsmyndigheten kan kreve at STD-en skal gjennomgå en evaluering i henhold til de opprinnelige kvalifiseringskrav fra JAA.</article> <article class="defaultP" margin-top="true">(c) Under forutsetning av at STD-en tilfredsstiller den opprinnelige standard, skal det tidligere kvalifiseringsnivået opprettholdes.</article></section></section></section></main></body></html>