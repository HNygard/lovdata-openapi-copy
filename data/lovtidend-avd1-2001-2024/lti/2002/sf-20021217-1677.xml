<!DOCTYPE html><html lang="no"><head><title>Forskrift om endring i forskrift om grossistvirksomhet med legemidler.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-12-17-1677</dd><dt class="dokid">DokumentID</dt><dd class="dokid">LTI/forskrift/2002-12-17-1677</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 18</dd><dt class="dateInForce">I kraft fra</dt><dd class="dateInForce">2003-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-12-21-1219</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-12-04-132/§18</li></ul></dd><dt class="dateOfPublication">Kunngjort</dt><dd class="dateOfPublication">2003-01-03</dd><dt class="journalNumber">Journalnummer</dt><dd class="journalNumber">2002-1391</dd><dt class="titleShort">Korttittel</dt><dd class="titleShort">Endr. i forskr. om legemiddelgrossister</dd><dt class="title">Tittel</dt><dd class="title">Forskrift om endring i forskrift om grossistvirksomhet med legemidler.</dd><dt class="miscInformation">Annet om dokumentet</dt><dd class="miscInformation">Fastsatt av Helsedepartementet 17. desember 2002 med hjemmel i lov av 4. desember 1992 nr. 132 om legemidler m.v. (legemiddelloven) § 18.</dd><dt class="refid">RefID</dt><dd class="refid">forskrift/2002-12-17-1677</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om grossistvirksomhet med legemidler.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-12-17-1677" id="dokument"><h1>Forskrift om endring i forskrift om grossistvirksomhet med legemidler.</h1><section class="section" data-name="kapI" id="kapittel-1" data-lovdata-URL="LTI/forskrift/2002-12-17-1677/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 21. desember 1993 nr. 1219 om grossistvirksomhet med legemidler gjøres følgende endringer:</article> <article class="defaultP" margin-top="true">§ 13 skal lyde:</article><article class="legalP" id="kapittel-1-ledd-2">Grossister kan bare selge legemidler til:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Apotek.</article></article></li><li data-li-identifier="2." data-name="2."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Tilvirkere med tillatelse etter § 12 i lov av 4. desember 1992 nr. 132 om legemidler m.v. (legemiddelloven).</article></article></li><li data-li-identifier="3." data-name="3."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">Importører og tilvirkere som i medhold av legemiddelloven § 14 og § 16 har tillatelse til å selge samme vare.</article></article></li><li data-li-identifier="4." data-name="4."><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">Sykehjem som inngår i den kommunale helsetjenesten.</article></article></li><li data-li-identifier="5." data-name="5."><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">Offentlige og offentlig godkjente laboratorier og vitenskapelige institusjoner og andre lignende institusjoner eller bedrifter, etter Statens legemiddelverks nærmere bestemmelse.</article></article></li><li data-li-identifier="6." data-name="6."><article class="listArticle" id="kapittel-1-ledd-2-punkt-6"><article class="legalP" id="kapittel-1-ledd-2-punkt-6-ledd-1">Andre godkjente grossister.</article></article></li><li data-li-identifier="7." data-name="7."><article class="listArticle" id="kapittel-1-ledd-2-punkt-7"><article class="legalP" id="kapittel-1-ledd-2-punkt-7-ledd-1">Sykehus, for de varegrupper som er fastsatt av Statens legemiddelverk etter retningslinjer fra Helsedepartementet.</article></article></li><li data-li-identifier="8." data-name="8."><article class="listArticle" id="kapittel-1-ledd-2-punkt-8"><article class="legalP" id="kapittel-1-ledd-2-punkt-8-ledd-1">Andre helseinstitusjoner enn kommunale sykehjem for de varegrupper som er fastsatt av Statens legemiddelverk etter retningslinjer fra Helsedepartementet.</article></article></li><li data-li-identifier="9." data-name="9."><article class="listArticle" id="kapittel-1-ledd-2-punkt-9"><article class="legalP" id="kapittel-1-ledd-2-punkt-9-ledd-1">Sluttbruker av legemiddelet, for de varegrupper som er fastsatt av Statens legemiddelverk.</article></article></li><li data-li-identifier="10." data-name="10."><article class="listArticle" id="kapittel-1-ledd-2-punkt-10"><article class="legalP" id="kapittel-1-ledd-2-punkt-10-ledd-1">Kjøpmenn som i medhold av lov om legemidler § 16 har tillatelse til å selge legemidler.</article></article></li></ul></article><article class="legalP" id="kapittel-1-ledd-3">Når særlige grunner foreligger, kan Statens legemiddelverk gjøre unntak fra denne bestemmelse.</article> <article class="defaultP" margin-top="true">§ 28 første ledd skal lyde:</article><article class="legalP" id="kapittel-1-ledd-4">Avgiftspliktig omsetning er:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">grossistens netto legemiddelsalg til apotek og andre som selger legemidler til allmennheten samt sluttbrukere av legemidler i avgiftsåret, avrundet nedover til nærmeste 100 kr, og</article></article></li><li data-li-identifier="b)" data-name="b)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">apotekets netto legemiddelkjøp fra utenlandsk grossist, med fradrag for kjøp av varer som nevnt i annet ledd bokstavene c og d.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2002-12-17-1677/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2003.</article></section></main></body></html>