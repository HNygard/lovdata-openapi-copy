<!DOCTYPE html><html lang="no"><head><title>Forskrift om merking ved elektronisk omsetning av videogram.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-12-17-1663</dd><dt class="dokid">DokumentID</dt><dd class="dokid">LTI/forskrift/2002-12-17-1663</dd><dt class="ministry">Departement</dt><dd class="ministry"><ul><li>Kultur- og kirkedepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 18</dd><dt class="dateInForce">I kraft fra</dt><dd class="dateInForce">2003-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1999-12-20-1515/§8-1</li><li>lov/1987-05-15-21</li></ul></dd><dt class="dateOfPublication">Kunngjort</dt><dd class="dateOfPublication">2002-12-30</dd><dt class="journalNumber">Journalnummer</dt><dd class="journalNumber">2002-1381</dd><dt class="titleShort">Korttittel</dt><dd class="titleShort">Forskrift om merking av videogram</dd><dt class="title">Tittel</dt><dd class="title">Forskrift om merking ved elektronisk omsetning av videogram.</dd><dt class="miscInformation">Annet om dokumentet</dt><dd class="miscInformation">Fastsatt av Statens filmtilsyn 17. desember 2002 med hjemmel i forskrift av 20. desember 1999 nr. 1515 om film og videogram § 8-1.</dd><dt class="refid">RefID</dt><dd class="refid">forskrift/2002-12-17-1663</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om merking ved elektronisk omsetning av videogram.<ul class="tocSubUl"><li>§ 1. Virkeområde og definisjoner</li><li>§ 2. Søknad om tillatelse</li><li>§ 3. Kontroll av innhold</li><li>§ 4. Merking</li><li>§ 5. Krav til dokumentasjon på merking</li><li>§ 6. Rapportering</li><li>§ 7. Innsyn</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2002-12-17-1663" id="dokument"><h1>Forskrift om merking ved elektronisk omsetning av videogram.</h1><article class="legalArticle" data-lovdata-URL="LTI/forskrift/2002-12-17-1663/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde og definisjoner</span></h2><article class="legalP" id="paragraf-1-ledd-1">Denne forskriften gir nærmere regler om merking i forbindelse med elektronisk omsetning av videogram.</article><article class="legalP" id="paragraf-1-ledd-2">Med <i>elektronisk omsetning av videogram</i> menes distribusjon av videogram over tele- eller kabelnett eller via eter der bestilleren selv kan bestemme starttidspunkt for videogrammet, herunder i en tidsbegrenset periode.</article><article class="legalP" id="paragraf-1-ledd-3">Med <i>distributør</i> menes i denne forskrift den som gjennom etablert virksomhet i Norge innehar innholdsrettigheter til videogrammene som omsettes, og som ved egen virksomhet, eller gjennom privatrettslige avtaler med andre aktører, omsetter disse til forbruker.</article><article class="legalP" id="paragraf-1-ledd-4">Forskriften gjelder ikke aktører som kun har befatning med den tekniske tilrettelegging av omsetningen, som kabelselskaper, nett- eller aksessleverandører o.l.</article></article><article class="legalArticle" data-lovdata-URL="LTI/forskrift/2002-12-17-1663/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Søknad om tillatelse</span></h2><article class="legalP" id="paragraf-2-ledd-1">Distributør skal søke Statens filmtilsyn om tillatelse til å publisere elektroniske kopier av registreringsmerke for omsetning. Dette skjer på eget skjema ved førstegangsregistrering av en videogramtittel.</article><article class="legalP" id="paragraf-2-ledd-2">Et videogram kan ikke omsettes før skriftlig bekreftelse på registreringen er mottatt. Bekreftelsen skal oppbevares.</article></article><article class="legalArticle" data-lovdata-URL="LTI/forskrift/2002-12-17-1663/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kontroll av innhold</span></h2><article class="legalP" id="paragraf-3-ledd-1">Hvis Statens filmtilsyn ved registrering etter § 7 i loven ønsker å vurdere videogrammets innhold, skal distributøren gi Statens filmtilsyn direkte tilgang til påsyn eller stille en fysisk kopi av innholdet til rådighet.</article></article><article class="legalArticle" data-lovdata-URL="LTI/forskrift/2002-12-17-1663/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Merking</span></h2><article class="legalP" id="paragraf-4-ledd-1">Følgende opplysninger skal på en tydelig måte gjøres kjent for den som bestiller videogrammet før endelig bestilling kan finne sted:<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">Videogrammets registreringsnummer fra Statens filmtilsyn</article></article></li><li data-li-identifier="b)" data-name="b)"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">Anbefalt aldersgrense</article></article></li><li data-li-identifier="c)" data-name="c)"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">Ansvarlig distributør</article></article></li><li data-li-identifier="d)" data-name="d)"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">Statens filmtilsyns navn og logo (logo i gul farge PMS nr. 124).</article></article></li></ul></article></article><article class="legalArticle" data-lovdata-URL="LTI/forskrift/2002-12-17-1663/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav til dokumentasjon på merking</span></h2><article class="legalP" id="paragraf-5-ledd-1">Ved førstegangs registrering av videogram for elektronisk omsetning skal Statens filmtilsyn få nødvendig dokumentasjon på hvordan distributørens distribusjonsplattform ivaretar kravet til merking.</article><article class="legalP" id="paragraf-5-ledd-2">Statens filmtilsyn kan pålegge distributøren å gjennomføre merkingen på en annen måte dersom filmtilsynet finner at de gjennomførte eller planlagte tiltak ikke fyller kravene til merking.</article></article><article class="legalArticle" data-lovdata-URL="LTI/forskrift/2002-12-17-1663/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Rapportering</span></h2><article class="legalP" id="paragraf-6-ledd-1">Distributøren skal hvert år innrapportere antall videogramtitler som er merket i henhold til denne forskrift. Opplysningene skal gis på et felles skjema til Statens filmtilsyn og Norsk kino- og filmfond, og danner grunnlag for innkreving av gebyr og avgift.</article></article><article class="legalArticle" data-lovdata-URL="LTI/forskrift/2002-12-17-1663/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Innsyn</span></h2><article class="legalP" id="paragraf-7-ledd-1">Distributør skal på forespørsel fra Statens filmtilsyn gi innsyn i regnskapsmessig dokumentasjon på de opplysninger som skal gis i henhold til § 6.</article></article><article class="legalArticle" data-lovdata-URL="LTI/forskrift/2002-12-17-1663/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft fra 1. januar 2003.</article></article></main></body></html>