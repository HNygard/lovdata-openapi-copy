<!DOCTYPE html><html lang="no"><head><title>Forskrift om endring i forskrift om tildeling av tillatelse til å drive fiske med trål.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-07-05-697</dd><dt class="dokid">DokumentID</dt><dd class="dokid">LTI/forskrift/2002-07-05-697</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 7</dd><dt class="dateInForce">I kraft fra</dt><dd class="dateInForce">2002-07-05</dd><dt class="changesToDocuments">Endrer</dt><dd class="changesToDocuments"><ul><li>forskrift/1986-12-12-2185</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-03-26-15/§12</li></ul></dd><dt class="dateOfPublication">Kunngjort</dt><dd class="dateOfPublication">2002-07-05</dd><dt class="journalNumber">Journalnummer</dt><dd class="journalNumber">2002-0757</dd><dt class="titleShort">Korttittel</dt><dd class="titleShort">Endr. i forskrift om trålfisketillatelse</dd><dt class="title">Tittel</dt><dd class="title">Forskrift om endring i forskrift om tildeling av tillatelse til å drive fiske med trål.</dd><dt class="miscInformation">Annet om dokumentet</dt><dd class="miscInformation">Fastsatt ved Kronprinsreg.res. 5. juli 2002 med hjemmel i lov av 26. mars 1999 nr. 15 om retten til å delta i fiske og fangst (deltakerloven) § 12. Fremmet av Fiskeridepartementet.</dd><dt class="refid">RefID</dt><dd class="refid">forskrift/2002-07-05-697</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tildeling av tillatelse til å drive fiske med trål.<ul class="tocSubUl"><li>I<ul class="tocSubUl"><li>§ 5-1. Definisjon av industritråltillatelse</li><li>§ 5-2. Regler for tildeling</li><li>§ 5-3. Tildeling av nye konsesjoner</li><li>§ 5-4. Utskiftning og ombygging</li><li>§ 5-5. Definisjon av nordsjøtråltillatelse</li><li>§ 5-6. Regler for tildeling</li><li>§ 5-7. Tildeling av nye konsesjoner</li><li>§ 5-8. Utskiftning og ombygging</li><li>§ 8a-1. Tillatelse til å fiske makrell med trål</li><li>§ 8a-2. Regler for tildeling</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-07-05-697" id="dokument"><h1>Forskrift om endring i forskrift om tildeling av tillatelse til å drive fiske med trål.</h1><section class="section" data-name="kapI" id="kapittel-1" data-lovdata-URL="LTI/forskrift/2002-07-05-697/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 12. desember 1986 nr. 2185 om tildeling av tillatelse til å drive fiske med trål gjøres følgende endringer:</article> <article class="defaultP" margin-top="true">§ 5-1 – § 5-4 skal lyde:</article><article class="futureLegalArticle" data-name="§5-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5-1</span>. <span class="legalArticleTitle">Definisjon av industritråltillatelse</span></span><article class="legalP" id="kapittel-1-foreslåttparagraf-1-ledd-1">Industritråltillatelse omfatter rett til å drive trålfiske etter nordsjøsild, øyepål, tobis, kolmule mv. sør for 64° N, og etter torsk, hyse, hvitting og sei mv. sør for 62° N og øst for 4° V.</article><article class="legalP" id="kapittel-1-foreslåttparagraf-1-ledd-2">Tillatelsen omfatter ikke trålfiske etter lodde, polartorsk og vassild nord for 62° N og trålfiske etter norsk vårgytende sild og makrell.</article></article><article class="futureLegalArticle" data-name="§5-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5-2</span>. <span class="legalArticleTitle">Regler for tildeling</span></span><article class="legalP" id="kapittel-1-foreslåttparagraf-2-ledd-1">Tillatelse etter § 5-1 kan gis til eier som har nordsjøtråltillatelse i medhold av tidligere § 5-1 i denne forskrift for fartøyet, dersom fartøyet er på eller over 27,5 m og tillatelsen har vært nyttet aktivt i minst to måneder i løpet av de siste to år.</article><article class="legalP" id="kapittel-1-foreslåttparagraf-2-ledd-2">Det kan gjøres unntak fra lengdegrensen i første ledd, dersom et mindre fartøy har vært drevet med det samme driftsmønster som fartøy på eller over 27,5 m. Ved vurderingen skal det legges vesentlig vekt på om fartøyet har vært drevet med helårsdrift innenfor området trålfiske etter øyepål, tobis, lodde mv.</article><article class="legalP" id="kapittel-1-foreslåttparagraf-2-ledd-3">Fiskeridirektoratet fastsetter en konsesjonskapasitet for det enkelte fartøy. Den fastsatte konsesjonskapasiteten kan bare økes gjennom sammenslåing dersom et annet fartøy tas ut av fiske gjennom enhetskvoteordningen for industritrålgruppen, med inntil konsesjonskapasiteten til det fartøyet som tas ut av fiske. Det kan ikke fastsettes større konsesjonskapasitet enn 600 m<sup>3</sup> , eller inntil 1.000 m<sup>3</sup> ved sammenslåing. Et fartøy kan ikke ta ombord og levere større fangst pr. tur enn den fastsatte konsesjonskapasitet.</article></article><article class="futureLegalArticle" data-name="§5-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5-3</span>. <span class="legalArticleTitle">Tildeling av nye konsesjoner</span></span><article class="legalP" id="kapittel-1-foreslåttparagraf-3-ledd-1">Tillatelse etter § 5-1 kan gis til ny eier for fortsatt drift med fartøy som er i slikt fiske som nevnt i § 5-1, jf. § 15-1.</article><article class="legalP" id="kapittel-1-foreslåttparagraf-3-ledd-2">Nye konsesjoner som medfører at det totale antallet konsesjoner øker, skal lyses ut offentlig etter reglene i § 16 i deltakerloven av 26. mars 1999 nr. 15.</article></article><article class="futureLegalArticle" data-name="§5-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 5-4</span>. <span class="legalArticleTitle">Utskiftning og ombygging</span></span><article class="legalP" id="kapittel-1-foreslåttparagraf-4-ledd-1">Det kan gis tillatelse til utskiftning til nybygg, annet brukt fartøy eller til ombygging av fartøy som har industritråltillatelse etter § 5-1. Nybygg, annet brukt fartøy eller ombygget fartøy må ikke ha et lasteromsvolum som er større enn 1.000 m<sup>3</sup> . Den nedre lengdegrensen på 27,5 m i § 5-2 første ledd gjelder ikke ved utskiftning eller ombygging.</article><article class="legalP" id="kapittel-1-foreslåttparagraf-4-ledd-2">Søknad om tillatelse til utskiftning eller ombygging kan avslås dersom det etter slik utskiftning eller ombygging ikke foreligger tilstrekkelig driftsgrunnlag for fartøyet.</article></article> <article class="defaultP" margin-top="true">§ 5-4a oppheves.</article> <article class="defaultP" margin-top="true">§ 5-5 – § 5-7 og ny § 5-8 skal lyde:</article><article class="futureLegalArticle" data-name="§5-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5-5</span>. <span class="legalArticleTitle">Definisjon av nordsjøtråltillatelse</span></span><article class="legalP" id="kapittel-1-foreslåttparagraf-5-ledd-1">Nordsjøtråltillatelse omfatter rett til å drive trålfiske etter nordsjøsild, øyepål, tobis, kolmule mv. sør for 64° N, og etter torsk, hyse, hvitting og sei mv. sør for 62° N og øst for 4° V.</article><article class="legalP" id="kapittel-1-foreslåttparagraf-5-ledd-2">Tillatelsen omfatter ikke trålfiske etter lodde, polartorsk og vassild nord for 62° N og trålfiske etter norsk vårgytende sild og makrell.</article></article><article class="futureLegalArticle" data-name="§5-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 5-6</span>. <span class="legalArticleTitle">Regler for tildeling</span></span><article class="legalP" id="kapittel-1-foreslåttparagraf-6-ledd-1">Tillatelse etter § 5-5 kan gis til eier som har nordsjøtråltillatelse i medhold av tidligere § 5-1 i denne forskrift for fartøyet, dersom fartøyet er under 27,5 m og tillatelsen har vært nyttet aktivt i minst to måneder i løpet av de siste to år.</article><article class="legalP" id="kapittel-1-foreslåttparagraf-6-ledd-2">Det kan gjøres unntak fra lengdegrensen i første ledd, dersom et større fartøy har vært drevet med det samme driftsmønster som fartøy under 27,5 m.</article></article><article class="futureLegalArticle" data-name="§5-7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 5-7</span>. <span class="legalArticleTitle">Tildeling av nye konsesjoner</span></span><article class="legalP" id="kapittel-1-foreslåttparagraf-7-ledd-1">Tillatelse etter § 5-5 kan gis til ny eier for fortsatt drift med fartøy som er i slikt fiske som nevnt i § 5-5, jf. § 15-1.</article><article class="legalP" id="kapittel-1-foreslåttparagraf-7-ledd-2">Nye konsesjoner som medfører at det totale antallet konsesjoner øker, skal lyses ut offentlig etter reglene i § 16 i deltakerloven av 26. mars 1999 nr. 15.</article></article><article class="futureLegalArticle" data-name="§5-8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 5-8</span>. <span class="legalArticleTitle">Utskiftning og ombygging</span></span><article class="legalP" id="kapittel-1-foreslåttparagraf-8-ledd-1">Det kan gis tillatelse til utskiftning til nybygg, annet brukt fartøy eller til ombygging av fartøy som har nordsjøtråltillatelse etter § 5-5, dersom<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-8-ledd-1-punkt-1"><article class="legalP" id="kapittel-1-foreslåttparagraf-8-ledd-1-punkt-1-ledd-1">erstatningsfartøyet eller fartøyet etter ombygging har en lengde under 27,5 m,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-8-ledd-1-punkt-2"><article class="legalP" id="kapittel-1-foreslåttparagraf-8-ledd-1-punkt-2-ledd-1">utskiftningen eller ombyggingen ikke medfører større økning i lasteromsvolum enn 30%, og</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-8-ledd-1-punkt-3"><article class="legalP" id="kapittel-1-foreslåttparagraf-8-ledd-1-punkt-3-ledd-1">erstatningsfartøyet eller fartøyet etter ombyggingen er egnet til og utrustet for å drive fiske på de arter som er nevnt i § 5-5.</article></article></li></ul></article><article class="legalP" id="kapittel-1-foreslåttparagraf-8-ledd-2">Søknad om tillatelse til utskiftning eller ombygging kan avslås dersom det etter slik utskiftning eller ombygging ikke foreligger tilstrekkelig driftsgrunnlag for fartøyet.</article></article> <article class="defaultP" margin-top="true">Nåværende § 5-7 blir ny § 5-9 og gis overskriften «Tillatelse til å drive trålfiske etter flatfisk – bomtråltillatelser».</article> <article class="defaultP" margin-top="true">§ 7-1 siste ledd skal lyde:</article><article class="legalP" id="kapittel-1-ledd-2">Seitråltillatelse kan ikke gis til fartøy med større lasteromsvolum enn 1.000 m<sup>3</sup> .</article> <article class="defaultP" margin-top="true">§ 7-2 bokstav a oppheves. Nåværende bokstav b og c blir a og b.</article> <article class="defaultP" margin-top="true">§ 8-4 skal lyde:</article><article class="legalP" id="kapittel-1-ledd-3">Tillatelse til å drive trålfiske etter norsk vårgytende sild kan ikke gis for fartøy over 300 BRT etter målereglene av 1947 og over 600 TE etter målereglene av 1969, med mindre det er tildelt industritråltillatelse etter § 5-1 for fartøyet.</article> <article class="defaultP" margin-top="true">§ 8-6 nytt annet ledd skal lyde:</article><article class="legalP" id="kapittel-1-ledd-4">Første ledd bokstav a gjelder ikke for fartøy som har industritråltillatelse etter § 5-1.</article> <article class="defaultP" margin-top="true">Nye § 8a-1 og § 8a-2 skal lyde:</article><article class="futureLegalArticle" data-name="§8a-1" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 8a-1</span>. <span class="legalArticleTitle">Tillatelse til å fiske makrell med trål</span></span><article class="legalP" id="kapittel-1-foreslåttparagraf-9-ledd-1">Makrelltråltillatelse omfatter rett til å drive trålfiske etter makrell i de områder og til de tider Fiskeridepartementet bestemmer.</article></article><article class="futureLegalArticle" data-name="§8a-2" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 8a-2</span>. <span class="legalArticleTitle">Regler for tildeling</span></span><article class="legalP" id="kapittel-1-foreslåttparagraf-10-ledd-1">Tillatelse etter § 8a-1 kan gis til eier som har industritråltillatelse etter § 5-1 eller nordsjøtråltillatelse etter § 5-5 for fartøyet, når fartøyet har vært påmeldt til og faktisk har deltatt i trålfiske etter makrell i 1999, 2000 eller i 2001.</article><article class="legalP" id="kapittel-1-foreslåttparagraf-10-ledd-2">Tillatelse kan også gis for fartøy som er gitt industritrål- eller nordsjøtråltillatelse ved utskiftning av fartøy som fylte vilkårene i første ledd. I slikt tilfelle kan makrelltråltillatelse ikke gis ny eier av det utskiftede fartøyet, med mindre eieren tidligere har eid fartøy som fylte vilkårene i første ledd.</article><article class="legalP" id="kapittel-1-foreslåttparagraf-10-ledd-3">Nye tillatelser som medfører at det totale antallet tillatelser øker, skal lyses ut offentlig etter reglene i § 16 i deltakerloven av 26. mars 1999 nr. 15.</article></article> <article class="defaultP" margin-top="true">§ 9-2 femte ledd skal lyde:</article><article class="legalP" id="kapittel-1-ledd-5">Eier som har industritråltillatelse etter § 5-1 eller nordsjøtråltillatelse etter § 5-5, kan tildeles loddetråltillatelse uten hensyn til annet ledd.</article> <article class="defaultP" margin-top="true">§ 15-1 første ledd skal lyde:</article><article class="legalP" id="kapittel-1-ledd-6">Har et fartøy vært nyttet til trålfiske i mindre enn 3 måneder i løpet av et sammenhengende tidsrom på 2 år, kan det ikke gis tillatelse til ny eier for fortsatt drift med mindre vilkåret i henholdsvis § 2-2, § 5-3 annet ledd, § 5-7 annet ledd, § 8-3, § 8a-2 tredje ledd, § 9-2 og § 10-2 foreligger.</article></section><section class="section" data-name="kapII" id="kapittel-2" data-lovdata-URL="LTI/forskrift/2002-07-05-697/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>