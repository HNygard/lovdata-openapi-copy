<!DOCTYPE html><html lang="no"><head><title>Forskrift om endring i forskrift om kvoteordningen for melk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-07-03-781</dd><dt class="dokid">DokumentID</dt><dd class="dokid">LTI/forskrift/2002-07-03-781</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 9</dd><dt class="dateInForce">I kraft fra</dt><dd class="dateInForce">2002-07-03</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-12-17-1450</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1936-07-10-6/§19</li><li>lov/1967-02-10/§27a</li><li>forskrift/1996-12-06-1125</li></ul></dd><dt class="dateOfPublication">Kunngjort</dt><dd class="dateOfPublication">2002-07-18</dd><dt class="journalNumber">Journalnummer</dt><dd class="journalNumber">2002-0741</dd><dt class="titleShort">Korttittel</dt><dd class="titleShort">Endr. i forskrift om kvoteordningen for melk</dd><dt class="title">Tittel</dt><dd class="title">Forskrift om endring i forskrift om kvoteordningen for melk.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 3. juli 2002 med hjemmel i lov av 10. juli 1936 nr. 6 til å fremja umsetnaden av jordbruksvaror § 19, lov av 10. februar 1967 om behandlingsmåten i forvaltningssaker (forvaltningsloven) § 27a og kgl.res. av 6. desember 1996 nr. 1125.</dd><dt class="refid">RefID</dt><dd class="refid">forskrift/2002-07-03-781</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kvoteordningen for melk.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-07-03-781" id="dokument"><h1>Forskrift om endring i forskrift om kvoteordningen for melk.</h1><section class="section" data-name="kapI" id="kapittel-1" data-lovdata-URL="LTI/forskrift/2002-07-03-781/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 17. desember 1997 nr. 1450 om kvoteordningen for melk gjøres følgende endringer:</article> <article class="defaultP" margin-top="true">§ 2 bokstav b annet punktum skal lyde:</article><article class="legalP" id="kapittel-1-ledd-2">Alt som hører til samme eier i en kommune, hører til samme bruk uten hensyn til om den omfatter flere matrikkelnummer.</article> <article class="defaultP" margin-top="true">§ 2 bokstav c oppheves.</article> <article class="defaultP" margin-top="true">§ 2 nåværende bokstavene d og e blir bokstavene c og d.</article> <article class="defaultP" margin-top="true">§ 2 bokstav f oppheves.</article> <article class="defaultP" margin-top="true">§ 2 nåværende bokstavene g og h blir bokstavene e og f.</article> <article class="defaultP" margin-top="true">§ 4 tredje ledd oppheves.</article> <article class="defaultP" margin-top="true">§ 6 første ledd annet punktum skal lyde:</article><article class="legalP" id="kapittel-1-ledd-3">Dersom to eller flere bruk med kvote drives av samme melkeprodusent, kan bare kvoten på ett av brukene benyttes.</article> <article class="defaultP" margin-top="true">§ 6 annet ledd første punktum skal lyde:</article><article class="legalP" id="kapittel-1-ledd-4">Melk fra dyr som melkeprodusenten ikke eier eller ikke leier på varig basis, regnes som produksjon uten eller ut over kvote.</article> <article class="defaultP" margin-top="true">§ 7 første ledd skal lyde:</article><article class="legalP" id="kapittel-1-ledd-5">Så fremt ikke annet følger av forskriften ellers, skal brukets kvote utgjøre kvote pr. 30. juni 2002 multiplisert med forholdstallet 1,01 for kumelk og forholdstallet 1,04 for geitemelk.</article> <article class="defaultP" margin-top="true">§ 10 tredje ledd første punktum skal lyde:</article><article class="legalP" id="kapittel-1-ledd-6">Ved gjenopptakelse av leveranse etter opphold i mindre enn 10 kalenderår, skal produksjonen foregå med egne kyr eller geiter i eget fjøs (ordinær melkeproduksjon).</article> <article class="defaultP" margin-top="true">§ 12 skal lyde:</article><article class="legalP" id="kapittel-1-ledd-7">Dersom to eller flere fysiske personer som disponerer hver sin kvote etablerer felles melkeproduksjon på helårsbasis (samdrift), kan Statens landbruksforvaltning fastsette egen kvote for samdriften. I tillegg må samtlige av følgende vilkår være oppfylt:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">Partene i samdriften må eie eller forpakte hvert sitt bruk med tilhørende kvote. Brukene som inngår i samdriften må ha forskjellige eiere.</article></article></li><li data-li-identifier="2." data-name="2."><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">Det må ha vært sammenhengende leveranse i de siste 24 måneder fra brukene før samdrift kan etableres.</article></article></li><li data-li-identifier="3." data-name="3."><article class="listArticle" id="kapittel-1-ledd-7-punkt-3"><article class="legalP" id="kapittel-1-ledd-7-punkt-3-ledd-1">Der forpakter av et bruk inngår avtale om samdrift, må også eieren av bruket være medunderskriver av samdriftsavtalen, jf. punkt 6.</article></article></li><li data-li-identifier="4." data-name="4."><article class="listArticle" id="kapittel-1-ledd-7-punkt-4"><article class="legalP" id="kapittel-1-ledd-7-punkt-4-ledd-1">Bo- og driveplikten må være oppfylt, eller fritak fra boplikten må være innvilget.</article></article></li><li data-li-identifier="5." data-name="5."><article class="listArticle" id="kapittel-1-ledd-7-punkt-5"><article class="legalP" id="kapittel-1-ledd-7-punkt-5-ledd-1">Partene må delta aktivt med egen arbeidsinnsats i samdriften og få inntekter fra denne.</article></article></li><li data-li-identifier="6." data-name="6."><article class="listArticle" id="kapittel-1-ledd-7-punkt-6"><article class="legalP" id="kapittel-1-ledd-7-punkt-6-ledd-1">Partene må inngå samdriftsavtale som inneholder konkrete opplysninger om medlemmenes arbeidsinnsats samt fordeling av nettoinntekter. For samdrifter med to medlemmer er det et krav at inntekt og arbeidsinnsats skal fordeles mellom medlemmene slik at minimum 30% faller på den ene parten. For samdrifter med tre medlemmer er det tilsvarende kravet minimum 20%, og for samdrifter med fire medlemmer eller mer er kravet minimum 10%.</article></article></li><li data-li-identifier="7." data-name="7."><article class="listArticle" id="kapittel-1-ledd-7-punkt-7"><article class="legalP" id="kapittel-1-ledd-7-punkt-7-ledd-1">Avstanden mellom bruk som inngår i samdriften skal ikke overstige 10 km målt langs vei, med mindre det vil framstå som klart urimelig.</article></article></li></ul></article><article class="legalP" id="kapittel-1-ledd-8">Søknad om slik kvote må innsendes senest 3 måneder før planlagt starttidspunkt.</article> <article class="defaultP" margin-top="true">§ 13 punkt 2 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-1-ledd-8-punkt-1"><article class="legalP" id="kapittel-1-ledd-8-punkt-1-ledd-1">Avstanden mellom brukene skal ikke overstige 10 km målt langs vei, med mindre det vil framstå som urimelig.</article></article></li></ul></article> <article class="defaultP" margin-top="true">§ 14 første ledd annet punktum skal lyde:</article><article class="legalP" id="kapittel-1-ledd-9">Kumelkkvote for samdrifter godkjent etter 1. juli 2002 kan likevel maksimalt utgjøre 750.000 liter.</article> <article class="defaultP" margin-top="true">§ 17 annet ledd skal lyde:</article><article class="legalP" id="kapittel-1-ledd-10">Samlet kvote etter sammenslåing kan ikke overskride beregnet kvotegrunnlag etter § 5, og kan maksimalt utgjøre 225.000 liter kumelk eller 112.500 liter geitemelk.</article> <article class="defaultP" margin-top="true">§ 22 annet ledd skal lyde:</article><article class="legalP" id="kapittel-1-ledd-11">Ved innmelding av kvotekjøp, skal det angis størrelsen på kvote som ønskes kjøpt. Det kan likevel ikke innmeldes og kjøpes større kvote enn det spredearealkravet tilsier.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. retningslinjer for lagring og spredning av husdyrgjødsel kapittel V, punkt 5 og 6.</article></footer> <article class="defaultP" margin-top="true">§ 22 fjerde ledd skal lyde:</article><article class="legalP" id="kapittel-1-ledd-12">Det kan ikke innmeldes eller kjøpes kvote som fører til at brukets kvote etter kjøp utgjør mer enn 225.000 liter kumelkkvote eller 112.500 liter geitemelkkvote. For bruk med historisk eller tildelt basiskvote for kumelk over 225.000 liter eller 112.500 liter geitemelk, kan det likevel maksimalt innmeldes og kjøpes kvote slik at brukets kvote etter kjøp tilsvarer historisk eller tildelt basiskvote. Medlemmer av samdrifter godkjent etter 1. juli 2001 kan heller ikke innmelde og kjøpe kvote dersom samdriftskvoten utgjør 750.000 liter.</article> <article class="defaultP" margin-top="true">§ 29a første ledd første punktum skal lyde:</article><article class="legalP" id="kapittel-1-ledd-13">For å gjennomføre en omlegging fra sauehold til melkeproduksjon i særlig rovdyrutsatte områder, kan Statens landbruksforvaltning etter søknad tildele kvote dersom søker baserer saueholdet på bruket på beiter som ligger innenfor kjerneområdene for bjørn og jerv, og de sentrale leveområdene for ulv.</article> <article class="defaultP" margin-top="true">§ 29a tredje ledd tredje strekpunkt skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-13-punkt-1"><article class="legalP" id="kapittel-1-ledd-13-punkt-1-ledd-1">søkeren over flere år kan dokumentere betydelige tap på bruket forårsaket av fredet rovvilt.</article></article></li></ul></article> <article class="defaultP" margin-top="true">§ 30 første ledd tredje punktum skal lyde:</article><article class="legalP" id="kapittel-1-ledd-14">Tildelt kvote kan sammen med brukets opprinnelige kvote maksimalt utgjøre 225.000 liter kumelk eller 112.500 liter geitemelk.</article></section><section class="section" data-name="kapII" id="kapittel-2" data-lovdata-URL="LTI/forskrift/2002-07-03-781/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks og gjelder for søknader innkommet etter 1. juli 2002.</article></section></main></body></html>