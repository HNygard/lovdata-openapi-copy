<!DOCTYPE html><html lang="no"><head><title>Forskrift om endring i forskrift om regulering av fisket etter brisling i 2003.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-12-23-1812</dd><dt class="dokid">DokumentID</dt><dd class="dokid">LTI/forskrift/2002-12-23-1812</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 19</dd><dt class="dateInForce">I kraft fra</dt><dd class="dateInForce">2003-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-12-21-1807</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§9</li><li>lov/1983-06-03-40/§13</li><li>lov/1999-03-26-15/§12</li><li>lov/1999-03-26-15/§21</li><li>forskrift/2000-02-11-99</li></ul></dd><dt class="dateOfPublication">Kunngjort</dt><dd class="dateOfPublication">2003-01-09</dd><dt class="journalNumber">Journalnummer</dt><dd class="journalNumber">2002-1475</dd><dt class="titleShort">Korttittel</dt><dd class="titleShort">Endr. i forskrift om brislingfisket, 2003</dd><dt class="title">Tittel</dt><dd class="title">Forskrift om endring i forskrift om regulering av fisket etter brisling i 2003.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 23. desember 2002 med hjemmel i lov av 3. juni 1983 nr. 40 om saltvannsfiske m.v. § 4, § 5, § 9 og § 13 og lov av 26. mars 1999 nr. 15 om retten til å delta i fiske og fangst (deltakerloven) § 12 og § 21, jf. kgl.res. av 11. februar 2000 nr. 99.</dd><dt class="refid">RefID</dt><dd class="refid">forskrift/2002-12-23-1812</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om regulering av fisket etter brisling i 2003.<ul class="tocSubUl"><li>I<ul class="tocSubUl"><li>§ 1. Forbud</li><li>§ 2. Vilkår for deltakelse</li><li>§ 3. Totalkvote</li><li>§ 4. Periode med forbud mot å fiske brisling</li><li>§ 5. Maksimalkvote</li><li>§ 6. Bifangst</li><li>§ 7. Rapporteringsplikt</li><li>§ 8. Kystbrislingfisket</li><li>§ 9. Forbud</li><li>§ 10. Vilkår for deltakelse</li><li>§ 11. Totalkvote mv.</li><li>§ 12. Helligdagsfredning</li><li>§ 13. Stopp i fisket</li><li>§ 14. Bemyndigelse</li><li>§ 15. Straff</li><li>§ 16. Ikrafttredelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-12-23-1812" id="dokument"><h1>Forskrift om endring i forskrift om regulering av fisket etter brisling i 2003.</h1><section class="section" data-name="kapI" id="kapittel-1" data-lovdata-URL="LTI/forskrift/2002-12-23-1812/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 21. desember 2002 nr. 1807 om regulering av fisket etter brisling i 2003 er det foretatt endringer. Forskriften lyder i sin helhet etter dette:</article> <article class="defaultP" margin-top="true"><i>Kapittel 1. Havbrisling i Nordsjøen</i></article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Forbud</span></span><article class="legalP" id="kapittel-1-foreslåttparagraf-1-ledd-1">Det er forbudt for norske fartøy å fiske og levere havbrisling i ICES statistikkområde IV i Norges indre farvann, sjøterritorium og økonomiske sone og i EU-sonen. Med statistikkområde i første punktum forstås i denne forskrift statistikkområde IV vest for en rett linje mellom Lindesnes fyr og Hanstholm fyr.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Vilkår for deltakelse</span></span><article class="legalP" id="kapittel-1-foreslåttparagraf-2-ledd-1">Uten hensyn til forbudet i § 1 kan norske fartøy med ringnottillatelse, jf. forskrift av 2. mars 1979 nr. 1 om adgang til å delta i fiske med ringnot, fartøy med nordsjøtråltillatelse, jf. forskrift av 12. desember 1986 nr. 2185 om tildeling av tillatelse til å drive fiske med trål § 5-5, og fartøy med industritråltillatelse, jf. forskrift av 12. desember 1986 nr. 2185 om tildeling av tillatelse til å drive fiske med trål § 5-1, delta.</article></article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Totalkvote</span></span><article class="legalP" id="kapittel-1-foreslåttparagraf-3-ledd-1">Uten hinder av forbudet i § 1 kan fartøy som nevnt i § 2 fiske og levere inntil 15.000 tonn brisling i ICES statistikkområde IV i EU-sonen.</article><article class="legalP" id="kapittel-1-foreslåttparagraf-3-ledd-2">Uten hinder av forbudet i § 1 kan Fiskeridirektoratet når kvantumet i første ledd er beregnet oppfisket, åpne for fiske etter brisling i Norges økonomiske sone.</article></article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Periode med forbud mot å fiske brisling</span></span><article class="legalP" id="kapittel-1-foreslåttparagraf-4-ledd-1">Det er forbudt å fiske havbrisling fra og med 1. april til og med 30. september.</article></article><article class="futureLegalArticle" data-name="§5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Maksimalkvote</span></span><article class="legalP" id="kapittel-1-foreslåttparagraf-5-ledd-1">Deltakende fartøy kan maksimalt fiske 600 tonn.</article><article class="legalP" id="kapittel-1-foreslåttparagraf-5-ledd-2">Fiskeridirektoratet kan endre maksimalkvoten.</article></article><article class="futureLegalArticle" data-name="§6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Bifangst</span></span><article class="legalP" id="kapittel-1-foreslåttparagraf-6-ledd-1">Havbrislingfangster kan inneholde inntil 10% sild i vekt ved landing.</article></article><article class="futureLegalArticle" data-name="§7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Rapporteringsplikt</span></span><article class="legalP" id="kapittel-1-foreslåttparagraf-7-ledd-1">Fartøy som skal delta må melde fra til Norges Sildesalgslag før utseiling til feltet.</article></article> <article class="defaultP" margin-top="true"><i>Kapittel 2. Brisling i Skagerrak</i></article><article class="futureLegalArticle" data-name="§8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Kystbrislingfisket</span></span><article class="legalP" id="kapittel-1-foreslåttparagraf-8-ledd-1">Uten hinder av forbudet i § 1 og totalkvoten i § 3 kan kystnotfartøy som fyller vilkårene i § 10 fiske brisling i Norges indre farvann og sjøterritorium såfremt det i henhold til fredningsbestemmelsene i forskrift av 13. november 1961 nr. 3 om fredning av brisling og hermetisk nedlegging av brisling og småsild eller oppmalingsforbudet i forskrift av 17. august 1978 om forbud mot oppmaling av brisling er adgang til å fiske kystbrisling.</article></article><article class="futureLegalArticle" data-name="§9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Forbud</span></span><article class="legalP" id="kapittel-1-foreslåttparagraf-9-ledd-1">Det er forbudt for norske fartøy å fiske og levere brisling i Norges indre farvann, sjøterritorium eller i Skagerrak utenfor sjøterritoriet i området avgrenset i vest av en rett linje gjennom Hanstholm fyr og Lindesnes fyr og i sør av en rett linje fra Hansenøre til Grubens Spids, fra Korshage til Spodsbjerg og fra Gilbjerg Hoved til Kullen.</article></article><article class="futureLegalArticle" data-name="§10" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Vilkår for deltakelse</span></span><article class="legalP" id="kapittel-1-foreslåttparagraf-10-ledd-1">Uten hinder av forbudet i § 9, kan fartøy som fyller vilkårene i forskrift av 1. juni 1990 nr. 388 om regulering av deltakelsen i fisket med not etter brisling, delta. Vilkårene i § 8 om fredningsbestemmelser og oppmalingsforbud gjelder tilsvarende.</article></article><article class="futureLegalArticle" data-name="§11" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Totalkvote mv.</span></span><article class="legalP" id="kapittel-1-foreslåttparagraf-11-ledd-1">Uten hinder av forbudet i § 9, kan fartøy som nevnt i § 10 fiske og levere inntil 3.750 tonn brisling.</article><article class="legalP" id="kapittel-1-foreslåttparagraf-11-ledd-2">Fisket må utøves i en avstand av 4 nautiske mil fra de svenske og de danske grunnlinjene.</article></article><article class="futureLegalArticle" data-name="§12" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Helligdagsfredning</span></span><article class="legalP" id="kapittel-1-foreslåttparagraf-12-ledd-1">Det er forbudt å fiske med not i Skagerrak fra og med lørdag klokken 24.00 til og med søndag klokken 24.00.</article></article> <article class="defaultP" margin-top="true"><i>Kapittel 3. Fellesbestemmelser</i></article><article class="futureLegalArticle" data-name="§13" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Stopp i fisket</span></span><article class="legalP" id="kapittel-1-foreslåttparagraf-13-ledd-1">Fiskeridirektoratet kan stoppe fisket i EU-sonen når kvoten som nevnt i § 3 er beregnet oppfisket.</article><article class="legalP" id="kapittel-1-foreslåttparagraf-13-ledd-2">Fiskeridirektoratet kan stoppe fisket i Skagerrak når kvoten som nevnt i § 11 er beregnet oppfisket.</article></article><article class="futureLegalArticle" data-name="§14" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Bemyndigelse</span></span><article class="legalP" id="kapittel-1-foreslåttparagraf-14-ledd-1">Fiskeridirektoratet kan endre denne forskrift og fastsette nærmere bestemmelser som er nødvendige for å oppnå en rasjonell og hensiktsmessig utøvelse eller gjennomføring av fisket.</article></article> <article class="defaultP" margin-top="true"><i>Kapittel 4. Straff og ikrafttredelse</i></article><article class="futureLegalArticle" data-name="§15" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Straff</span></span><article class="legalP" id="kapittel-1-foreslåttparagraf-15-ledd-1">Forsettlig eller uaktsom overtredelse av bestemmelser i eller gitt i medhold av denne forskrift straffes i henhold til lov av 3. juni 1983 nr. 40 om saltvannsfiske m.v. § 53 og lov av 26. mars 1999 nr 15 om retten til å delta i fiske og fangst § 29. På samme måte straffes medvirkning og forsøk.</article></article><article class="futureLegalArticle" data-name="§16" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Ikrafttredelse</span></span><article class="legalP" id="kapittel-1-foreslåttparagraf-16-ledd-1">Denne forskrift trer i kraft 1. januar 2003 og gjelder til og med 31. desember 2003.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2002-12-23-1812/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2003.</article></section></main></body></html>