<!DOCTYPE html><html lang="no"><head><title>Lov om endringer i lov 18. juli 1958 nr. 2 om offentlige tjenestetvister.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2002-05-15-15</dd><dt class="dokid">DokumentID</dt><dd class="dokid">LTI/lov/2002-05-15-15</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 5</dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1958-07-18-2</li></ul></dd><dt class="dateOfPublication">Kunngjort</dt><dd class="dateOfPublication">2002-05-15</dd><dt class="journalNumber">Journalnummer</dt><dd class="journalNumber">2002-0389</dd><dt class="titleShort">Korttittel</dt><dd class="titleShort">Endringslov til tjenestetvistloven</dd><dt class="title">Tittel</dt><dd class="title">Lov om endringer i lov 18. juli 1958 nr. 2 om offentlige tjenestetvister.</dd><dt class="miscInformation">Annet om dokumentet</dt><dd class="miscInformation">Ot.prp.nr.38 (2001–2002), Innst.O.nr.42 (2001–2002) og Besl.O.nr.48 (2001–2002). Odels- og lagtingsvedtak hhv. 23. og 29. april 2002. Fremmet av Arbeids- og administrasjonsdepartementet.</dd><dt class="refid">RefID</dt><dd class="refid">lov/2002-05-15-15</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 18. juli 1958 nr. 2 om offentlige tjenestetvister.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2002-05-15-15" id="dokument"><h1>Lov om endringer i lov 18. juli 1958 nr. 2 om offentlige tjenestetvister.</h1><section class="section" data-name="kapI" id="kapittel-1" data-lovdata-URL="LTI/lov/2002-05-15-15/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 18. juli 1958 nr. 2 om offentlige tjenestetvister gjøres følgende endringer:</article> <article class="defaultP" margin-top="true">§ 1 første ledd skal lyde:</article><article class="legalP" id="kapittel-1-ledd-2">Denne lov gjelder arbeidstakere ansatt i statens tjeneste.</article> <article class="defaultP" margin-top="true">§ 1 tredje og fjerde ledd skal lyde:</article><article class="legalP" id="kapittel-1-ledd-3">Kongen kan bestemme at arbeidstakere nevnt i første og annet ledd ikke skal omfattes av loven.</article><article class="legalP" id="kapittel-1-ledd-4">Før det treffes avgjørelse i medhold av annet og tredje ledd, skal den hovedsammenslutning eller organisasjon som disse arbeidstakere er tilsluttet, være gitt adgang til uttalelse.</article> <article class="defaultP" margin-top="true">§ 1 nåværende tredje ledd blir nytt femte ledd.</article> <article class="defaultP" margin-top="true">§ 3 skal lyde:</article><article class="legalP" id="kapittel-1-ledd-5">Hovedsammenslutning av tjenestemannsorganisasjoner og yrkesorganisasjoner har forhandlingsrett såfremt:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">den har minst 20.000 tjenestemenn som medlemmer og</article></article></li><li data-li-identifier="2." data-name="2."><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">de tilsluttede forhandlingsberettigede tjenestemannsorganisasjoner og yrkesorganisasjoner (jf. annet og tredje ledd) representerer minst 5 virksomheter</article></article></li></ul><p class="leddfortsettelse">eller</p><ul class="defaultList"><li data-li-identifier="1." data-name="1."><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">den har minst 40.000 tjenestemenn som medlemmer og</article></article></li><li data-li-identifier="2." data-name="2."><article class="listArticle" id="kapittel-1-ledd-5-punkt-4"><article class="legalP" id="kapittel-1-ledd-5-punkt-4-ledd-1">de tilsluttede forhandlingsberettigede tjenestemannsorganisasjoner og yrkesorganisasjoner (jf. annet og tredje ledd) representerer minst 3 virksomheter.</article></article></li></ul></article><article class="legalP" id="kapittel-1-ledd-6">Tjenestemannsorganisasjon har forhandlingsrett såfremt:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">den omfatter tjenestemenn i en virksomhet eller i en tjenestegren,</article></article></li><li data-li-identifier="2." data-name="2."><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">har minst 50 tjenestemenn som medlemmer og</article></article></li><li data-li-identifier="3." data-name="3."><article class="listArticle" id="kapittel-1-ledd-6-punkt-3"><article class="legalP" id="kapittel-1-ledd-6-punkt-3-ledd-1">medlemstallet utgjør minst halvparten av tjenestemennene i landet i vedkommende virksomhet eller tjenestegren.</article></article></li></ul></article><article class="legalP" id="kapittel-1-ledd-7">Landsomfattende organisasjon som organiserer arbeidstakere fra ett yrke og som opptar medlemmer både i og utenfor statstjenesten, har forhandlingsrett såfremt den har minst 200 tjenestemenn som medlemmer og disse utgjør minst halvparten av tjenestemennene i landet innenfor vedkommende yrke.</article><article class="legalP" id="kapittel-1-ledd-8">Hovedsammenslutning av tjenestemannsorganisasjoner og landsomfattende organisasjon som organisererer arbeidstakere fra ett yrke har forhandlingsrett, såfremt hovedsammenslutningen eller organisasjonen var registrert som forhandlingsberettiget per 1. januar 2002 og fremdeles oppfyller de vilkår som da gjaldt.</article> <article class="defaultP" margin-top="true">§ 6 nr. 1 første ledd skal lyde:</article><article class="legalP" id="kapittel-1-ledd-9">Når en forhandlingsberettiget organisasjon krever opptatt forhandlinger, skal den fremsette sine krav i rekommandert brev til det departement eller den myndighet som vedkommende tjenestemenn administrativt hører under, når kravene gjelder tjenestemenn under et enkelt departement. Landsomfattende organisasjon som organiserer arbeidsstakere fra ett yrke (yrkesorganisasjon), skal fremsette sine krav i rekommandert brev til det departement eller den myndighet Kongen bestemmer.</article> <article class="defaultP" margin-top="true">§ 6 nr. 3 skal lyde:</article><article class="legalP" id="kapittel-1-ledd-10">Landsomfattende tjenestemannsorganisasjon av undervisningspersonell i grunnskolen og videregående opplæring kan fremsette sine krav i rekommandert brev overfor det departement som statens lønnssaker hører under, såfremt organisasjonen har over 20.000 medlemmer og representerer minst halvparten av undervisningspersonellet i grunnskolen og videregående opplæring.</article></section><section class="section" data-name="kapII" id="kapittel-2" data-lovdata-URL="LTI/lov/2002-05-15-15/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer.</article></section></main></body></html>