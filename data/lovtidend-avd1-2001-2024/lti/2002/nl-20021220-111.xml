<!DOCTYPE html><html lang="no"><head><title>Lov om endringer i folketrygdloven og trygderettsloven.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2002-12-20-111</dd><dt class="dokid">DokumentID</dt><dd class="dokid">LTI/lov/2002-12-20-111</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 18</dd><dt class="dateInForce">I kraft fra</dt><dd class="dateInForce">2002-12-20, 2003-01-01</dd><dt class="changesToDocuments">Endrer</dt><dd class="changesToDocuments"><ul><li>lov/1997-02-28-19</li><li>lov/1966-12-16-9</li></ul></dd><dt class="dateOfPublication">Kunngjort</dt><dd class="dateOfPublication">2002-12-20</dd><dt class="journalNumber">Journalnummer</dt><dd class="journalNumber">2002-1358</dd><dt class="titleShort">Korttittel</dt><dd class="titleShort">Endringslov til ftrl. og trrl.</dd><dt class="title">Tittel</dt><dd class="title">Lov om endringer i folketrygdloven og trygderettsloven.</dd><dt class="miscInformation">Annet om dokumentet</dt><dd class="miscInformation">Ot.prp.nr.5 (2002–2003), Innst.O.nr.48 (2002–2003) og Besl.O.nr.48 (2002–2003). Odels- og lagtingsvedtak hhv. 16. og 19. desember 2002. Fremmet av Sosialdepartementet.</dd><dt class="refid">RefID</dt><dd class="refid">lov/2002-12-20-111</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i folketrygdloven og trygderettsloven.<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2002-12-20-111" id="dokument"><h1>Lov om endringer i folketrygdloven og trygderettsloven.</h1><section class="section" data-name="kapI" id="kapittel-1" data-lovdata-URL="LTI/lov/2002-12-20-111/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 28. februar 1997 nr. 19 om folketrygd (folketrygdloven) gjøres følgende endringer:</article> <article class="defaultP" margin-top="true">§ 5-24 første og andre ledd skal lyde:</article><article class="legalP" id="kapittel-1-ledd-2">Et medlem gis stønad til nødvendige utgifter til helsetjenester i utlandet etter reglene i denne paragrafen. Utgiftene dekkes etter bestemmelsene i dette kapitlet, men med følgende særregler:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Utgiftene dekkes etter særskilte satser.</article></article></li><li data-li-identifier="b)" data-name="b)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Utgiftene til ambulansetransport dekkes fullt ut.</article></article></li><li data-li-identifier="c)" data-name="c)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">Utgiftene til sykehusopphold dekkes med opptil et beløp som fastsettes av Stortinget.</article></article></li></ul></article><article class="legalP" id="kapittel-1-ledd-3">En person som er medlem etter §§ 2-1 eller 2-3 har ikke rett til stønad til helsetjenester under midlertidige utenlandsopphold. Personer med vedvarende og regelmessig behov for oksygen- og dialysebehandling får likevel dekket nødvendige utgifter til slik behandling. Videre dekkes utgiftene til helsetjenester når et medlem reiser til utlandet for å føde.</article> <article class="defaultP" margin-top="true">§ 5-24 nytt fjerde ledd skal lyde:</article><article class="legalP" id="kapittel-1-ledd-4">Utvidet stønad til helsetjenester etter tredje ledd gis også til en person som er medlem som arbeidstaker etter § 2-2. Forsørget ektefelle eller barn som ikke selv er medlemmer i trygden, gis imidlertid bare stønad i den utstrekning det følger av bestemmelsene i § 5-2 andre ledd.</article> <article class="defaultP" margin-top="true">§ 5-24 fjerde og femte ledd blir nye femte og sjette ledd.</article> <article class="defaultP" margin-top="true">§ 5-24 sjette ledd oppheves.</article> <article class="defaultP" margin-top="true">§ 6-3 første ledd bokstav f skal lyde:<ul class="defaultList"><li data-li-identifier="f)" data-name="f)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">på grunn av fordyret kosthold ved diett. Nødvendigheten av spesialdiett for den aktuelle diagnosen må være vitenskapelig dokumentert og alminnelig anerkjent i medisinsk praksis.</article></article></li></ul></article> <article class="defaultP" margin-top="true">§ 7-2 skal lyde:</article><article class="legalP" id="kapittel-1-ledd-5">Når et medlem i trygden dør, ytes det behovsprøvd gravferdsstønad med opptil et beløp som fastsettes av Stortinget (full gravferdsstønad). Stønaden kan ikke settes høyere enn de faktiske utgiftene til begravelsen.</article><article class="legalP" id="kapittel-1-ledd-6">Gravferdsstønad etter første ledd gis uten behovsprøving dersom avdøde var under 18 år. For øvrig settes stønaden ned etter følgende regler:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">Når den avdøde ikke var gift, reduseres stønaden med formue og forsikringsbeløp utbetalt som følge av dødsfallet.</article></article></li><li data-li-identifier="b)" data-name="b)"><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">Når den avdøde var gift, reduseres stønaden med summen av ektefellenes finansformue og forsikringsbeløp utbetalt som følge av dødsfallet, etter at et fribeløp tilsvarende full gravferdsstønad er trukket fra.</article></article></li></ul></article><article class="legalP" id="kapittel-1-ledd-7">Formue som nevnt i andre ledd bokstav a og b skal være den formue som framgår av siste likning eller av siste selvangivelse dersom den er nyere.</article><article class="legalP" id="kapittel-1-ledd-8">Når et medlem nedkommer med et eller flere dødfødte barn, ytes det stønad til dekning av nødvendige utgifter til gravlegging. Stønaden kan likevel ikke overstige full gravferdsstønad.</article><article class="legalP" id="kapittel-1-ledd-9">Bestemmelsene i denne paragrafen gjelder også for et medlems ektefelle og barn som blir forsørget av medlemmet og oppholder seg i Norge.</article><article class="legalP" id="kapittel-1-ledd-10">Departementet gir forskrifter om ytterligere vilkår for gravferdsstønaden.</article> <article class="defaultP" margin-top="true">§ 7-3 tredje ledd skal lyde:</article><article class="legalP" id="kapittel-1-ledd-11">Stønaden skal dekke de nødvendige utgiftene med fradrag av en egenandel på 10 prosent av full gravferdsstønad.</article> <article class="defaultP" margin-top="true">§ 7-5 andre ledd skal lyde:</article><article class="legalP" id="kapittel-1-ledd-12">Stønaden skal dekke de nødvendige utgiftene med fradrag av en egenandel på 10 prosent av full gravferdsstønad.</article> <article class="defaultP" margin-top="true">§ 10-7 første ledd bokstav e skal lyde.<ul class="defaultList"><li data-li-identifier="e)" data-name="e)"><article class="listArticle" id="kapittel-1-ledd-12-punkt-1"><article class="legalP" id="kapittel-1-ledd-12-punkt-1-ledd-1">lese- og sekretærhjelp for blinde og svaksynte,</article></article></li></ul></article> <article class="defaultP" margin-top="true">§ 15-6 fjerde ledd nytt første punktum skal lyde:</article><article class="legalP" id="kapittel-1-ledd-13">Dersom den enslige moren eller faren tar nødvendig utdanning og stønadsperioden etter andre og tredje ledd utløper før et skoleår er avsluttet, kan overgangsstønad gis til og med den måned skoleåret avsluttes.</article> <article class="defaultP" margin-top="true">§ 15-6 fjerde ledd første, andre og tredje punktum blir nye andre, tredje og fjerde punktum.</article> <article class="defaultP" margin-top="true">§ 15-11 femte ledd første punktum skal lyde:</article><article class="legalP" id="kapittel-1-ledd-14">Stønaden er 66 prosent av utgiftene til barnetilsyn opptil de beløp som Stortinget fastsetter.</article></section><section class="section" data-name="kapII" id="kapittel-2" data-lovdata-URL="LTI/lov/2002-12-20-111/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 16. desember 1966 nr. 9 om anke til Trygderetten skal § 3 tredje ledd lyde:</article><article class="legalP" id="kapittel-2-ledd-2">Trygderetten skal ha så mange rettsfullmektiger som Trygderettens leder bestemmer. Rettsfullmektigene tilsettes av Trygderettens leder for en periode på inntil tre år, med mulighet for forlengelse med inntil to år. Rettsfullmektigene kan være administrator ved behandlingen av en ankesak og for øvrig utføre de oppgaver i ankebehandlingen som etter loven her er tillagt de juridisk kyndige medlemmer av Trygderetten. Domstolloven § 54 tredje ledd får tilsvarende anvendelse.</article></section><section class="section" data-name="kapIII" id="kapittel-3" data-lovdata-URL="LTI/lov/2002-12-20-111/KAPITTEL_3"><h2 data-text-align="center">III</h2><article class="centeredP" data-text-align="center"><i>Ikrafttredelse. Overgangsbestemmelser</i></article><ul class="defaultList"><li data-li-identifier="1." data-name="1."><article class="listArticle" id="kapittel-3-punkt-1"><article class="legalP" id="kapittel-3-punkt-1-ledd-1">Endringene i folketrygdloven § 6-3 første ledd bokstav f trer i kraft straks. De øvrige endringene i folketrygdloven trer i kraft 1. januar 2003.</article><article class="legalP" id="kapittel-3-punkt-1-ledd-2">Endringene i § 5-24 gis virkning for helsetjenester under utenlandsopphold som tar til tidligst 1. januar 2003.</article><article class="legalP" id="kapittel-3-punkt-1-ledd-3">Endringene i §§ 7-2, 7-3 og 7-5 gis virkning for dødsfall som finner sted tidligst 1. januar 2003.</article><article class="legalP" id="kapittel-3-punkt-1-ledd-4">Endringen i § 15-6 fjerde ledd gis virkning for tilfelle der stønadstiden utløper tidligst 1. januar 2003.</article><article class="legalP" id="kapittel-3-punkt-1-ledd-5">Endringen i § 15-11 femte ledd gis virkning også for løpende stønadstilfelle.</article></article></li><li data-li-identifier="2." data-name="2."><article class="listArticle" id="kapittel-3-punkt-2"><article class="legalP" id="kapittel-3-punkt-2-ledd-1">Endringen i trygderettsloven § 3 tredje ledd trer i kraft straks.</article></article></li></ul></section></main></body></html>