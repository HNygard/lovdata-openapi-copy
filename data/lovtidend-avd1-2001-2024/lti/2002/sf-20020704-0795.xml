<!DOCTYPE html><html lang="no"><head><title>Forskrift om endring i forskrift om EØS-krav til radio- og teleterminalutstyr.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-07-04-795</dd><dt class="dokid">DokumentID</dt><dd class="dokid">LTI/forskrift/2002-07-04-795</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 9</dd><dt class="dateInForce">I kraft fra</dt><dd class="dateInForce">2002-07-04</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-06-20-628</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-06-23-39/§4-6</li><li>lov/1995-06-23-39/§7-1</li><li>forskrift/2001-08-31-949</li></ul></dd><dt class="dateOfPublication">Kunngjort</dt><dd class="dateOfPublication">2002-07-23</dd><dt class="journalNumber">Journalnummer</dt><dd class="journalNumber">2002-0781</dd><dt class="titleShort">Korttittel</dt><dd class="titleShort">Endr. forskr. om EØS-krav til radio og teleutstyr</dd><dt class="title">Tittel</dt><dd class="title">Forskrift om endring i forskrift om EØS-krav til radio- og teleterminalutstyr.</dd><dt class="miscInformation">Annet om dokumentet</dt><dd class="miscInformation">Fastsatt av Post- og teletilsynet 4. juli 2002 med hjemmel i lov av 23. juni 1995 nr. 39 om telekommunikasjon (teleloven) § 4-6 og § 7-1, jf. kgl.res. av 31. august 2001 nr. 949. Jf. EØS-avtalens vedlegg II kap. XVIII nr. 4zg (direktiv 1999/5/EF endret ved vedtak 2000/637/EF og 2000/638/EF), nr. 4zzi (vedtak 1999/511/EF) og vedtak 2001/148/EF.</dd><dt class="refid">RefID</dt><dd class="refid">forskrift/2002-07-04-795</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om EØS-krav til radio- og teleterminalutstyr.<ul class="tocSubUl"><li>I<ul class="tocSubUl"><li>§ 5a. Spesielle krav til radioutstyr som omfattes av regional avtale om radiotelefontjeneste på elver, kanaler og innsjøer</li><li>§ 5b. Spesielle krav til radioutstyr som er beregnet for installasjon på skip som ikke omfattes av SOLAS-74</li><li>§ 5c. Spesielle krav til sender-/søkerutstyr for lokalisering av personer tatt av snøras</li><li>§ 14a. Annen merking</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-07-04-795" id="dokument"><h1>Forskrift om endring i forskrift om EØS-krav til radio- og teleterminalutstyr.</h1><section class="section" data-name="kapI" id="kapittel-1" data-lovdata-URL="LTI/forskrift/2002-07-04-795/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 20. juni 2000 nr. 628 om EØS-krav til radio- og teleterminalutstyr gjøres følgende endringer:</article> <article class="defaultP" margin-top="true">§ 2 siste ledd skal lyde:</article><article class="legalP" id="kapittel-1-ledd-2">På Svalbard kan det for radio- og teleterminalutstyr som reguleres av forskriften, alternativt gis individuell tillatelse etter teleloven § 4-2.</article> <article class="defaultP" margin-top="true">Nye § 5a, § 5b og § 5c skal lyde:</article><article class="futureLegalArticle" data-name="§5a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5a</span>. <span class="legalArticleTitle">Spesielle krav til radioutstyr som omfattes av regional avtale om radiotelefontjeneste på elver, kanaler og innsjøer</span></span><article class="legalP" id="kapittel-1-foreslåttparagraf-1-ledd-1">Radioutstyr som brukes på elver, kanaler og innsjøer i Tyskland, Østerrike, Belgia, Bulgaria, Kroatia, Frankrike, Ungarn, Luxembourg, Moldova, Nederland, Polen, Romania, Russland, Slovakia, Sveits, Den Tsjekkiske republikk, Ukraina og Jugoslavia, og som omfattes av avtale vedtatt i Basel 6. april 2000 om radiotelefontjeneste på elver, kanaler og innsjøer i de land der avtalen er innført, og som opererer i de frekvensområder som er fastsatt i avtalen, skal bruke systemet for automatisk senderidentifikasjon (ATIS).</article><article class="legalP" id="kapittel-1-foreslåttparagraf-1-ledd-2">Radioutstyr som i henhold til avtalen brukes i kommunikasjon «skip til skip», «skip til havnemyndighet» og «ombordkommunikasjon» skal ikke kunne sende med høyere sendereffekt enn 1 watt.</article></article><article class="futureLegalArticle" data-name="§5b" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5b</span>. <span class="legalArticleTitle">Spesielle krav til radioutstyr som er beregnet for installasjon på skip som ikke omfattes av SOLAS-74</span></span><article class="legalP" id="kapittel-1-foreslåttparagraf-2-ledd-1">Radioutstyr som skal brukes i den maritime mobile tjeneste eller i den maritime mobile satellittjeneste som definert i Den internasjonale teleunions radioreglement, henholdsvis artiklene S1.28 og S1.29, og som skal brukes i det globale maritime nød- og sikkerhetssystem (GMDSS) som beskrevet i Den internasjonale konvensjon om sikkerhet for menneskeliv til sjøs, av 1974, med endringer vedtatt i 1988 (SOLAS-74), kapittel IV, skal konstrueres slik at det fungerer korrekt i et maritimt miljø.</article><article class="legalP" id="kapittel-1-foreslåttparagraf-2-ledd-2">Radioutstyret skal oppfylle alle operasjonelle GMDSS-krav i nødsituasjoner og muliggjøre tydelig og pålitelig kommunikasjon med høy grad av nøyaktighet for de analoge eller digitale kommunikasjonsforbindelser.</article><article class="legalP" id="kapittel-1-foreslåttparagraf-2-ledd-3">Kravet gjelder ikke for radioutstyr som omfattes av forskrift av 15. juni 1999 nr. 709 om EØS-godkjenning av maritimt radioutstyr.</article></article><article class="futureLegalArticle" data-name="§5c" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5c</span>. <span class="legalArticleTitle">Spesielle krav til sender-/søkerutstyr for lokalisering av personer tatt av snøras</span></span><article class="legalP" id="kapittel-1-foreslåttparagraf-3-ledd-1">Sender-/søkerutstyr som bruker 457 kHz for lokalisering av personer tatt av snøras, skal konstrueres slik at det kan fungere korrekt sammen med både nye sendere/søkere og med sendere/søkere som allerede er i bruk og som tilfredsstiller kravene i europeisk standard ETS 300.718.</article><article class="legalP" id="kapittel-1-foreslåttparagraf-3-ledd-2">Utstyret skal konstrueres slik at det fungerer etter å ha vært utsatt for et ras, og fortsetter å fungere selv om det blir begravet i snø i en lengre periode.</article></article> <article class="defaultP" margin-top="true">§ 14 skal lyde:</article><article class="legalP" id="kapittel-1-ledd-3">Produsent, produsentens representant innenfor EØS, eller den som plasserer utstyret i markedet skal merke radio- og teleterminalutstyr som oppfyller grunnleggende krav i forskriften, slik det fremgår i vedlegget figur 1.</article><article class="legalP" id="kapittel-1-ledd-4">Radio- og teleterminalutstyr skal også merkes med teknisk kontrollorgans identifikasjonsnummer slik det fremgår i vedlegget figur 2 når det nyttes samsvarsprosedyre i § 9 og denne medfører bruk av teknisk kontrollorgan, eller samsvarsprosedyre i § 10 eller § 11.</article><article class="legalP" id="kapittel-1-ledd-5">Radioutstyr som gjør bruk av frekvensbånd der bruken ikke er harmonisert innenfor EØS, skal også merkes med et utstyrsklassesymbol slik det fremgår i vedlegget figur 3.</article><article class="legalP" id="kapittel-1-ledd-6">Merkingen skal plasseres på utstyr, på emballasje og i dokumentasjon som følger med utstyret. Når radio- og teleterminalutstyr reguleres i andre forskrifter som også fastsetter CE-merking, skal merkingen angi at utstyret også er i samsvar med disse forskriftene. Tillater disse forskriftene produsenten å velge andre ordninger i en overgangsperiode, skal merkingen angi hvilke forskrifter som er fulgt. Produsent skal i dette tilfellet referere til direktiver som er offentliggjort i De Europeiske Fellesskaps Tidende, i de dokumenter som følger utstyret.</article> <article class="defaultP" margin-top="true">Ny § 14a skal lyde:</article><article class="futureLegalArticle" data-name="§14a" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 14a</span>. <span class="legalArticleTitle">Annen merking</span></span><article class="legalP" id="kapittel-1-foreslåttparagraf-4-ledd-1">Produsent skal merke radio- og teleterminalutstyr med typebetegnelse og parti eller serienummer og med navn på produsent eller produsentens representant innenfor EØS.</article><article class="legalP" id="kapittel-1-foreslåttparagraf-4-ledd-2">Radio- og teleterminalutstyr som er modifisert for å bringe det i overensstemmelse med forskriftens krav, skal merkes slik at det ikke blir forvekslet med tilsvarende utstyr som ikke er modifisert.</article><article class="legalP" id="kapittel-1-foreslåttparagraf-4-ledd-3">Det er ikke tillatt å bruke merker som kan forveksles med merkingen som kreves etter denne forskriften.</article></article> <article class="defaultP" margin-top="true">§ 17 andre, tredje og fjerde ledd oppheves.</article> <article class="defaultP" margin-top="true">§ 19 andre ledd skal lyde:</article><article class="legalP" id="kapittel-1-ledd-7">Som ledd i tilsynet kan Post- og teletilsynet eller den som bistår Post- og teletilsynet, gjennomføre kontroll hos produsent, importør, forhandler og bruker. Det kan gjennomføres stikkprøver, utføres målinger eller annen kontroll av utstyret. Dersom Post- og teletilsynet finner det nødvendig, kan utstyret tas med for nærmere kontroll. Den som produserer, importerer, forhandler eller leier ut utstyr, plikter å skaffe til veie utstyr som Post- og teletilsynet ber om å få utlevert for nærmere kontroll, selv om utstyret ikke er tilgjengelig på lager.</article> <article class="defaultP" margin-top="true">§ 22 oppheves.</article> <article class="defaultP" margin-top="true">Nåværende § 23 blir § 22 og skal lyde:</article><article class="legalP" id="kapittel-1-ledd-8">Utstyr godkjent etter forskrift av 7. september 1994 nr. 867 om teleterminalutstyr og satellittjordstasjonsutstyr der det foreligger felles tekniske reguleringer under EØS, etter tilsvarende regelverk innenfor EØS eller etter forskrift av 2. september 1998 nr. 857 om nasjonal godkjenning av teleutstyr, kan omsettes av produsent eller dennes representant innen EØS, til distributør innen EØS fram til 8. april 2001.</article> <article class="defaultP" margin-top="true">Nåværende § 24 blir § 23.</article></section><section class="section" data-name="kapII" id="kapittel-2" data-lovdata-URL="LTI/forskrift/2002-07-04-795/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>