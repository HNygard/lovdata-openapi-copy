<!DOCTYPE html><html lang="no"><head><title>Forskrift om regulering av fisket etter makrell i 2003.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-12-21-1806</dd><dt class="dokid">DokumentID</dt><dd class="dokid">LTI/forskrift/2002-12-21-1806</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 19</dd><dt class="dateInForce">I kraft fra</dt><dd class="dateInForce">2003-01-01 – 2003-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§9</li><li>lov/1983-06-03-40/§11</li><li>lov/1983-06-03-40/§13</li><li>lov/1999-03-26-15/§12</li><li>lov/1999-03-26-15/§20</li><li>forskrift/2000-02-11-99</li></ul></dd><dt class="dateOfPublication">Kunngjort</dt><dd class="dateOfPublication">2003-01-09</dd><dt class="journalNumber">Journalnummer</dt><dd class="journalNumber">2002-1468</dd><dt class="titleShort">Korttittel</dt><dd class="titleShort">Forskrift om makrellfisket i 2003</dd><dt class="title">Tittel</dt><dd class="title">Forskrift om regulering av fisket etter makrell i 2003.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 21. desember 2002 med hjemmel i lov av 3. juni 1983 nr. 40 om saltvannsfiske m.v. § 4, § 5, § 9, § 11 og § 13 og lov av 26. mars 1999 nr. 15 om retten til å delta i fiske og fangst (deltakerloven) § 12 og § 20, jf. kgl.res. av 11. februar 2000 nr. 99.</dd><dt class="refid">RefID</dt><dd class="refid">forskrift/2002-12-21-1806</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter makrell i 2003.<ul class="tocSubUl"><li>Kapittel 1. Forbud og totalkvote mv.<ul class="tocSubUl"><li>§ 1. Forbud</li><li>§ 2. Totalkvote og virkeområde</li><li>§ 3. Definisjoner</li></ul></li><li>Kapittel 2. Ringnotgruppen<ul class="tocSubUl"><li>§ 4. Vilkår for deltakelse</li><li>§ 5. Gruppekvote</li><li>§ 6. Maksimalkvoter</li><li>§ 7. Særskilt turkvoteregulering</li><li>§ 8. Fartøykvoter</li><li>§ 9. Utskifting av fartøy</li><li>§ 10. Salg av fartøy</li></ul></li><li>Kapittel 3. Trålgruppen<ul class="tocSubUl"><li>§ 11. Vilkår for deltakelse</li><li>§ 12. Gruppekvote mv.</li><li>§ 13. Fartøykvote</li><li>§ 14. Refordeling</li><li>§ 15. Partråling</li></ul></li><li>Kapittel 4. Kystfartøygruppen<ul class="tocSubUl"><li>§ 16. Vilkår for deltakelse</li><li>§ 17. Gruppekvote</li><li>§ 18. Maksimalkvoter</li><li>§ 19. Særskilt turkvoteregulering</li><li>§ 20. Beregning av kvote ved utskifting og ombygging</li><li>§ 21. Fartøy som fisker med ulike redskaper</li></ul></li><li>Kapittel 5. Fellesbestemmelser<ul class="tocSubUl"><li>§ 22. Kvoteutnyttelse</li><li>§ 23. Overføring av fangst</li><li>§ 24. Levering av fangst</li><li>§ 25. Bifangst</li><li>§ 26. Dumping og neddreping</li><li>§ 27. Stopp i fisket</li><li>§ 28. Helligdagsfredning</li><li>§ 29. Bemyndigelse</li></ul></li><li>Kapittel 6. Straff og ikrafttredelse<ul class="tocSubUl"><li>§ 30. Straff</li><li>§ 31. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2002-12-21-1806" id="dokument"><h1>Forskrift om regulering av fisket etter makrell i 2003.</h1><section class="section" data-name="kap1" id="kapittel-1" data-lovdata-URL="LTI/forskrift/2002-12-21-1806/KAPITTEL_1"><h2>Kapittel 1. Forbud og totalkvote mv.</h2><article class="legalArticle" data-lovdata-URL="LTI/forskrift/2002-12-21-1806/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Forbud</span></h3><article class="legalP" id="kapittel-1-paragraf-1-ledd-1">Det er forbudt for norske fartøy å fiske og levere makrell i 2003.</article></article><article class="legalArticle" data-lovdata-URL="LTI/forskrift/2002-12-21-1806/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Totalkvote og virkeområde</span></h3><article class="legalP" id="kapittel-1-paragraf-2-ledd-1">Uten hensyn til forbudet i § 1 kan norske fartøy som omfattes av bestemmelsene i denne forskrift fiske og levere totalt 140.000 tonn makrell på de vilkår som er fastsatt i denne forskrift.</article><article class="legalP" id="kapittel-1-paragraf-2-ledd-2">Av totalkvoten kan 28.651 tonn fiskes i Norges indre farvann, sjøterritorium og økonomiske sone nord for 62° N og i internasjonalt farvann.</article><article class="legalP" id="kapittel-1-paragraf-2-ledd-3">Av totalkvoten kan 111.349 tonn fiskes i Nordsjøen i ICES statistikkområde IVa. Av dette kvantum kan inntil 12.020 tonn fiskes i EU-sonen vest av 4° V i ICES statistikkområde VIa nord for 56° 30′ N, og i ICES statistikkområder VIId, VIIe, VIIf og VIIh.</article><article class="legalP" id="kapittel-1-paragraf-2-ledd-4">Fisket kan fortsette i området nord for 62° N utover 28.651 tonn med 100.000 tonn inntil maksimalt 128.651 tonn er beregnet oppfisket. Områdekvoten i tredje ledd reduseres da tilsvarende.</article></article><article class="legalArticle" data-lovdata-URL="LTI/forskrift/2002-12-21-1806/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">Med «fiske og levere» forstås i denne forskrift at vedkommende fartøy som har adgang til å delta, tar utseiling til feltet, fisker med eget redskap og fører selv fangsten til fiskemottaket. Levering omfatter både lossing og omsetning av fangsten med utstedelse av pliktig sluttseddel.</article><article class="legalP" id="kapittel-1-paragraf-3-ledd-2">For fartøy som ikke selv kan føre fangst, for fartøy som må låssette eller som deltar i låssettingsfisket, skjer levering ved opptak fra lås/pose i sjøen til førings-/kjøperfartøy. Ved opptak veies kvantumet, og førings-/kjøperfartøy og fisker utsteder bryggeseddel etter lagets bestemmelser.</article><article class="legalP" id="kapittel-1-paragraf-3-ledd-3">Med «lastekapasitet» forstås i denne forskrift fartøyets samlede lastekapasitet regnet ut fra de rom og tanker som kan nyttes til føring av løsført fangst. Fryserom som også kan nyttes til løsført råstoff regnes med i fartøyets lasterom for løsført fangst. 10 hl svarer til 1 m<sup>3</sup> lasteromsvolum etter denne forskrift.</article><article class="legalP" id="kapittel-1-paragraf-3-ledd-4">Med «partråling» forstås i denne forskrift at fartøyene i partrållag må fiske med samme redskap, og å dra med inntil to wirer i hver sin vinge av trålredskapet. Det er ikke tillatt å benytte tråldører under partråling i henhold til denne forskrift.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2002-12-21-1806/KAPITTEL_2"><h2>Kapittel 2. Ringnotgruppen</h2><article class="legalArticle" data-lovdata-URL="LTI/forskrift/2002-12-21-1806/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Vilkår for deltakelse</span></h3><article class="legalP" id="kapittel-2-paragraf-1-ledd-1">Følgende fartøy kan delta i fisket:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">Konsesjonspliktige ringnotfartøy, jf. forskrift av 2. mars 1979 nr. 1 om adgang til å delta i fisket med ringnot § 2.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">Ringnotfartøy mellom 21,35 og 27,50 meter største lengde og med lastekapasitet på 1.500 hl eller mindre som har deltatt i makrellfisket i Nordsjøen eller nord for 62° N i minst ett av årene 2000, 2001 eller 2002.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">Ringnotfartøy mellom 21,35 og 27,50 meter største lengde og med lastekapasitet på 1.500 hl eller mindre som fikk adgang til å delta etter forskrift av 1. juni 1992 nr. 425 om adgang til å delta i makrellfisket og nordsjøsildfisket for eiere av fartøy mellom 70 og 90 fot i 1992, dersom de har deltatt i notfisket utenfor grunnlinjene etter nordsjøsild eller makrell i minst ett av årene 2000, 2001 eller 2002.</article></article></li></ul></article></article><article class="legalArticle" data-lovdata-URL="LTI/forskrift/2002-12-21-1806/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Gruppekvote</span></h3><article class="legalP" id="kapittel-2-paragraf-2-ledd-1">Fartøy med ringnottillatelse som nevnt i § 4 bokstav a kan fiske og levere inntil 100.631 tonn.</article><article class="legalP" id="kapittel-2-paragraf-2-ledd-2">Ringnotfartøy mellom 21,35 og 27,50 meter største lengde som nevnt i § 4 bokstav b og c kan fiske og levere inntil 8.989 tonn.</article></article><article class="legalArticle" data-lovdata-URL="LTI/forskrift/2002-12-21-1806/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Maksimalkvoter</span></h3><article class="legalP" id="kapittel-2-paragraf-3-ledd-1">I perioden fra og med 1. januar til og med 17. august 2003 kan ringnotfartøy fiske makrell i Norges indre farvann, sjøterritorium og økonomiske sone nord for 62° N og i den del av ICES statistikkområde IVa som ligger innenfor Norges indre farvann, sjøterritorium og økonomiske sone.</article><article class="legalP" id="kapittel-2-paragraf-3-ledd-2">Konsesjonspliktige ringnotfartøy kan fiske maksimalt inntil 550 tonn.</article><article class="legalP" id="kapittel-2-paragraf-3-ledd-3">Ringnotfartøy mellom 21,35 og 27,50 meter største lengde med adgang til å delta, kan fiske maksimalt inntil 400 tonn.</article><article class="legalP" id="kapittel-2-paragraf-3-ledd-4">Fiskeridirektoratet kan fastsette totalkvote for fisket etter denne paragraf. Det enkelte fartøys fangst etter denne paragraf går til fradrag på den kvoten fartøyet totalt tildeles for 2003.</article></article><article class="legalArticle" data-lovdata-URL="LTI/forskrift/2002-12-21-1806/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Særskilt turkvoteregulering</span></h3><article class="legalP" id="kapittel-2-paragraf-4-ledd-1">Ringnotfartøy mellom 21,35 og 27,50 meter største lengde er begrenset av en kvote på 150 tonn losset kvantum per tur.</article><article class="legalP" id="kapittel-2-paragraf-4-ledd-2">Leveringer over 150 tonn losset kvantum per tur vil bli inndratt og belastet fartøyets eventuelle gjenstående kvote.</article></article><article class="legalArticle" data-lovdata-URL="LTI/forskrift/2002-12-21-1806/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Fartøykvoter</span></h3><article class="legalP" id="kapittel-2-paragraf-5-ledd-1">Ringnotfartøy som har adgang til å delta, tildeles fartøykvoter etter 17. august med følgende basiskvoter: <table><tbody><tr><td data-text-align="left" data-vertical-align="top">1.500 hl</td><td data-text-align="left" data-vertical-align="top">+ 40% av konsesjonskapasiteten fra</td><td data-text-align="right" data-vertical-align="top">0</td><td data-text-align="left" data-vertical-align="top">– 4.000 hl</td></tr><tr><td data-text-align="left" data-vertical-align="top" /><td data-text-align="left" data-vertical-align="top">+ 30% av konsesjonskapasiteten fra</td><td data-text-align="right" data-vertical-align="top">4.000</td><td data-text-align="left" data-vertical-align="top">– 6.000 hl</td></tr><tr><td data-text-align="left" data-vertical-align="top" /><td data-text-align="left" data-vertical-align="top">+ 20% av konsesjonskapasiteten fra</td><td data-text-align="right" data-vertical-align="top">6.000</td><td data-text-align="left" data-vertical-align="top">– 10.000 hl</td></tr><tr><td data-text-align="left" data-vertical-align="top" /><td data-text-align="left" data-vertical-align="top">+ 10% av konsesjonskapasiteten over</td><td data-text-align="right" data-vertical-align="top">10.000 hl</td><td data-text-align="left" data-vertical-align="top" /></tr></tbody></table></article><article class="legalP" id="kapittel-2-paragraf-5-ledd-2">Kvoten til det enkelte fartøy fremkommer ved å multiplisere basiskvoten for fartøyet med den faktoren en får ved å dividere gruppekvoten med summen av basiskvotene. Faktoren fastsettes av Fiskeridirektoratet.</article><article class="legalP" id="kapittel-2-paragraf-5-ledd-3">For ringnotfartøy mellom 21,35 og 27,50 meter største lengde nyttes lastekapasitet, maksimalt 1.500 hl, som grunnlag for utregning av fartøykvoten.</article><article class="legalP" id="kapittel-2-paragraf-5-ledd-4">Basiskvoten blir omregnet slik at 1 hektoliter = 0,1 tonn (100 kilogram).</article></article><article class="legalArticle" data-lovdata-URL="LTI/forskrift/2002-12-21-1806/§9" data-name="§9" id="kapittel-2-paragraf-6"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Utskifting av fartøy</span></h3><article class="legalP" id="kapittel-2-paragraf-6-ledd-1">Eier av fartøy som fyller vilkårene i § 4 bokstav b eller c kan ved utskifting av fartøy etter søknad gis adgang til deltakelse i fisket med erstatningsfartøy.</article><article class="legalP" id="kapittel-2-paragraf-6-ledd-2">Slik tillatelse medfører at adgangen til å delta med utskiftingsfartøyet bortfaller.</article><article class="legalP" id="kapittel-2-paragraf-6-ledd-3">Søknad om deltakeradgang etter første ledd sendes Fiskeridirektoratet i Bergen på fastsatt skjema.</article></article><article class="legalArticle" data-lovdata-URL="LTI/forskrift/2002-12-21-1806/§10" data-name="§10" id="kapittel-2-paragraf-7"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Salg av fartøy</span></h3><article class="legalP" id="kapittel-2-paragraf-7-ledd-1">Ved salg av fartøy som har deltatt i fisket i medhold av § 4 bokstav b eller c kan Fiskeridirektoratet etter søknad gi ny eier adgang til å delta.</article><article class="legalP" id="kapittel-2-paragraf-7-ledd-2">Adgang for ny eier til å delta i fisket etter makrell, medfører at selgers adgang til å delta med erstatningsfartøy bortfaller.</article><article class="legalP" id="kapittel-2-paragraf-7-ledd-3">Søknad om deltakeradgang etter første ledd sendes Fiskeridirektoratet i Bergen på fastsatt skjema.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2002-12-21-1806/KAPITTEL_3"><h2>Kapittel 3. Trålgruppen</h2><article class="legalArticle" data-lovdata-URL="LTI/forskrift/2002-12-21-1806/§11" data-name="§11" id="kapittel-3-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Vilkår for deltakelse</span></h3><article class="legalP" id="kapittel-3-paragraf-1-ledd-1">Fartøy med tillatelse til å fiske makrell med trål (makrelltråltillatelse), jf. forskrift av 12. desember 1986 nr. 2185 om tildeling av tillatelse til å drive fiske med trål § 8a-1, kan delta.</article><article class="legalP" id="kapittel-3-paragraf-1-ledd-2">Fartøy som skal delta må være egnet og utstyrt for konsumfiske.</article><article class="legalP" id="kapittel-3-paragraf-1-ledd-3">Fartøy med makrelltråltillatelse som deltar i medhold av § 4 eller § 16 i denne forskrift, kan ikke delta i trålgruppens fiske etter makrell.</article></article><article class="legalArticle" data-lovdata-URL="LTI/forskrift/2002-12-21-1806/§12" data-name="§12" id="kapittel-3-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Gruppekvote mv.</span></h3><article class="legalP" id="kapittel-3-paragraf-2-ledd-1">Fra og med 18. august 2003 kan fartøy som oppfyller vilkårene i § 11 fiske og levere inntil 4.480 tonn makrell til konsum i ICES statistikkområde IVa og i Norges indre farvann, sjøterritorium og økonomiske sone nord for 62° N.</article></article><article class="legalArticle" data-lovdata-URL="LTI/forskrift/2002-12-21-1806/§13" data-name="§13" id="kapittel-3-paragraf-3"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Fartøykvote</span></h3><article class="legalP" id="kapittel-3-paragraf-3-ledd-1">Deltakende fartøy kan fiske på fartøykvoter. Fartøykvotene blir utregnet på følgende måte: <table><tbody><tr><td data-text-align="left" data-vertical-align="top">50 tonn +</td><td data-text-align="left" data-vertical-align="top">50% av bruttotonnasje fra</td><td data-text-align="right" data-vertical-align="top">0 – 100 tonn</td></tr><tr><td data-text-align="left" data-vertical-align="top" /><td data-text-align="left" data-vertical-align="top">40% av bruttotonnasje fra</td><td data-text-align="right" data-vertical-align="top">101 – 200 tonn</td></tr><tr><td data-text-align="left" data-vertical-align="top" /><td data-text-align="left" data-vertical-align="top">30% av bruttotonnasje fra</td><td data-text-align="right" data-vertical-align="top">201 – 300 tonn</td></tr><tr><td data-text-align="left" data-vertical-align="top" /><td data-text-align="left" data-vertical-align="top">20% av bruttotonnasje fra</td><td data-text-align="right" data-vertical-align="top">301 – 400 tonn</td></tr><tr><td data-text-align="left" data-vertical-align="top" /><td data-text-align="left" data-vertical-align="top">10% av bruttotonnasje fra</td><td data-text-align="right" data-vertical-align="top">401 – 600 tonn</td></tr></tbody></table></article><article class="legalP" id="kapittel-3-paragraf-3-ledd-2">Fartøykvoten til det enkelte fartøy fremkommer ved å multiplisere basiskvoten for vedkommende fartøy med den faktoren en får ved å dividere gruppekvoten med summen av basiskvotene.</article><article class="legalP" id="kapittel-3-paragraf-3-ledd-3">Ved beregning av fartøyets basiskvote gjelder tonnasje i henhold til Skipskontrollens målebrev/identitetsbevis utstedt senest 31. desember 2001, eventuelt fartøyets tonnasje i henhold til Skipskontrollens målebrev/identitetsbevis etter foretatt utskifting eller ombygging i overensstemmelse med utskiftings-/ombyggingstillatelse gitt senest samme dato. Ved eierskifte nyttes bruttotonnasje per nevnte tidspunkt for det fartøy reder hadde konsesjon på ved årets begynnelse eller tidligere.</article><article class="legalP" id="kapittel-3-paragraf-3-ledd-4">Fiskeridirektoratet fastsetter faktoren og kan endre denne.</article></article><article class="legalArticle" data-lovdata-URL="LTI/forskrift/2002-12-21-1806/§14" data-name="§14" id="kapittel-3-paragraf-4"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Refordeling</span></h3><article class="legalP" id="kapittel-3-paragraf-4-ledd-1">Fiskeridirektoratet kan oppheve fartøykvotene og gruppekvoten for trålere etter 24. november 2003.</article><article class="legalP" id="kapittel-3-paragraf-4-ledd-2">Ingen kan delta i fisket innenfor restkvoten uten å ha meldt utseiling til Norges Sildesalgslag før avgang til feltet.</article></article><article class="legalArticle" data-lovdata-URL="LTI/forskrift/2002-12-21-1806/§15" data-name="§15" id="kapittel-3-paragraf-5"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Partråling</span></h3><article class="legalP" id="kapittel-3-paragraf-5-ledd-1">Uten hensyn til forbudet i § 23 kan to fartøy som partråler fordele kvantumet på de samme to fartøy ved levering på følgende vilkår:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-5-ledd-1-punkt-1"><article class="legalP" id="kapittel-3-paragraf-5-ledd-1-punkt-1-ledd-1">Fartøyene må være skriftlig påmeldt som partrållag til Fiskeridirektoratet i Bergen innen mandag 11. august 2003.</article></article></li><li data-li-identifier="b)" data-name="b)"><article class="listArticle" id="kapittel-3-paragraf-5-ledd-1-punkt-2"><article class="legalP" id="kapittel-3-paragraf-5-ledd-1-punkt-2-ledd-1">Fangst som tas i forbindelse med partråling skal deles med minimum 20% av fangsten per levering til det ene fartøyet.</article></article></li><li data-li-identifier="c)" data-name="c)"><article class="listArticle" id="kapittel-3-paragraf-5-ledd-1-punkt-3"><article class="legalP" id="kapittel-3-paragraf-5-ledd-1-punkt-3-ledd-1">Ved innmelding av fangst til Norges Sildesalgslag og ved levering skal det gis oppgave over at fangsten er tatt som partrållag. Oppgavene skal angi hvilke to fartøy som har partrålt.</article></article></li><li data-li-identifier="d)" data-name="d)"><article class="listArticle" id="kapittel-3-paragraf-5-ledd-1-punkt-4"><article class="legalP" id="kapittel-3-paragraf-5-ledd-1-punkt-4-ledd-1">Et fartøy kan ikke dele fangst med mer enn ett annet fartøy i løpet av 2003.</article></article></li></ul></article><article class="legalP" id="kapittel-3-paragraf-5-ledd-2">Fiskeridirektoratet kan kreve at fartøy som meldes som partrållag fremstiller seg for godkjenning.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2002-12-21-1806/KAPITTEL_4"><h2>Kapittel 4. Kystfartøygruppen</h2><article class="legalArticle" data-lovdata-URL="LTI/forskrift/2002-12-21-1806/§16" data-name="§16" id="kapittel-4-paragraf-1"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Vilkår for deltakelse</span></h3><article class="legalP" id="kapittel-4-paragraf-1-ledd-1">Eier av fartøy som fyller vilkårene i forskrift av 11. desember 2002 nr. 1592 om adgang til å delta i kystfartøygruppens fiske etter makrell i 2003, kan delta.</article></article><article class="legalArticle" data-lovdata-URL="LTI/forskrift/2002-12-21-1806/§17" data-name="§17" id="kapittel-4-paragraf-2"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Gruppekvote</span></h3><article class="legalP" id="kapittel-4-paragraf-2-ledd-1">Fartøy i kystfartøygruppen kan fiske og levere inntil 25.900 tonn.</article><article class="legalP" id="kapittel-4-paragraf-2-ledd-2">Fartøy på 21,35 meter største lengde eller mindre som fisker med not og som har adgang til å delta i henhold til forskrift av 11. desember 2002 nr. 1592 om adgang til å delta i kystfartøygruppens fiske etter makrell i 2003 § 1 og § 4, kan fiske og levere innenfor en kvote på 16.510 tonn makrell.</article><article class="legalP" id="kapittel-4-paragraf-2-ledd-3">Fartøy på 21,35 meter største lengde eller mindre som fisker med garn/snøre og som har adgang til å delta i henhold til forskrift av 11. desember 2002 nr. 1592 om adgang til å delta i kystfartøygruppens fiske etter makrell i 2003 § 1 og § 4, kan fiske og levere innenfor en kvote på 8.890 tonn makrell.</article><article class="legalP" id="kapittel-4-paragraf-2-ledd-4">Fartøy under 13 meter største lengde med adgang til å delta i henhold til forskrift av 11. desember 2002 nr. 1592 om adgang til å delta i kystfartøygruppens fiske etter makrell i 2003 § 3 (gruppe II), kan fiske og levere innenfor en avsetning på 500 tonn makrell.</article></article><article class="legalArticle" data-lovdata-URL="LTI/forskrift/2002-12-21-1806/§18" data-name="§18" id="kapittel-4-paragraf-3"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Maksimalkvoter</span></h3><article class="legalP" id="kapittel-4-paragraf-3-ledd-1">Fra og med 1. januar til og med 17. august 2003 kan fartøy med adgang til å delta i henhold til forskrift av 11. desember 2002 nr. 1592 om adgang til å delta i kystfartøygruppens fiske etter makrell i 2003 § 1 og § 4, fiske og levere inntil 30 tonn makrell.</article><article class="legalP" id="kapittel-4-paragraf-3-ledd-2">Etter 17. august 2003 kan fartøy som nevnt i første ledd som har adgang til å delta med not, fiske og levere følgende kvanta makrell: <table><thead><tr><th data-text-align="left" data-vertical-align="top"><i>Fartøylengde:</i></th><th data-text-align="left" data-vertical-align="top"><i>Maksimalkvote:</i></th><th data-text-align="left" data-vertical-align="top"><i>Garantert kvantum:</i></th></tr></thead><tbody><tr><td data-text-align="left" data-vertical-align="top">0 – 9,99 meter</td><td data-text-align="left" data-vertical-align="top">44 tonn</td><td data-text-align="left" data-vertical-align="top">5 tonn</td></tr><tr><td data-text-align="left" data-vertical-align="top">10 – 12,99 meter</td><td data-text-align="left" data-vertical-align="top">55 tonn</td><td data-text-align="left" data-vertical-align="top" /></tr><tr><td data-text-align="left" data-vertical-align="top">13 – 14,99 meter</td><td data-text-align="left" data-vertical-align="top">73 tonn</td><td data-text-align="left" data-vertical-align="top" /></tr><tr><td data-text-align="left" data-vertical-align="top">15 – 17,99 meter</td><td data-text-align="left" data-vertical-align="top">107 tonn</td><td data-text-align="left" data-vertical-align="top" /></tr><tr><td data-text-align="left" data-vertical-align="top">18 – 21,35 meter</td><td data-text-align="left" data-vertical-align="top">173 tonn</td><td data-text-align="left" data-vertical-align="top" /></tr></tbody></table></article><article class="legalP" id="kapittel-4-paragraf-3-ledd-3">Etter 17. august 2003 kan fartøy som nevnt i første ledd som har adgang til å delta med garn/snøre, fiske og levere følgende kvanta makrell: <table><thead><tr><th data-text-align="left" data-vertical-align="top"><i>Fartøylengde:</i></th><th data-text-align="left" data-vertical-align="top"><i>Maksimalkvote:</i></th><th data-text-align="left" data-vertical-align="top"><i>Garantert kvantum:</i></th></tr></thead><tbody><tr><td data-text-align="left" data-vertical-align="top">Under 10 meter</td><td data-text-align="left" data-vertical-align="top">35 tonn</td><td data-text-align="left" data-vertical-align="top">5 tonn</td></tr><tr><td data-text-align="left" data-vertical-align="top">På eller over 10 meter</td><td data-text-align="left" data-vertical-align="top">55 tonn</td><td data-text-align="left" data-vertical-align="top" /></tr></tbody></table></article><article class="legalP" id="kapittel-4-paragraf-3-ledd-4">Fartøy med adgang til å delta i henhold til forskrift av 11. desember 2002 nr. 1592 om adgang til å delta i kystfartøygruppens fiske etter makrell i 2003 § 3 (gruppe II) kan fiske og levere inntil 5 tonn makrell.</article><article class="legalP" id="kapittel-4-paragraf-3-ledd-5">Det enkelte fartøys samlede fangst i 2003 kan ikke overstige den høyeste maksimalkvote fartøyet tildeles etter denne paragraf.</article><article class="legalP" id="kapittel-4-paragraf-3-ledd-6">Fangst tatt før 18. august 2003 går til fradrag i fartøyets samlede maksimalkvote for 2003.</article><article class="legalP" id="kapittel-4-paragraf-3-ledd-7">Fiskeridirektoratet kan endre og oppheve maksimalkvotene dersom utviklingen i fisket gjør det nødvendig.</article></article><article class="legalArticle" data-lovdata-URL="LTI/forskrift/2002-12-21-1806/§19" data-name="§19" id="kapittel-4-paragraf-4"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Særskilt turkvoteregulering</span></h3><article class="legalP" id="kapittel-4-paragraf-4-ledd-1">Fartøy i kystfartøygruppen er begrenset av en kvote på 150 tonn losset kvantum per tur.</article><article class="legalP" id="kapittel-4-paragraf-4-ledd-2">Leveringer over 150 tonn losset kvantum per tur vil blir inndratt og belastet fartøyets eventuelle gjenstående kvote.</article></article><article class="legalArticle" data-lovdata-URL="LTI/forskrift/2002-12-21-1806/§20" data-name="§20" id="kapittel-4-paragraf-5"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Beregning av kvote ved utskifting og ombygging</span></h3><article class="legalP" id="kapittel-4-paragraf-5-ledd-1">Fartøy under 13 meter største lengde med adgang til å delta i kystfartøygruppens fiske etter makrell som blir skiftet ut eller får sin faktiske lengde endret etter 31. desember 2001 (skjæringsdato), får sin kvote beregnet etter lengde ført i merkeregisteret eller godkjent målebrev senest samme dato.</article><article class="legalP" id="kapittel-4-paragraf-5-ledd-2">Fartøy fra og med 13 til og med 21,35 meter største lengde med adgang til å delta i kystfartøygruppens fiske etter makrell som blir skiftet ut eller får sin faktiske lengde endret etter 9. juli 1998 (skjæringsdato), får sin kvote beregnet etter lengde ført i merkeregisteret eller godkjent målebrev senest samme dato.</article><article class="legalP" id="kapittel-4-paragraf-5-ledd-3">Fiskeridirektoratet kan dispensere fra kravet om at utskiftingen eller ombyggingen må være innført i merkeregisteret eller at godkjent målebrev er datert skjæringsdatoen jf. første og annet ledd, dersom manglende registrering skyldes forhold på myndighetenes hånd.</article></article><article class="legalArticle" data-lovdata-URL="LTI/forskrift/2002-12-21-1806/§21" data-name="§21" id="kapittel-4-paragraf-6"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Fartøy som fisker med ulike redskaper</span></h3><article class="legalP" id="kapittel-4-paragraf-6-ledd-1">Fartøy som fisker med ulike redskaper kan maksimalt fiske den høyeste maksimalkvote som gjelder for en av gruppene fartøyet deltar i. Kvantum fisket med det enkelte redskap kan ikke overskride maksimalkvoten for dette redskap.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2002-12-21-1806/KAPITTEL_5"><h2>Kapittel 5. Fellesbestemmelser</h2><article class="legalArticle" data-lovdata-URL="LTI/forskrift/2002-12-21-1806/§22" data-name="§22" id="kapittel-5-paragraf-1"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Kvoteutnyttelse</span></h3><article class="legalP" id="kapittel-5-paragraf-1-ledd-1">Hvert fartøy kan bare fiske og levere én kvote.</article><article class="legalP" id="kapittel-5-paragraf-1-ledd-2">Ved erverv av fartøy med sikte på fortsatt drift blir fartøyets kvote redusert med det kvantum tidligere eier har fisket med samme fartøy.</article><article class="legalP" id="kapittel-5-paragraf-1-ledd-3">Ved erverv av fartøy til utskifting av annet fartøy blir erstatningsfartøyets kvote redusert med det kvantum som er fisket med utskiftingsfartøyet.</article><article class="legalP" id="kapittel-5-paragraf-1-ledd-4">Det kvantum som eier av fartøy i gruppe II har fisket og levert kommer til fradrag på maksimalkvoten ved en eventuell deltakelse i gruppe I.</article></article><article class="legalArticle" data-lovdata-URL="LTI/forskrift/2002-12-21-1806/§23" data-name="§23" id="kapittel-5-paragraf-2"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Overføring av fangst</span></h3><article class="legalP" id="kapittel-5-paragraf-2-ledd-1">Det kvantum som kan fiskes med det enkelte fartøy kan ikke overføres til annet fartøy. Det er også forbudt å motta og å levere fangst som er fisket av et annet fartøy. Forbudet i første punktum gjelder ikke overføring av fangst mellom notfartøy under fiske på feltet for å unngå neddreping. Overføring av fangst som er tatt om bord er likevel ikke tillatt.</article><article class="legalP" id="kapittel-5-paragraf-2-ledd-2">Fiskeridirektoratet kan ved forlis og havari som medfører vesentlig driftsavbrudd, dispensere fra forbudet i § 22 første ledd og § 23 første ledd første punktum. Fiskeridirektoratet kan fastsette nærmere vilkår for slik tillatelse, herunder at høvedsmann samt hele eller deler av mannskapet skal delta i fisket med leiefartøyet. Det må nyttes leiefartøy fra samme fartøygruppe.</article></article><article class="legalArticle" data-lovdata-URL="LTI/forskrift/2002-12-21-1806/§24" data-name="§24" id="kapittel-5-paragraf-3"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Levering av fangst</span></h3><article class="legalP" id="kapittel-5-paragraf-3-ledd-1">Det er forbudt å utstede legitimasjonsdokument som bryggeseddel og sluttseddel lydende på fartøy som verken har fisket eller levert fangsten selv.</article></article><article class="legalArticle" data-lovdata-URL="LTI/forskrift/2002-12-21-1806/§25" data-name="§25" id="kapittel-5-paragraf-4"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Bifangst</span></h3><article class="legalP" id="kapittel-5-paragraf-4-ledd-1">Makrellfangster kan inneholde bifangster av sild med inntil 10% i vekt av hele fangsten om bord og ved landing.</article><article class="legalP" id="kapittel-5-paragraf-4-ledd-2">Hestmakrellfangster kan inneholde bifangster av sild med inntil 10% i vekt av hele fangsten om bord og ved landing.</article><article class="legalP" id="kapittel-5-paragraf-4-ledd-3">Hestmakrellfangster kan inneholde bifangster av makrell med inntil 10% i vekt av hele fangsten om bord og ved landing. Bifangst ut over 10% makrell i hestmakrellfisket tilfaller salgsorganisasjonen, selv om fartøy har gjenstående fartøykvote av makrell.</article></article><article class="legalArticle" data-lovdata-URL="LTI/forskrift/2002-12-21-1806/§26" data-name="§26" id="kapittel-5-paragraf-5"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Dumping og neddreping</span></h3><article class="legalP" id="kapittel-5-paragraf-5-ledd-1">Det er forbudt å slippe fangst som er død eller døende og å kaste ut fangst eller fiskeavfall.</article><article class="legalP" id="kapittel-5-paragraf-5-ledd-2">I fisket med not er det i alle tilfelle forbudt å slippe fangst etter at pumping av fangsten normalt kan påbegynnes.</article><article class="legalP" id="kapittel-5-paragraf-5-ledd-3">Er makrell forsettlig eller uaktsomt dumpet eller er det på andre måter forårsaket neddreping av makrell, kan Fiskeridirektoratet fatte vedtak om en forholdsmessig avkortning av kvoten.</article><article class="legalP" id="kapittel-5-paragraf-5-ledd-4">Fiskeridirektoratet kan gjøre unntak fra forbudet i første ledd, eller påby opptak av fangst.</article></article><article class="legalArticle" data-lovdata-URL="LTI/forskrift/2002-12-21-1806/§27" data-name="§27" id="kapittel-5-paragraf-6"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Stopp i fisket</span></h3><article class="legalP" id="kapittel-5-paragraf-6-ledd-1">Fiskeridirektoratet kan stoppe fisket i hvert av områdene nevnt i denne forskrift når totalkvoten, gruppekvoten eller delgruppekvoten for området er beregnet oppfisket.</article><article class="legalP" id="kapittel-5-paragraf-6-ledd-2">Fiskeridirektoratet kan stoppe fisket for samtlige områder når summen av totalkvotene for områdene er beregnet oppfisket.</article><article class="legalP" id="kapittel-5-paragraf-6-ledd-3">Fiskeridirektoratet kan stoppe fisket selv om det enkelte fartøy ikke har fisket hele fartøykvoten.</article></article><article class="legalArticle" data-lovdata-URL="LTI/forskrift/2002-12-21-1806/§28" data-name="§28" id="kapittel-5-paragraf-7"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Helligdagsfredning</span></h3><article class="legalP" id="kapittel-5-paragraf-7-ledd-1">Det er forbudt å fiske med not i Skagerrak fra og med lørdag klokken 24.00 til og med søndag klokken 24.00.</article></article><article class="legalArticle" data-lovdata-URL="LTI/forskrift/2002-12-21-1806/§29" data-name="§29" id="kapittel-5-paragraf-8"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Bemyndigelse</span></h3><article class="legalP" id="kapittel-5-paragraf-8-ledd-1">Fiskeridirektoratet kan endre denne forskrift og fastsette nærmere bestemmelser som er nødvendige for å oppnå en rasjonell og hensiktsmessig utøvelse eller gjennomføring av fisket.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2002-12-21-1806/KAPITTEL_6"><h2>Kapittel 6. Straff og ikrafttredelse</h2><article class="legalArticle" data-lovdata-URL="LTI/forskrift/2002-12-21-1806/§30" data-name="§30" id="kapittel-6-paragraf-1"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Straff</span></h3><article class="legalP" id="kapittel-6-paragraf-1-ledd-1">Forsettlig eller uaktsom overtredelse av bestemmelser i eller gitt i medhold av denne forskrift, straffes i henhold til lov av 3. juni 1983 nr. 40 om saltvannsfiske m.v. § 53 og lov av 26. mars 1999 nr. 15 om retten til å delta i fiske og fangst § 29. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2002-12-21-1806/§31" data-name="§31" id="kapittel-6-paragraf-2"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Ikrafttredelse</span></h3><article class="legalP" id="kapittel-6-paragraf-2-ledd-1">Denne forskrift trer i kraft 1. januar 2003 og gjelder til og med 31. desember 2003.</article></article></section></main></body></html>