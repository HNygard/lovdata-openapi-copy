<!DOCTYPE html><html lang="no"><head><title>Forskrift for eksamen ved Høgskolen i Østfold.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-10-28-1325</dd><dt class="dokid">DokumentID</dt><dd class="dokid">LTI/forskrift/2002-10-28-1325</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 17</dd><dt class="dateInForce">I kraft fra</dt><dd class="dateInForce">2002-11-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-09-25-1051</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§50</li></ul></dd><dt class="dateOfPublication">Kunngjort</dt><dd class="dateOfPublication">2002-12-03</dd><dt class="journalNumber">Journalnummer</dt><dd class="journalNumber">2002-1151</dd><dt class="titleShort">Korttittel</dt><dd class="titleShort">Forskrift for eksamen ved HiØ</dd><dt class="title">Tittel</dt><dd class="title">Forskrift for eksamen ved Høgskolen i Østfold.</dd><dt class="miscInformation">Annet om dokumentet</dt><dd class="miscInformation">Fastsatt av styret for Høgskolen i Østfold 28. oktober 2002 med hjemmel i lov av 12. mai 1995 nr. 22 om universiteter og høgskoler § 50 nr. 7.</dd><dt class="refid">RefID</dt><dd class="refid">forskrift/2002-10-28-1325</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for eksamen ved Høgskolen i Østfold.<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Adgang til eksamen mv.</li><li>§ 4. Oppmelding</li><li>§ 5. Eksamensformer og omfang</li><li>§ 6. Fravær fra eksamen</li><li>§ 7. Fritak fra eksamen</li><li>§ 8. Hjelpemidler</li><li>§ 9. Særordninger</li><li>§ 10. Vurdering – karaktersystem</li><li>§ 11. Vurdering av studenten underveis i studiet</li><li>§ 12. Vurdering av veiledet praksis</li><li>§ 13. Sensur</li><li>§ 14. Fusk</li><li>§ 15. Utsatt eksamen – ny eksamen</li><li>§ 16. Klage</li><li>§ 17. Vitnemål – karakterutskrift</li><li>§ 18. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2002-10-28-1325" id="dokument"><h1>Forskrift for eksamen ved Høgskolen i Østfold.</h1><article class="legalArticle" data-lovdata-URL="LTI/forskrift/2002-10-28-1325/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften gjelder for alle studenter som går opp til eksamen ved Høgskolen i Østfold, jf. universitetsloven § 40. Dersom det ikke er samsvar mellom denne forskriften og rammeplanen for en utdanning, gjelder rammeplanen framfor forskriften.</article></article><article class="legalArticle" data-lovdata-URL="LTI/forskrift/2002-10-28-1325/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2> <article class="defaultP" margin-top="true"><i>Student</i></article><article class="legalP" id="paragraf-2-ledd-1">Med student mener denne forskrift en person som er tatt opp til et studium ved Høgskolen i Østfold, jf. lov om universiteter og høgskoler § 37, § 38 og § 39.</article> <article class="defaultP" margin-top="true"><i>Privatist</i></article><article class="legalP" id="paragraf-2-ledd-2">Med privatist mener denne forskrift en person som går opp til eksamen etter lov om universiteter og høgskoler § 40, og som ikke er opptatt ved studiet/faget.</article> <article class="defaultP" margin-top="true"><i>Rammeplan</i></article><article class="legalP" id="paragraf-2-ledd-3">En plan for et studium der departementet har fastsatt nasjonale rammer for innholdet i studiet. Betegnelsen benyttes også for planer for andre, mindre omfattende emner eller studier der departementet finner det ønskelig eller nødvendig å fastsette felles rammer.</article> <article class="defaultP" margin-top="true"><i>Fagplan</i></article><article class="legalP" id="paragraf-2-ledd-4">Fagplan brukes som betegnelse for en plan med nærmere beskrivelse av innhold i og organisering av de utdanninger som er regulert ved rammeplaner.</article> <article class="defaultP" margin-top="true"><i>Studieplan</i></article><article class="legalP" id="paragraf-2-ledd-5">Studieplan er betegnelse for en plan for det faglige innholdet i studier som ikke har sentralt fastsatte rammer for innholdet i studiene.</article> <article class="defaultP" margin-top="true"><i>Eksamen</i></article><article class="legalP" id="paragraf-2-ledd-6">Eksamen er dokumentasjon av arbeid som gir grunnlag for fastsettelse av karakter på vitnemål.</article> <article class="defaultP" margin-top="true"><i>Utsatt eksamen</i></article><article class="legalP" id="paragraf-2-ledd-7">Utsatt eksamen arrangeres for studenter som har vært sykmeldt eller hatt annet gyldig fravær ved ordinær eksamen.</article> <article class="defaultP" margin-top="true"><i>Ny eksamen</i></article><article class="legalP" id="paragraf-2-ledd-8">Ny eksamen arrangeres for studenter som ikke har bestått ordinær eksamen.</article> <article class="defaultP" margin-top="true"><i>Studiepoeng</i></article><article class="legalP" id="paragraf-2-ledd-9">Studiepoeng er et mål for omfang av et emne/emnegruppe i forhold til normert studietid. 60 studiepoeng tilsvarer ett års normal arbeidsinnsats på heltid for en student.</article> <article class="defaultP" margin-top="true"><i>Obligatoriske arbeidskrav</i></article><article class="legalP" id="paragraf-2-ledd-10">Obligatorisk arbeid (teori eller praksis) eller test/prøve der resultatet ikke kommer på vitnemålet, men som må være godkjent for at studenten skal få gå opp til eksamen eller gå ut i praksisstudier eller fortsette med normal studieprogresjon.</article> <article class="defaultP" margin-top="true"><i>Eksamensansvarlig</i></article><article class="legalP" id="paragraf-2-ledd-11">Den administrativt tilsatte som har ansvaret for den praktiske gjennomføringen av eksamen.</article> <article class="defaultP" margin-top="true"><i>Utdanning</i></article><article class="legalP" id="paragraf-2-ledd-12">Med utdanning menes i denne forskrift et studium som i omfang er normert til 60 studiepoeng eller mer.</article> <article class="defaultP" margin-top="true"><i>Styret selv</i></article><article class="legalP" id="paragraf-2-ledd-13">Når styret selv beslutter kan saksområdet ikke delegeres.</article> <article class="defaultP" margin-top="true"><i>Styret</i></article><article class="legalP" id="paragraf-2-ledd-14">Når styret beslutter kan beslutninger delegeres. Beslutninger tatt av andre enn styret selv, tas alltid etter delegering på styrets vegne.</article></article><article class="legalArticle" data-lovdata-URL="LTI/forskrift/2002-10-28-1325/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Adgang til eksamen mv.</span></h2><ul class="defaultList"><li data-li-identifier="1." data-name="1."><article class="listArticle" id="paragraf-3-punkt-1"><article class="legalP" id="paragraf-3-punkt-1-ledd-1">Adgang til eksamener og prøver har høgskolens studenter ved de studier de er tatt opp til, og privatister i henhold til regler gitt av høgskolens styre. Studenter og privatister må være registrert og ha betalt fastsatt semester- og eventuell eksamensavgift.</article></article></li><li data-li-identifier="2." data-name="2."><article class="listArticle" id="paragraf-3-punkt-2"><article class="legalP" id="paragraf-3-punkt-2-ledd-1">I fagplan eller studieplan kan fastsettes utfyllende regler om at visse eksamener ikke kan avlegges før andre eksamener/kurs/emner/obligatoriske arbeidskrav/praksisopplegg med mer, er bestått eller godkjent. Regler om adgang til eksamen i fag/kurs/emner ved studier der studenten ikke er tatt opp, fastsettes av høgskolens styre.</article></article></li><li data-li-identifier="3." data-name="3."><article class="listArticle" id="paragraf-3-punkt-3"><article class="legalP" id="paragraf-3-punkt-3-ledd-1">Det er ikke adgang til å framstille seg til eksamen (inklusive ny eksamen) i samme fag/emne mer enn tre ganger. Etter søknad kan det organ styret delegerer beslutningsmyndighet til selv i særlige tilfelle gi dispensasjon for et fjerde eksamensforsøk.</article><article class="legalP" id="paragraf-3-punkt-3-ledd-2">I studier med praksis er det bare adgang til å ta hver praksisperiode om igjen én gang, jf. § 12.</article></article></li><li data-li-identifier="4." data-name="4."><article class="listArticle" id="paragraf-3-punkt-4"><article class="legalP" id="paragraf-3-punkt-4-ledd-1">Antall eksamensforsøk kan begrenses der hvor eksamensform gjør ny prøve praktisk vanskelig å gjennomføre. Dersom eksamensforsøk er begrenset i forhold til hovedregel skal dette klart framgå av studieplan/fagplan.</article></article></li><li data-li-identifier="5." data-name="5."><article class="listArticle" id="paragraf-3-punkt-5"><article class="legalP" id="paragraf-3-punkt-5-ledd-1">Når en student har avlagt en eksamen på nytt, gjelder den beste karakteren.</article></article></li><li data-li-identifier="6." data-name="6."><article class="listArticle" id="paragraf-3-punkt-6"><article class="legalP" id="paragraf-3-punkt-6-ledd-1">Tid og sted for eksamen fastsettes av avdelingen.</article></article></li></ul></article><article class="legalArticle" data-lovdata-URL="LTI/forskrift/2002-10-28-1325/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Oppmelding</span></h2><ul class="defaultList"><li data-li-identifier="1." data-name="1."><article class="listArticle" id="paragraf-4-punkt-1"><article class="legalP" id="paragraf-4-punkt-1-ledd-1">Den enkelte student er selv ansvarlig for at han/hun er oppmeldt til eksamen innen fastsatte frister. Oppmelding må skje skriftlig eller via høgskolens web-baserte oppmeldingssystem. Avmelding fra en eksamen må gis skriftlig til avdelingsadministrasjonen senest én uke før eksamen. Senere avmelding eller uteblivelse teller som et eksamensforsøk.</article></article></li><li data-li-identifier="2." data-name="2."><article class="listArticle" id="paragraf-4-punkt-2"><article class="legalP" id="paragraf-4-punkt-2-ledd-1">Studenten er selv ansvarlig for å holde seg orientert om tid og sted for eksamen.</article></article></li></ul></article><article class="legalArticle" data-lovdata-URL="LTI/forskrift/2002-10-28-1325/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Eksamensformer og omfang</span></h2><ul class="defaultList"><li data-li-identifier="1." data-name="1."><article class="listArticle" id="paragraf-5-punkt-1"><article class="legalP" id="paragraf-5-punkt-1-ledd-1">Eksamen skal normalt skje i form av individuell prøving. Gruppeeksamen kan bare avholdes for mindre deler av en utdanning i samsvar med godkjent rammeplan eller studieplan.</article></article></li><li data-li-identifier="2." data-name="2."><article class="listArticle" id="paragraf-5-punkt-2"><article class="legalP" id="paragraf-5-punkt-2-ledd-1">Hvilken eksamens- eller prøveform som skal inngå i evalueringen eller hvordan bedømmelse av oppgaver eller vurderingsopplegg skal gjennomføres, fastsettes i rammeplaner, fagplaner/-beskrivelser og studieplaner.</article></article></li><li data-li-identifier="3." data-name="3."><article class="listArticle" id="paragraf-5-punkt-3"><article class="legalP" id="paragraf-5-punkt-3-ledd-1">En eksamen skal omfatte minimum 10 studiepoeng i de ordinære utdanningstilbudene.</article></article></li></ul></article><article class="legalArticle" data-lovdata-URL="LTI/forskrift/2002-10-28-1325/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Fravær fra eksamen</span></h2><ul class="defaultList"><li data-li-identifier="1." data-name="1."><article class="listArticle" id="paragraf-6-punkt-1"><article class="legalP" id="paragraf-6-punkt-1-ledd-1">Studenter som uteblir fra eksamen og som påberoper seg gyldig grunn, må snarest mulig, og senest innen en uke etter at eksamen har vært avholdt, underrette avdelingsadministrasjonen skriftlig om dette. Forholdet må dokumenteres. Ved egen sykdom, eller sykdom i nærmeste familie, skal det foreligge legeerklæring. Fravær som skyldes studentens egne disposisjoner skal normalt ikke godkjennes.</article></article></li><li data-li-identifier="2." data-name="2."><article class="listArticle" id="paragraf-6-punkt-2"><article class="legalP" id="paragraf-6-punkt-2-ledd-1">Godkjenning av fravær gis administrativt. Avdelingsadministrasjonen avgjør tilfeller hvor det foreligger klar presedens. I tvilstilfelle avgjøres saken i samråd med studiedirektør. Studiedirektøren kan gi skriftlige retningslinjer for å sikre tilnærmet lik praksis ved avdelingene.</article></article></li><li data-li-identifier="3." data-name="3."><article class="listArticle" id="paragraf-6-punkt-3"><article class="legalP" id="paragraf-6-punkt-3-ledd-1">En student som ikke møter til eksamen til fastsatt tid uten godkjent forfallsgrunn, og som ikke har trukket seg fra eksamen, jf. nr. 1, får registrert «ikke møtt». «Ikke møtt» teller som eksamensforsøk, og studenten har ikke krav på å framstille seg på nytt før ved neste ordinære eksamen.</article></article></li></ul></article><article class="legalArticle" data-lovdata-URL="LTI/forskrift/2002-10-28-1325/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Fritak fra eksamen</span></h2><ul class="defaultList"><li data-li-identifier="1." data-name="1."><article class="listArticle" id="paragraf-7-punkt-1"><article class="legalP" id="paragraf-7-punkt-1-ledd-1">Det organ styret delegerer beslutningsmyndighet til skal etter søknad frita en student for eksamen, prøve eller obligatorisk undervisning når det kan dokumenteres at vedkommende har bestått tilsvarende eksamen/prøve eller gjennomført obligatorisk undervisning ved samme eller annen institusjon, jf. § 49 i loven. Det kan også innvilges fritak på grunnlag av annen relevant eksamen/prøve på tilsvarende nivå.</article></article></li></ul></article><article class="legalArticle" data-lovdata-URL="LTI/forskrift/2002-10-28-1325/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Hjelpemidler</span></h2><ul class="defaultList"><li data-li-identifier="1." data-name="1."><article class="listArticle" id="paragraf-8-punkt-1"><article class="legalP" id="paragraf-8-punkt-1-ledd-1">Det skal framgå av fagplan/studieplan og eksamensoppgavene hvilke hjelpemidler som er tillatt brukt under den enkelte eksamen. Styret kan fastsette nærmere bestemmelser for kontroll av hjelpemidler. Bruk av ulovlige hjelpemidler etter at eksamen er igangsatt betraktes som fusk.</article></article></li></ul></article><article class="legalArticle" data-lovdata-URL="LTI/forskrift/2002-10-28-1325/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Særordninger</span></h2><ul class="defaultList"><li data-li-identifier="1." data-name="1."><article class="listArticle" id="paragraf-9-punkt-1"><article class="legalP" id="paragraf-9-punkt-1-ledd-1">Studenter som av medisinske eller andre grunner har behov for særordninger i forbindelse med eksamen, må søke om dette innen oppmeldingsfristen til eksamen. Det kan gjøres unntak fra fristen når behovet for særordning er uforutsett. Behovet må dokumenteres av lege eller andre sakkyndige med attest av nyere dato, normalt ikke eldre enn 1 år. Attesten må inneholde en nærmere begrunnelse for hvorfor det er behov for særordning i eksamenssituasjonen.</article><article class="legalP" id="paragraf-9-punkt-1-ledd-2">Søknad om særordning skal leveres eksamensansvarlig for hver ordinær eksamensperiode. Ved dokumenterte varige kroniske sykdommer eller funksjonshemninger kan varige særordninger ved eksamen innvilges.</article></article></li><li data-li-identifier="2." data-name="2."><article class="listArticle" id="paragraf-9-punkt-2"><article class="legalP" id="paragraf-9-punkt-2-ledd-1">Særordninger kan gis i form av spesielle fysiske tilrettelegginger, spesielle hjelpemidler og/eller utvidet tid til eksamen.</article><article class="legalP" id="paragraf-9-punkt-2-ledd-2">Det organ styret delegerer beslutningsmyndighet til kan etter søknad gi tillatelse til bruk av alternative eksamensformer for studenter som på grunn av varige lidelser eller sterke funksjonshemninger ikke kan gjennomføre eksamen med ordinær eksamensform.</article></article></li><li data-li-identifier="3." data-name="3."><article class="listArticle" id="paragraf-9-punkt-3"><article class="legalP" id="paragraf-9-punkt-3-ledd-1">Det innvilges 25% (dog maksimum 1 time) utvidet tid ved skriftlig skoleeksamen når behov for dette er dokumentert. Ved hjemmeeksamen kan det gis inntil 48 timers utvidelse av tiden inklusive eventuell lørdag og søndag.</article></article></li><li data-li-identifier="4." data-name="4."><article class="listArticle" id="paragraf-9-punkt-4"><article class="legalP" id="paragraf-9-punkt-4-ledd-1">Undervisnings- og oppgavespråket ved Høgskolen i Østfold er norsk, med mindre annet er fastsatt i studieplan/fagplan. Det organ styret delegerer beslutningsmyndighet til kan fastsette at engelsk eller annet fremmedspråk kan brukes som alternativt eller supplerende språk i besvarelsen ved enkelte eksamener, ev. tillate at det gis adgang til å bruke tospråklige ordbøker for kandidater som ikke har norsk som morsmål.</article></article></li><li data-li-identifier="5." data-name="5."><article class="listArticle" id="paragraf-9-punkt-5"><article class="legalP" id="paragraf-9-punkt-5-ledd-1">For alle ordninger forutsettes at det ikke gis særvurdering av de faglige prestasjoner. Det vises for øvrig til særskilte retningslinjer for særordninger ved eksamen.</article></article></li><li data-li-identifier="6." data-name="6."><article class="listArticle" id="paragraf-9-punkt-6"><article class="legalP" id="paragraf-9-punkt-6-ledd-1">Når det gjelder kandidater som får tillatelse til å benytte seg av PC, vises til særskilte retningslinjer for dette.</article></article></li></ul></article><article class="legalArticle" data-lovdata-URL="LTI/forskrift/2002-10-28-1325/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Vurdering – karaktersystem</span></h2><ul class="defaultList"><li data-li-identifier="1." data-name="1."><article class="listArticle" id="paragraf-10-punkt-1"><article class="legalP" id="paragraf-10-punkt-1-ledd-1">Vurderingsformen skal framgå av fagplan/studieplan, jf. § 5 nr. 2. Vurderingsuttrykkene som benyttes er en gradert skala med fem trinn fra A til E for «bestått» og F for «ikke bestått», alternativt karakterene «bestått»/«ikke bestått».</article></article></li><li data-li-identifier="2." data-name="2."><article class="listArticle" id="paragraf-10-punkt-2"><article class="legalP" id="paragraf-10-punkt-2-ledd-1">Karakterene «bestått»/«ikke bestått» kan benyttes for praksis og fag/emner hvor det er naturlig, men ikke i et omfang som overstiger halvparten av utdanningen regnet i studiepoeng. Høgskolens styre selv kan gjøre unntak fra dette i studieplanen for den enkelte utdanning.</article></article></li><li data-li-identifier="3." data-name="3."><article class="listArticle" id="paragraf-10-punkt-3"><article class="legalP" id="paragraf-10-punkt-3-ledd-1">Ved eksamen som består av flere deler/prøver må hver enkelt del/prøve bestås for å få bestått eksamen. I en slik situasjon settes karakteren ut fra en helhetlig vurdering. Forholdet mellom de ulike eksamensdelene må klart framgå av de respektive studie- og fagplanene.</article></article></li><li data-li-identifier="4." data-name="4."><article class="listArticle" id="paragraf-10-punkt-4"><article class="legalP" id="paragraf-10-punkt-4-ledd-1">Resultatet fra en eksamen kunngjøres ved oppslag og/eller automatiserte tjenester. Studentene er selv ansvarlige for å gjøre seg kjent med sensuren.</article></article></li></ul></article><article class="legalArticle" data-lovdata-URL="LTI/forskrift/2002-10-28-1325/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Vurdering av studenten underveis i studiet</span></h2><ul class="defaultList"><li data-li-identifier="1." data-name="1."><article class="listArticle" id="paragraf-11-punkt-1"><article class="legalP" id="paragraf-11-punkt-1-ledd-1">Studenten skal gis tilbakemelding underveis i studiet for det enkelte emnet slik at han/hun kan danne seg en oppfatning om sine muligheter for å nå læringsmålet for vedkommende emne. Resultatet av slike tilbakemeldinger skal ikke bidra til sluttkarakteren i vedkommende emne. Prosedyrene som skal sikre informasjon om vurderingen og veiledningen mellom student og høgskole skal framgå av studie- og fagplanene.</article></article></li></ul></article><article class="legalArticle" data-lovdata-URL="LTI/forskrift/2002-10-28-1325/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Vurdering av veiledet praksis</span></h2><ul class="defaultList"><li data-li-identifier="1." data-name="1."><article class="listArticle" id="paragraf-12-punkt-1"><article class="legalP" id="paragraf-12-punkt-1-ledd-1">For de utdanninger der gjennomføringen av praksis er gjenstand for faglig vurdering, gjelder de retningslinjene som følger av studienes rammeplaner og forskrifter.</article></article></li><li data-li-identifier="2." data-name="2."><article class="listArticle" id="paragraf-12-punkt-2"><article class="legalP" id="paragraf-12-punkt-2-ledd-1">Studenten har rett til kontinuerlig veiledning og tilbakemelding, slik at han/hun hele tiden er orientert om hvordan han/hun fungerer i forhold til målene for praksisperioden/praksisopplæringen. Prosedyrene som skal sikre informasjon om vurderingen mellom praksisveileder, student og høgskole skal framgå av studie- og fagplanene.</article></article></li><li data-li-identifier="3." data-name="3."><article class="listArticle" id="paragraf-12-punkt-3"><article class="legalP" id="paragraf-12-punkt-3-ledd-1">Praksisutvalg oppnevnt av det organ styret delegerer beslutningsmyndighet til fatter endelig vedtak om ikke bestått praksis.</article></article></li><li data-li-identifier="4." data-name="4."><article class="listArticle" id="paragraf-12-punkt-4"><article class="legalP" id="paragraf-12-punkt-4-ledd-1">Får en student ikke godkjent en veiledet praksisperiode, må praksisperioden eller deler av denne tas om igjen før studenten kan gå videre i studiet. Får studenten vurdert samme praksisperiode til «ikke bestått» to ganger, må studiet normalt avbrytes. Dersom det foreligger særlige grunner, kan studenten søke det organ styret delegerer beslutningsmyndighet til om å få tilrettelagt en tredje praksisperiode.</article></article></li></ul></article><article class="legalArticle" data-lovdata-URL="LTI/forskrift/2002-10-28-1325/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Sensur</span></h2><ul class="defaultList"><li data-li-identifier="1." data-name="1."><article class="listArticle" id="paragraf-13-punkt-1"><article class="legalP" id="paragraf-13-punkt-1-ledd-1">Det organ styret delegerer beslutningsmyndighet til oppnevner interne og eksterne sensorer etter forslag fra studieleder i samråd med faglærer/faggruppe. Det skal benyttes ekstern sensor på minst 30% av de eksamener som inngår med egen karakter på vitnemålet. Det organ styret delegerer beslutningsmyndighet til fastsetter nærmere regler for hvordan ekstern sensor skal benyttes i vurderingsarbeidet, hvilken del av de samlede eksamensbesvarelser som skal vurderes av ekstern sensor og hvordan ekstern sensor for øvrig skal benyttes i vurderingsarbeidet. Disse bestemmelsene tas inn i studieplan og fagplan.</article></article></li><li data-li-identifier="2." data-name="2."><article class="listArticle" id="paragraf-13-punkt-2"><article class="legalP" id="paragraf-13-punkt-2-ledd-1">For studier som er nevnt under § 17, skal det være ekstern evaluering av vurderingsordningene. Styret selv oppnevner eksterne sensorer etter forslag fra den enkelte avdeling og fastsetter retningslinjer for vurderingen.</article></article></li><li data-li-identifier="3." data-name="3."><article class="listArticle" id="paragraf-13-punkt-3"><article class="legalP" id="paragraf-13-punkt-3-ledd-1">Ekstern sensor må ha minst én av følgende kvalifikasjoner: <ul class="defaultList"><li data-li-identifier="-" data-name="-"><article class="listArticle" id="paragraf-13-punkt-3-ledd-1-punkt-1"><article class="legalP" id="paragraf-13-punkt-3-ledd-1-punkt-1-ledd-1">være ansatt på høgskolelektor-/amanuensisnivå eller høgre nivå ved universitet/høgskole eller annen forskningsinstitusjon</article></article></li><li data-li-identifier="-" data-name="-"><article class="listArticle" id="paragraf-13-punkt-3-ledd-1-punkt-2"><article class="legalP" id="paragraf-13-punkt-3-ledd-1-punkt-2-ledd-1">på annen måte ha dokumentert vitenskapelig kompetanse på samme nivå</article></article></li><li data-li-identifier="-" data-name="-"><article class="listArticle" id="paragraf-13-punkt-3-ledd-1-punkt-3"><article class="legalP" id="paragraf-13-punkt-3-ledd-1-punkt-3-ledd-1">gjennom yrkespraksis være særlig kvalifisert innen vedkommende fag.</article></article></li></ul></article><article class="legalP" id="paragraf-13-punkt-3-ledd-2">Ekstern sensor bør normalt skiftes ut etter 3 ordinære eksamener i samme emne.</article></article></li><li data-li-identifier="4." data-name="4."><article class="listArticle" id="paragraf-13-punkt-4"><article class="legalP" id="paragraf-13-punkt-4-ledd-1">Den som påtar seg sensoroppdrag, påtar seg samtidig å være sensor ved eventuell ny og utsatt eksamen i samme emne.</article></article></li><li data-li-identifier="5." data-name="5."><article class="listArticle" id="paragraf-13-punkt-5"><article class="legalP" id="paragraf-13-punkt-5-ledd-1">Eksamensoppgavene skal forelegges sensor til uttalelse før eksamen. Når det benyttes eksamensformer som presentasjoner, framvisninger mv., skal sensor informeres på forhånd om det studieopplegg som er lagt til grunn for eksamen.</article></article></li><li data-li-identifier="6." data-name="6."><article class="listArticle" id="paragraf-13-punkt-6"><article class="legalP" id="paragraf-13-punkt-6-ledd-1">For større skriftlige arbeider, kandidatoppgaver, hovedoppgaver og lignende kan sensurfristen på 3 uker forlenges. Likeledes forlenges sensurfristen dersom det ikke er mulig å skaffe kvalifiserte sensorer i tide.</article><article class="legalP" id="paragraf-13-punkt-6-ledd-2">Frist/dato for sensur bør være avklart i den skriftlige avtalen som inngås med sensor.</article></article></li><li data-li-identifier="7." data-name="7."><article class="listArticle" id="paragraf-13-punkt-7"><article class="legalP" id="paragraf-13-punkt-7-ledd-1">Studentene skal informeres om når sensur faller.</article></article></li></ul></article><article class="legalArticle" data-lovdata-URL="LTI/forskrift/2002-10-28-1325/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Fusk</span></h2><ul class="defaultList"><li data-li-identifier="1." data-name="1."><article class="listArticle" id="paragraf-14-punkt-1"><article class="legalP" id="paragraf-14-punkt-1-ledd-1">Dersom det ved eksamen oppstår mistanke om fusk eller forsøk på fusk, skal studenten på et passende tidspunkt og snarest mulig gjøres oppmerksom på mistanken og at dette vil bli rapportert. Særskilte retningslinjer/instruks knyttet til saksbehandling ved mistanke/forsøk på fusk skal legges til grunn. Når det gjelder de videre konsekvenser, framgår de av § 54 i lov om universiteter og høgskoler.</article></article></li></ul></article><article class="legalArticle" data-lovdata-URL="LTI/forskrift/2002-10-28-1325/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Utsatt eksamen – ny eksamen</span></h2><ul class="defaultList"><li data-li-identifier="1." data-name="1."><article class="listArticle" id="paragraf-15-punkt-1"><article class="legalP" id="paragraf-15-punkt-1-ledd-1">En student som på grunn av gyldig fravær ikke avlegger eksamen til ordinær tid, har rett til å gå opp til utsatt eksamen. Med gyldig fravær menes fravær på grunn av dokumentert sykdom eller annen dokumentert, tvingende fraværsgrunn. Det organ styret delegerer beslutningsmyndighet til avgjør i tvilstilfelle om fravær fra eksamen kan godkjennes som gyldig fravær.</article></article></li><li data-li-identifier="2." data-name="2."><article class="listArticle" id="paragraf-15-punkt-2"><article class="legalP" id="paragraf-15-punkt-2-ledd-1">Studenter som har strøket til ordinær eksamen, har rett til å gå opp til ny eksamen. Dersom videre studiedeltakelse er avhengig av bestått eksamen i et fag/emne, skal ny eksamen om mulig arrangeres senest 2. uke i det påfølgende semester. Avdelingen fastsetter hensiktsmessig termin for øvrige utsatte/nye eksamener. Frist for oppmelding fastsettes av avdelingen.</article></article></li><li data-li-identifier="3." data-name="3."><article class="listArticle" id="paragraf-15-punkt-3"><article class="legalP" id="paragraf-15-punkt-3-ledd-1">Utsatt og ny eksamen i et fag/emne kan arrangeres samtidig. Utsatt og ny eksamen blir bare arrangert dersom en eller flere av høgskolens studenter med gyldig fravær, eller minst 3 (2 for studentkull på inntil 20) som har strøket på siste ordinære eksamen, søker om slik eksamen innen fastsatt frist.</article></article></li><li data-li-identifier="4." data-name="4."><article class="listArticle" id="paragraf-15-punkt-4"><article class="legalP" id="paragraf-15-punkt-4-ledd-1">Når utsatt/ny eksamen arrangeres, er den normalt også åpen for studenter som ønsker å forbedre sin karakter. Det organ styret delegerer beslutningsmyndighet til kan selv vedta å begrense adgangen til utsatt/ny eksamen. Blir utsatt/ny eksamen ikke arrangert, henvises studentene til å gå opp til neste ordinære eksamen.</article></article></li><li data-li-identifier="5." data-name="5."><article class="listArticle" id="paragraf-15-punkt-5"><article class="legalP" id="paragraf-15-punkt-5-ledd-1">Ved endring av studieplan/fagplan/pensum har studenten rett til å gå opp til utsatt/ny eksamen etter den ordningen som gjaldt da han/hun fulgte undervisningen i inntil ett år etter at endringen ble foretatt.</article></article></li><li data-li-identifier="6." data-name="6."><article class="listArticle" id="paragraf-15-punkt-6"><article class="legalP" id="paragraf-15-punkt-6-ledd-1">For studier som opphører gjelder følgende: Dersom det etter siste ordinære eksamen og to utsatte/nye eksamener i et emne fremdeles gjenstår studenter med «ikke bestått» eller gyldig fravær, kan det etter søknad avholdes en siste eksamen. Slik eksamen skal avholdes innen ett og et halvt år etter siste ordinære eksamen.</article></article></li></ul></article><article class="legalArticle" data-lovdata-URL="LTI/forskrift/2002-10-28-1325/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Klage</span></h2><ul class="defaultList"><li data-li-identifier="1." data-name="1."><article class="listArticle" id="paragraf-16-punkt-1"><article class="legalP" id="paragraf-16-punkt-1-ledd-1">Klage over formelle feil ved eksamen skal behandles av klagenemnda ved høgskolen, jf. lovens § 51. Begrunnet klage sendes gjennom avdelingen til høgskolens administrasjon, som forelegger den for klagenemnda.</article></article></li><li data-li-identifier="2." data-name="2."><article class="listArticle" id="paragraf-16-punkt-2"><article class="legalP" id="paragraf-16-punkt-2-ledd-1">En student kan klage skriftlig over karakterfastsettelsen innen 3 uker etter at eksamensresultatet er kunngjort, jf. lovens § 52. Klagen må være begrunnet og skal forelegges klagekommisjon for ny sensurering. Endring kan gjøres til gunst eller ugunst for klageren. Klagekommisjonenes vedtak er endelig.</article></article></li></ul></article><article class="legalArticle" data-lovdata-URL="LTI/forskrift/2002-10-28-1325/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Vitnemål – karakterutskrift</span></h2><ul class="defaultList"><li data-li-identifier="1." data-name="1."><article class="listArticle" id="paragraf-17-punkt-1"><article class="legalP" id="paragraf-17-punkt-1-ledd-1">Vitnemål skal utstedes etter avsluttet grad, yrkesutdanning eller utdanning, som definert ved kgl.res. For mindre enheter eller ikke fullførte yrkesutdanninger eller andre utdanningsprogram utstedes karakterutskrift.</article></article></li><li data-li-identifier="2." data-name="2."><article class="listArticle" id="paragraf-17-punkt-2"><article class="legalP" id="paragraf-17-punkt-2-ledd-1">På karakterutskrift og vitnemål skal det angis hvilket semester eksamen er avlagt. Hvis en student etter fullført studium eller grad på nytt avlegger eksamen på høgskolen i emne/fag som inngår i vedkommende fageksamen/grad, utstedes ny karakterutskrift med den beste karakteren angitt. Dersom studenten har fått fritak for eksamen etter reglene i § 7, skal dette framgå av vitnemålet.</article></article></li><li data-li-identifier="3." data-name="3."><article class="listArticle" id="paragraf-17-punkt-3"><article class="legalP" id="paragraf-17-punkt-3-ledd-1">Dersom studenten etter mottatt vitnemål klager på karaktersettingen, skal vitnemål returneres til høgskolen inntil klagen er ferdigbehandlet.</article></article></li><li data-li-identifier="4." data-name="4."><article class="listArticle" id="paragraf-17-punkt-4"><article class="legalP" id="paragraf-17-punkt-4-ledd-1">Studenter som oppfyller kravene i studieplan eller fagplan for definerte studier, kan få utstedt vitnemål med innpassing av eksterne eksamener dersom minimum halvparten av studiet regnet i studiepoeng er gjennomført ved høgskolen. Dersom en mindre del av studiet er tatt ved høgskolen, vurderes det i hvert enkelt tilfelle hvilken institusjon som skal utstede vitnemål.</article></article></li><li data-li-identifier="5." data-name="5."><article class="listArticle" id="paragraf-17-punkt-5"><article class="legalP" id="paragraf-17-punkt-5-ledd-1">Dersom studenten tar eksamen i fag, emner med innhold som delvis dekker hverandre, skal studiepoeng reduseres. Eksamensansvarlig avgjør etter tilråding fra vedkommende fagmiljø/studieleder i hvilke tilfeller det skal skje.</article></article></li></ul></article><article class="legalArticle" data-lovdata-URL="LTI/forskrift/2002-10-28-1325/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Ikrafttredelse</span></h2><article class="legalP" id="paragraf-18-ledd-1">Forskriften trer i kraft 1. november 2002.</article><article class="legalP" id="paragraf-18-ledd-2">Fra samme tid oppheves forskrift av 25. september 2000 nr. 1051 for eksamen ved Høgskolen i Østfold.</article></article></main></body></html>