<!DOCTYPE html><html lang="no"><head><title>Forskrift om avgift for å finansiere TSE-testing.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-07-16-842</dd><dt class="dokid">DokumentID</dt><dd class="dokid">LTI/forskrift/2002-07-16-842</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 9</dd><dt class="dateInForce">I kraft fra</dt><dd class="dateInForce">2002-08-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-01-10-9/§17</li></ul></dd><dt class="dateOfPublication">Kunngjort</dt><dd class="dateOfPublication">2002-07-26</dd><dt class="journalNumber">Journalnummer</dt><dd class="journalNumber">2002-0819</dd><dt class="titleShort">Korttittel</dt><dd class="titleShort">Forskr om avgift for å finansiere TSE-testing</dd><dt class="title">Tittel</dt><dd class="title">Forskrift om avgift for å finansiere TSE-testing.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 16. juli 2002 med hjemmel i lov av 10. januar 1997 nr. 9 om kjøttproduksjon § 17.</dd><dt class="refid">RefID</dt><dd class="refid">forskrift/2002-07-16-842</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om avgift for å finansiere TSE-testing.<ul class="tocSubUl"><li>§ 1. Omfang</li><li>§ 2. Formål</li><li>§ 3. Definisjon</li><li>§ 4. Avgiftsgrunnlag mv.</li><li>§ 5. Innbetaling</li><li>§ 6. Dispensasjon</li><li>§ 7. Straff og tvangsmulkt</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2002-07-16-842" id="dokument"><h1>Forskrift om avgift for å finansiere TSE-testing.</h1><article class="legalArticle" data-lovdata-URL="LTI/forskrift/2002-07-16-842/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Omfang</span></h2><article class="legalP" id="paragraf-1-ledd-1">Avgiften omfatter norskprodusert kjøtt som omfattes av lov av 10. januar 1997 nr. 9 om kjøttproduksjon.</article></article><article class="legalArticle" data-lovdata-URL="LTI/forskrift/2002-07-16-842/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Formål</span></h2><article class="legalP" id="paragraf-2-ledd-1">Forskriftens formål er å finansiere TSE-testing.</article></article><article class="legalArticle" data-lovdata-URL="LTI/forskrift/2002-07-16-842/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjon</span></h2><article class="legalP" id="paragraf-3-ledd-1">I denne forskrift forstås ved:</article><article class="legalP" id="paragraf-3-ledd-2"><i>Slakt:</i> hele kroppen av et dyr etter slaktebehandling</article><article class="legalP" id="paragraf-3-ledd-3"><i>Slakteri:</i> slakterivirksomhet som skal autoriseres eller godkjennes i henhold til bestemmelser med hjemmel i lov av 10. januar 1997 nr. 9 om kjøttproduksjon.</article></article><article class="legalArticle" data-lovdata-URL="LTI/forskrift/2002-07-16-842/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Avgiftsgrunnlag mv.</span></h2><article class="legalP" id="paragraf-4-ledd-1">Ansvarlig for slakteriet skal betale en avgift som utgjør 8,5 øre pr. kilo godkjent slakt.</article><article class="legalP" id="paragraf-4-ledd-2">Avgiften beregnes ut i fra antall kilo godkjent slakt som innrapporteres til Statens Landbruksforvaltning.</article></article><article class="legalArticle" data-lovdata-URL="LTI/forskrift/2002-07-16-842/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Innbetaling</span></h2><article class="legalP" id="paragraf-5-ledd-1">Avgiften skal innbetales innen den 20. den påfølgende måned for innrapportering, jf. § 4, til Fondet for kjøttkontroll.</article><article class="legalP" id="paragraf-5-ledd-2">Den som er ansvarlig for slakteriet er pliktig til å sørge for at innbetaling skjer.</article><article class="legalP" id="paragraf-5-ledd-3">For avgift som ikke betales i rett tid skal det betales morarente. Avgift etter denne forskrift er tvangsgrunnlag for utlegg.</article></article><article class="legalArticle" data-lovdata-URL="LTI/forskrift/2002-07-16-842/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Dispensasjon</span></h2><article class="legalP" id="paragraf-6-ledd-1">I særskilte tilfelle kan Statens næringsmiddeltilsyn dispensere fra denne forskrift.</article></article><article class="legalArticle" data-lovdata-URL="LTI/forskrift/2002-07-16-842/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Straff og tvangsmulkt</span></h2><article class="legalP" id="paragraf-7-ledd-1">Bestemmelsene om straff og tvangsmulkt i lov av 10. januar 1997 nr. 9 om kjøttproduksjon kommer til anvendelse ved overtredelse av denne forskrift.</article><article class="legalP" id="paragraf-7-ledd-2">Tvangsmulkten er tvangsgrunnlag for utlegg.</article></article><article class="legalArticle" data-lovdata-URL="LTI/forskrift/2002-07-16-842/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Denne forskrift trer i kraft 1. august 2002.</article></article></main></body></html>