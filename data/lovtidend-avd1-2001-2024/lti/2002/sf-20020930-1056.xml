<!DOCTYPE html><html lang="no"><head><title>Forskrift (Nr. 124) om godtgjøring av investeringsavgift av driftsmidler som gjenutføres etter midlertidig bruk her i landet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-09-30-1056</dd><dt class="dokid">DokumentID</dt><dd class="dokid">LTI/forskrift/2002-09-30-1056</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 12</dd><dt class="dateInForce">I kraft fra</dt><dd class="dateInForce">2002-10-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1969-06-19-67/§7</li><li>lov/1969-06-19-66/§75</li></ul></dd><dt class="dateOfPublication">Kunngjort</dt><dd class="dateOfPublication">2002-10-02</dd><dt class="journalNumber">Journalnummer</dt><dd class="journalNumber">2002-0952</dd><dt class="titleShort">Korttittel</dt><dd class="titleShort">Forskrift om godtgjøring av IVA</dd><dt class="title">Tittel</dt><dd class="title">Forskrift (Nr. 124) om godtgjøring av investeringsavgift av driftsmidler som gjenutføres etter midlertidig bruk her i landet.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 30. september 2002 med hjemmel i lov av 19. juni 1969 nr. 67 om avgift på investeringer m.v. § 7, jf. lov av 19. juni 1969 nr. 66 om merverdiavgift § 75.</dd><dt class="refid">RefID</dt><dd class="refid">forskrift/2002-09-30-1056</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift (Nr. 124) om godtgjøring av investeringsavgift av driftsmidler som gjenutføres etter midlertidig bruk her i landet.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li></ul></dd></dl></header><main class="documentBody" data-lovdata-URL="LTI/forskrift/2002-09-30-1056" id="dokument"><h1>Forskrift (Nr. 124) om godtgjøring av investeringsavgift av driftsmidler som gjenutføres etter midlertidig bruk her i landet.</h1><article class="legalArticle" data-lovdata-URL="LTI/forskrift/2002-09-30-1056/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Registrert næringsdrivende som har beregnet investeringsavgift av avgiftspliktige driftsmidler innført til midlertidig bruk her i landet før 1. oktober 2002, kan få godtgjort investeringsavgift ved utførsel.</article><article class="legalP" id="paragraf-1-ledd-2">Et driftsmiddel anses innført til midlertidig bruk dersom driftsmiddelet gjenutføres innen 19 måneder. Som måned regnes også del av måned.</article></article><article class="legalArticle" data-lovdata-URL="LTI/forskrift/2002-09-30-1056/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Godtgjørelsen skal utgjøre investeringsavgift som er registrert i regnskapssystemet for vedkommende driftsmiddel med fradrag av 5 prosent for hver måned eller del av måned regnet fra tidspunktet for tollbehandlingen til gjenutførsel finner sted.</article></article><article class="legalArticle" data-lovdata-URL="LTI/forskrift/2002-09-30-1056/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Krav om godtgjørelse framsettes i egen avgiftsoppgave for den termin gjenutførselen av driftsmiddelet finner sted. Oppgaven skal inneholde opplysninger om:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">driftsmiddelets art,</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">fortollingsdato,</article></article></li><li data-li-identifier="c)" data-name="c)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">det beløp som ved innførselen ble lagt til grunn for beregning av investeringsavgift,</article></article></li><li data-li-identifier="d)" data-name="d)"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">utførselsdato,</article></article></li><li data-li-identifier="e)" data-name="e)"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">hvor mange prosent beregnet investeringsavgift er redusert med,</article></article></li><li data-li-identifier="f)" data-name="f)"><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1">det beløp som kreves godtgjort.</article></article></li></ul></article><article class="legalP" id="paragraf-3-ledd-2">Oppgaven fås ved henvendelse til fylkesskattekontoret.</article></article><article class="legalArticle" data-lovdata-URL="LTI/forskrift/2002-09-30-1056/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Næringsdrivende som har fått tilbakebetalt investeringsavgift ved gjenutførsel av driftsmiddel, plikter å oppbevare gjenpart av utførselsangivelsen. Gjenparten skal påføres en henvisning til den postering i regnskapet hvor investeringsavgift er beregnet ved innførsel. Gjenparten er bilag til regnskapet og skal sammen med andre dokumenter oppbevares ordnet her i landet i minst 10 år etter utløpet av vedkommende regnskapsår.</article><article class="legalP" id="paragraf-4-ledd-2">For den som er regnskapspliktig etter regnskapsloven kan Nærings- og handelsdepartementet frita for plikten til oppbevaring eller fastsette kortere oppbevaringstid. Det samme kan Skattedirektoratet for den som ikke er regnskapspliktig etter regnskapsloven.</article></article><article class="legalArticle" data-lovdata-URL="LTI/forskrift/2002-09-30-1056/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Forskriften trer i kraft 1. oktober 2002.</article></article></main></body></html>