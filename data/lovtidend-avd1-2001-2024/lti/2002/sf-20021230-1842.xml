<!DOCTYPE html><html lang="no"><head><title>Forskrift om særskilte beskyttelsestiltak ved privat innførsel av kjøtt, kjøttprodukter, melk og melkeprodukter fra land utenfor EØS-området.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-12-30-1842</dd><dt class="dokid">DokumentID</dt><dd class="dokid">LTI/forskrift/2002-12-30-1842</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 2 s 188</dd><dt class="dateInForce">I kraft fra</dt><dd class="dateInForce">2003-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-12-31-1475</li><li>forskrift/1998-12-31-1474</li><li>forskrift/1999-10-18-1163</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1962-06-08-4/§3</li><li>lov/1962-06-08-4/§8</li><li>forskrift/2001-01-04-171</li></ul></dd><dt class="dateOfPublication">Kunngjort</dt><dd class="dateOfPublication">2003-01-17</dd><dt class="journalNumber">Journalnummer</dt><dd class="journalNumber">2002-1486</dd><dt class="titleShort">Korttittel</dt><dd class="titleShort">Forskrift om privat innførsel av kjøtt m.v.</dd><dt class="title">Tittel</dt><dd class="title">Forskrift om særskilte beskyttelsestiltak ved privat innførsel av kjøtt, kjøttprodukter, melk og melkeprodukter fra land utenfor EØS-området.</dd><dt class="miscInformation">Annet om dokumentet</dt><dd class="miscInformation">Fastsatt av Statens dyrehelsetilsyn – Sentralforvaltningen 30. desember 2002 med hjemmel i lov av 8. juni 1962 nr. 4 om dyrehelse (husdyrloven) § 3 og § 8, jf. delegeringsvedtak av 4. januar 2001 nr. 171. Jf. EØS-avtalen vedlegg I (2002/995/EF).</dd><dt class="refid">RefID</dt><dd class="refid">forskrift/2002-12-30-1842</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særskilte beskyttelsestiltak ved privat innførsel av kjøtt, kjøttprodukter, melk og melkeprodukter fra land utenfor EØS-området.<ul class="tocSubUl"><li>§ 1. Formål og virkeområde</li><li>§ 2. Forbud</li><li>§ 3. Unntak</li><li>§ 4. Grensekontroll</li><li>§ 5. Straffebestemmelser</li><li>§ 6. Ikrafttredelse</li><li>Vedlegg</li></ul></li></ul></dd></dl></header><main class="documentBody" data-lovdata-URL="LTI/forskrift/2002-12-30-1842" id="dokument"><h1>Forskrift om særskilte beskyttelsestiltak ved privat innførsel av kjøtt, kjøttprodukter, melk og melkeprodukter fra land utenfor EØS-området.</h1><article class="legalArticle" data-lovdata-URL="LTI/forskrift/2002-12-30-1842/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Formålet med denne forskrift er å forebygge spredning av smittsomme dyresykdommer i forbindelse med privat innførsel av kjøtt, kjøttprodukter, melk og melkeprodukter fra land utenfor EØS-området.</article></article><article class="legalArticle" data-lovdata-URL="LTI/forskrift/2002-12-30-1842/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forbud</span></h2><article class="legalP" id="paragraf-2-ledd-1">Det er forbudt for reisende å medbringe kjøtt, kjøttprodukter, melk og melkeprodukter fra land utenfor EØS-området, dersom varene ikke følges av et helsesertifikat som oppfyller de generelle krav til helsesertifikat.<sup class="footnotereference" data-footnotereferencevalue="1" data-unique-footnote-counter="1">1</sup> Det er også forbudt for privatpersoner med opphold i EØS-området å motta forsendelser av slike varer uten helsesertifikat.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. forskrift av 31. desember 1998 nr. 1475 om dyrehelsemessige betingelser for innførsel og utførsel av ferskt kjøtt og kjøttprodukter § 5 første ledd og forskrift av 31. desember 1998 nr. 1474 om dyrehelsemessige betingelser for innførsel og utførsel av ferskt kjøtt av fjørfe, oppdrettsfugl og fuglevilt § 8 første ledd.</article></footer></article><article class="legalArticle" data-lovdata-URL="LTI/forskrift/2002-12-30-1842/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak</span></h2><article class="legalP" id="paragraf-3-ledd-1">Det gjøres unntak fra forbudet om melkepulver til morsmelkerstatning, spedbarnsmat og spesiell medisinsk diettmat. Det stilles krav om at produktene er holdbare i romtemperatur og at de er pakket og merket som handelsvare.</article><article class="legalP" id="paragraf-3-ledd-2">Videre gjøres det unntak fra forbudet om kjøtt og kjøttprodukter, melk og melkeprodukter som reisende medbringer til eget forbruk fra følgende land: Andorra, Bulgaria, Den tsjekkiske republikk, Estland, Færøyene, Grønland, Island, Kypros, Latvia, Liechtenstein, Litauen, Malta, Polen, Romania, San Marino, Slovakia, Slovenia, Sveits og Ungarn.</article><article class="legalP" id="paragraf-3-ledd-3">Dersom det foreligger spesielle dyrehelsemessige restriksjoner i noen av de i annet ledd nevnte landene, vil innførsel av produkter fra vedkommende land og dyreslag, som nevnt i vedlegget til forskriften, være forbudt.</article></article><article class="legalArticle" data-lovdata-URL="LTI/forskrift/2002-12-30-1842/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Grensekontroll</span></h2><article class="legalP" id="paragraf-4-ledd-1">Ved innførsel av kjøtt, kjøttprodukter, melk og melkeprodukter medfølgende helsesertifikat fra land utenfor EØS-området, skal innførsel enten skje ved grenseveterinæren Oslo Lufthavn, grensekontrollstasjonene Oslo Havn, Storskog eller Kirkenes.</article><article class="legalP" id="paragraf-4-ledd-2">Ved innførsel av kjøtt, kjøttprodukter, melk og melkeprodukter uten helsesertifikat fra land som nevnt i § 3 annet ledd tillates innført den mengde som tollfritt kan tas inn i landet i henhold til nasjonale bestemmelser.</article></article><article class="legalArticle" data-lovdata-URL="LTI/forskrift/2002-12-30-1842/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Straffebestemmelser</span></h2><article class="legalP" id="paragraf-5-ledd-1">Overtredelse av bestemmelsene i denne forskrift er straffbar, jf. husdyrloven § 19.</article></article><article class="legalArticle" data-lovdata-URL="LTI/forskrift/2002-12-30-1842/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskrift trer i kraft fra og med 1. januar 2003.</article><article class="legalP" id="paragraf-6-ledd-2">Samtidig oppheves:<ul class="defaultList"><li data-li-identifier="-" data-name="-"><article class="listArticle" id="paragraf-6-ledd-2-punkt-1"><article class="legalP" id="paragraf-6-ledd-2-punkt-1-ledd-1">§ 5 siste ledd i forskrift av 31. desember 1998 nr. 1475 om dyrehelsemessige betingelser for innførsel og utførsel av ferskt kjøtt og kjøttprodukter.</article></article></li><li data-li-identifier="-" data-name="-"><article class="listArticle" id="paragraf-6-ledd-2-punkt-2"><article class="legalP" id="paragraf-6-ledd-2-punkt-2-ledd-1">§ 8 siste ledd i forskrift av 31. desember 1998 nr. 1474 om dyrehelsemessige betingelser for innførsel og utførsel av ferskt kjøtt av fjørfe, oppdrettsfugl og fuglevilt.</article></article></li><li data-li-identifier="-" data-name="-"><article class="listArticle" id="paragraf-6-ledd-2-punkt-3"><article class="legalP" id="paragraf-6-ledd-2-punkt-3-ledd-1">§ 2 annet ledd pkt. 2 i forskrift av 18. oktober 1999 nr. 1163 om tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland.</article></article></li></ul></article></article><section class="section" id="kapittel-1" data-lovdata-URL="LTI/forskrift/2002-12-30-1842/KAPITTEL_1"><h2>Vedlegg</h2><article class="legalP" id="kapittel-1-ledd-1">Fortegnelse over de i § 3 navngitte land hvor det for tiden er restriksjoner på innførsel av: <table><thead><tr><th data-text-align="left" data-vertical-align="top"><i>Land</i></th><th data-text-align="left" data-vertical-align="top"><i>1</i></th><th data-text-align="left" data-vertical-align="top"><i>2</i></th><th data-text-align="left" data-vertical-align="top"><i>3</i></th><th data-text-align="left" data-vertical-align="top"><i>4</i></th><th data-text-align="left" data-vertical-align="top"><i>5</i></th><th data-text-align="left" data-vertical-align="top"><i>6</i></th><th data-text-align="left" data-vertical-align="top"><i>7</i></th><th data-text-align="left" data-vertical-align="top"><i>8</i></th><th data-text-align="left" data-vertical-align="top"><i>9</i></th></tr></thead><tbody><tr><td data-text-align="left" data-vertical-align="top">Bulgaria</td><td data-text-align="left" data-vertical-align="top">O</td><td data-text-align="left" data-vertical-align="top">O</td><td data-text-align="left" data-vertical-align="top">O</td><td data-text-align="left" data-vertical-align="top">O</td><td data-text-align="left" data-vertical-align="top">O</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">Den tsjekkiske republikk</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">O</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">Estland</td><td data-text-align="left" data-vertical-align="top">O</td><td data-text-align="left" data-vertical-align="top">O</td><td data-text-align="left" data-vertical-align="top">O</td><td data-text-align="left" data-vertical-align="top" /><td data-text-align="left" data-vertical-align="top">O</td><td data-text-align="left" data-vertical-align="top">O</td><td data-text-align="left" data-vertical-align="top">O</td><td data-text-align="left" data-vertical-align="top">O</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Latvia</td><td data-text-align="left" data-vertical-align="top">O</td><td data-text-align="left" data-vertical-align="top">O</td><td data-text-align="left" data-vertical-align="top">O</td><td data-text-align="left" data-vertical-align="top" /><td data-text-align="left" data-vertical-align="top">O</td><td data-text-align="left" data-vertical-align="top" /><td data-text-align="left" data-vertical-align="top">O</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">Litauen</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">O</td><td data-text-align="left" data-vertical-align="top" /><td data-text-align="left" data-vertical-align="top">O</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">Malta</td><td data-text-align="left" data-vertical-align="top" /><td data-text-align="left" data-vertical-align="top">O</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">O</td></tr><tr><td data-text-align="left" data-vertical-align="top">Polen</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">O</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">Romania</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">O</td><td data-text-align="left" data-vertical-align="top" /><td data-text-align="left" data-vertical-align="top">O</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">Slovakia</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">O</td><td data-text-align="left" data-vertical-align="top" /><td data-text-align="left" data-vertical-align="top">O</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">Slovenia</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">O</td><td data-text-align="left" data-vertical-align="top" /><td data-text-align="left" data-vertical-align="top">O</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr></tbody></table></article><article class="legalP" id="kapittel-1-ledd-2">Forklaring til tabellen:</article><article class="legalP" id="kapittel-1-ledd-3">O = Forbud mot innførsel av:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">Ferskt kjøtt av storfe</article></article></li><li data-li-identifier="2." data-name="2."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">Ferskt kjøtt av sau og geit</article></article></li><li data-li-identifier="3." data-name="3."><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">Ferskt kjøtt av svin</article></article></li><li data-li-identifier="4." data-name="4."><article class="listArticle" id="kapittel-1-ledd-3-punkt-4"><article class="legalP" id="kapittel-1-ledd-3-punkt-4-ledd-1">Ferskt kjøtt av vilt og oppdrettsvilt av klauvdyr</article></article></li><li data-li-identifier="5." data-name="5."><article class="listArticle" id="kapittel-1-ledd-3-punkt-5"><article class="legalP" id="kapittel-1-ledd-3-punkt-5-ledd-1">Ferskt kjøtt av villsvin</article></article></li><li data-li-identifier="6." data-name="6."><article class="listArticle" id="kapittel-1-ledd-3-punkt-6"><article class="legalP" id="kapittel-1-ledd-3-punkt-6-ledd-1">Ferskt kjøtt av fjørfe</article></article></li><li data-li-identifier="7." data-name="7."><article class="listArticle" id="kapittel-1-ledd-3-punkt-7"><article class="legalP" id="kapittel-1-ledd-3-punkt-7-ledd-1">Ferskt kjøtt av oppdrettsfugl og fuglevilt</article></article></li><li data-li-identifier="8." data-name="8."><article class="listArticle" id="kapittel-1-ledd-3-punkt-8"><article class="legalP" id="kapittel-1-ledd-3-punkt-8-ledd-1">Kjøttprodukter av fjørfe, oppdrettsfugl og fuglevilt</article></article></li><li data-li-identifier="9." data-name="9."><article class="listArticle" id="kapittel-1-ledd-3-punkt-9"><article class="legalP" id="kapittel-1-ledd-3-punkt-9-ledd-1">Kjøttprodukter av sau og geit (kan innføres som hermetikk).</article></article></li></ul></article></section></main></body></html>