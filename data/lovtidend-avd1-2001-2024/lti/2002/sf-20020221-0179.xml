<!DOCTYPE html><html lang="no"><head><title>Forskrift om endring i forskrift til gjennomføring av De Forente Nasjoners Sikkerhetsråds resolusjon nr. 788 av 19. november 1992 om våpenembargo mot Liberia.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-02-21-179</dd><dt class="dokid">DokumentID</dt><dd class="dokid">LTI/forskrift/2002-02-21-179</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 2</dd><dt class="dateInForce">I kraft fra</dt><dd class="dateInForce">2002-02-21</dd><dt class="changesToDocuments">Endrer</dt><dd class="changesToDocuments"><ul><li>forskrift/1992-11-27-879</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1992-11-27-879/§2</li><li>lov/1968-06-07-4</li></ul></dd><dt class="dateOfPublication">Kunngjort</dt><dd class="dateOfPublication">2002-02-26</dd><dt class="journalNumber">Journalnummer</dt><dd class="journalNumber">2002-0183</dd><dt class="titleShort">Korttittel</dt><dd class="titleShort">Endr. forskr om FNs våpenembargo mot Liberia</dd><dt class="title">Tittel</dt><dd class="title">Forskrift om endring i forskrift til gjennomføring av De Forente Nasjoners Sikkerhetsråds resolusjon nr. 788 av 19. november 1992 om våpenembargo mot Liberia.</dd><dt class="miscInformation">Annet om dokumentet</dt><dd class="miscInformation">Fastsatt av Utenriksdepartementet 21. februar 2002 med hjemmel i kgl.res. av 27. november 1992 nr. 879 § 2.</dd><dt class="refid">RefID</dt><dd class="refid">forskrift/2002-02-21-179</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til gjennomføring av De Forente Nasjoners Sikkerhetsråds resolusjon nr. 788 av 19. november 1992 om våpenembargo mot Liberia.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-02-21-179" id="dokument"><h1>Forskrift om endring i forskrift til gjennomføring av De Forente Nasjoners Sikkerhetsråds resolusjon nr. 788 av 19. november 1992 om våpenembargo mot Liberia.</h1><section class="section" data-name="kapI" id="kapittel-1" data-lovdata-URL="LTI/forskrift/2002-02-21-179/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 27. november 1992 nr. 879 om gjennomføring av De Forente Nasjoners Sikkerhetsråds resolusjon nr. 788 av 19. november 1992 om våpenembargo mot Liberia gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om begrensede sanksjoner mot Liberia</i></article> <article class="defaultP" margin-top="true">§ 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">Det er forbudt for norske rettssubjekter og for enhver som befinner seg på norsk territorium å selge eller forsyne våpen og tilknyttet materiell av enhver art, herunder ammunisjon, militære kjøretøyer og annet militært eller paramilitært utstyr samt reservedeler til slikt materiell og utstyr, til Liberia. Forbudet gjelder også ved bruk av norskregistrert skip eller luftfartøy.</article></article></li><li data-li-identifier="2." data-name="2."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">Det er forbudt for norske rettssubjekter og for enhver som befinner seg på norsk territorium å gi teknisk trening eller bistand i forbindelse med anskaffelse, fremstilling, vedlikehold eller bruk av våpen, materiell og utstyr nevnt i nr. 1.</article></article></li><li data-li-identifier="3." data-name="3."><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">Unntatt fra forbudet i nr. 1 og nr. 2 er ikke-dødelig militært utstyr kun ment for humanitært eller beskyttende bruk.</article></article></li></ul></article> <article class="defaultP" margin-top="true">Ny § 2 skal lyde:</article><article class="legalP" id="kapittel-1-ledd-2">Det er forbudt å innføre til Norge, direkte eller indirekte, rådiamanter fra Liberia. Forbudet gjelder uavhengig av hvorvidt rådiamantene har sin opprinnelse i Liberia.</article> <article class="defaultP" margin-top="true">Nåværende § 2 blir ny § 4.</article> <article class="defaultP" margin-top="true">§ 3 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Det er forbudt for ledende medlemmer av Liberias regjering og militære styrker og deres ektefeller, samt andre personer som har gitt økonomisk eller militær støtte til opprørsgrupper i Liberias naboland, å reise inn i, eller i transitt gjennom Norge. Sikkerhetsrådets sanksjonskomité for Liberia har utarbeidet en liste hvor de personene som omfattes av reiserestriksjonene er nærmere angitt.<sup class="footnotereference" data-footnotereferencevalue="1" data-unique-footnote-counter="1">1</sup> Forbudet gjelder ikke i forhold til innreise til Norge for norske statsborgere.</article></article></li><li data-li-identifier="2." data-name="2."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Forbudet i nr. 1 gjelder ikke transitt gjennom Norge for representanter av Liberias regjering på vei til FNs hovedkvarter i New York i offisielt FN-ærend, eller deltakelse i offisielle møter i «The Mano River Union», ECOWAS eller Organisasjonen for afrikansk enhet (OAU).</article></article></li><li data-li-identifier="3." data-name="3."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">Det kan gjøres unntak fra forbudet i nr. 1 i de tilfeller Sikkerhetsrådets sanksjonskomité for Liberia finner at dette er nødvendig.</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Listen over personer som omfattes av reiserestriksjonene kan finnes på FNs hjemmeside <i> http://www.un.org/Docs/sc/committees/Liberia2/TravelBanB.htm </i></article></footer> <article class="defaultP" margin-top="true">Ny § 5 skal lyde:</article><article class="legalP" id="kapittel-1-ledd-3">Denne forskrift trer i kraft straks.</article></section><section class="section" data-name="kapII" id="kapittel-2" data-lovdata-URL="LTI/forskrift/2002-02-21-179/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>