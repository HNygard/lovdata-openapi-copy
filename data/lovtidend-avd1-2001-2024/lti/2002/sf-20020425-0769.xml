<!DOCTYPE html><html lang="no"><head><title>Forskrift om produksjon, frambud og import mv. av snegler og froskelår.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-04-25-769</dd><dt class="dokid">DokumentID</dt><dd class="dokid">LTI/forskrift/2002-04-25-769</dd><dt class="ministry">Departement</dt><dd class="ministry"><ul><li>Helsedepartementet</li><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 9</dd><dt class="dateInForce">I kraft fra</dt><dd class="dateInForce">2002-04-25</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-3/§1</li><li>lov/1933-05-19-3/§3</li><li>lov/1933-05-19-3/§4</li><li>lov/1997-01-10-9</li></ul></dd><dt class="dateOfPublication">Kunngjort</dt><dd class="dateOfPublication">2002-07-18</dd><dt class="journalNumber">Journalnummer</dt><dd class="journalNumber">2002-0753</dd><dt class="titleShort">Korttittel</dt><dd class="titleShort">Forskrift om produksjon av snegler og froskelår</dd><dt class="title">Tittel</dt><dd class="title">Forskrift om produksjon, frambud og import mv. av snegler og froskelår.</dd><dt class="miscInformation">Annet om dokumentet</dt><dd class="miscInformation">Fastsatt av Helsedepartementet og Landbruksdepartementet 25. april 2002 med hjemmel i lov av 19. mai 1933 nr. 3 om tilsyn med næringsmidler m.v. § 1, § 3 og § 4 og lov av 10. januar 1997 nr. 9 om kjøttproduksjon. Jf. EØS-avtalen vedlegg I kap. I nr. 15 (direktiv 92/118/EØF vedlegg II kapittel 3 endret ved vedtak 96/340/EF).</dd><dt class="refid">RefID</dt><dd class="refid">forskrift/2002-04-25-769</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om produksjon, frambud og import mv. av snegler og froskelår.<ul class="tocSubUl"><li>Kapittel I. Formål, omfang og definisjoner<ul class="tocSubUl"><li>§ 1. Formål</li><li>§ 2. Omfang</li><li>§ 3. Definisjoner</li></ul></li><li>Kapittel II. Autorisasjon og egenkontroll<ul class="tocSubUl"><li>§ 4. Autorisasjon av virksomhet</li><li>§ 5. Tiltak ved mangler, tilbaketrekking av autorisasjon mv.</li><li>§ 6. Egenkontroll</li></ul></li><li>Kapittel III. Generelle krav til produkter<ul class="tocSubUl"><li>§ 7. Produkter</li><li>§ 8. Sensorisk stikkprøveundersøkelse</li></ul></li><li>Kapittel IV. Særskilte krav ved produksjon av snegler<ul class="tocSubUl"><li>§ 9. Produksjon av snegler uttatt av sneglehuset</li><li>§ 10. Produksjon av tilberedte snegler</li><li>§ 11. Produksjon av konserverte snegler</li></ul></li><li>Kapittel V. Særskilte krav ved produksjon av froskelår<ul class="tocSubUl"><li>§ 12. Virksomheter</li><li>§ 13. Produksjonsprosess og bearbeiding</li></ul></li><li>Kapittel VI. Pakking, lagring, transport, merking og import<ul class="tocSubUl"><li>§ 14. Pakking, lagring og transport</li><li>§ 15. Merking</li><li>§ 16. Import til EØS-området fra tredjeland</li></ul></li><li>Kapittel VII. Administrative bestemmelser<ul class="tocSubUl"><li>§ 17. Tilsyn og vedtak</li><li>§ 18. Dispensasjon</li><li>§ 19. Straff og tvangsmulkt</li><li>§ 20. Ikrafttredelse</li></ul></li><li>Vedlegg I. Helsesertifikat for snegler uttatt av sneglehuset, tilberedte snegler eller konserverte snegler, med opprinnelse i tredjeland, bestemt til forsendelse til Det europeiske fellesskap</li><li>Vedlegg II. Helsesertifikat for kjølte, fryste eller bearbeidete froskelår med opprinnelse i tredjeland, bestemt til forsendelse til Det europeiske fellesskap</li></ul></li></ul></dd></dl></header><main class="documentBody" data-lovdata-URL="LTI/forskrift/2002-04-25-769" id="dokument"><h1>Forskrift om produksjon, frambud og import mv. av snegler og froskelår.</h1><section class="section" data-name="kapI" id="kapittel-1" data-lovdata-URL="LTI/forskrift/2002-04-25-769/KAPITTEL_1"><h2>Kapittel I. Formål, omfang og definisjoner</h2><article class="legalArticle" data-lovdata-URL="LTI/forskrift/2002-04-25-769/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med forskriften er å sikre at snegler og froskelår er helsemessig trygge.</article></article><article class="legalArticle" data-lovdata-URL="LTI/forskrift/2002-04-25-769/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Omfang</span></h3><article class="legalP" id="kapittel-1-paragraf-2-ledd-1">Denne forskriften omfatter produksjon, frambud og import mv. av snegler uttatt av sneglehuset, tilberedte snegler og konserverte snegler samt ferske, fryste eller bearbeidete froskelår bestemt til folkemat.</article><article class="legalP" id="kapittel-1-paragraf-2-ledd-2">Forskriften omfatter ikke produksjon og frambud mv. i detaljvirksomheter eller frittliggende lagervirksomheter og transport som ikke er knyttet til autorisert anlegg.</article></article><article class="legalArticle" data-lovdata-URL="LTI/forskrift/2002-04-25-769/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">I denne forskriften forstås ved<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1"><i>snegler:</i> landsnegler av artene Helix pomatia Linne, Helix aspersa Muller og Helix lucorum samt arter av familien Achatinidae.</article></article></li><li data-li-identifier="2." data-name="2."><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1"><i>froskelår:</i> bakparten av kroppen delt ved et tverrkutt bak forbeina med uttatte organer og flådd av artene Rana sp. (familie Ranidae).</article></article></li><li data-li-identifier="3." data-name="3."><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1"><i>tredjeland:</i> land som verken er medlem i Den Europeiske Union eller ved EØS-avtalen har inngått avtale med Den Europeiske Union om handel med snegler og froskelår.</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2002-04-25-769/KAPITTEL_2"><h2>Kapittel II. Autorisasjon og egenkontroll</h2><article class="legalArticle" data-lovdata-URL="LTI/forskrift/2002-04-25-769/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Autorisasjon av virksomhet</span></h3><article class="legalP" id="kapittel-2-paragraf-1-ledd-1">Virksomhet for produksjon av snegler eller froskelår, omfattet av denne forskriften, skal være autorisert av Statens næringsmiddeltilsyn og skal tildeles et virksomhetsnummer. Ved nyetableringer eller større endringer skal planene på forhånd være godkjent av Statens næringsmiddeltilsyn før arbeider igangsettes.</article><article class="legalP" id="kapittel-2-paragraf-1-ledd-2">For å bli autorisert skal virksomheten oppfylle kravene i denne forskrift og kravene i kapittel VI i kvalitetsforskrift av 14. juni 1996 nr. 667 for fisk og fiskevarer.</article></article><article class="legalArticle" data-lovdata-URL="LTI/forskrift/2002-04-25-769/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Tiltak ved mangler, tilbaketrekking av autorisasjon mv.</span></h3><article class="legalP" id="kapittel-2-paragraf-2-ledd-1">Dersom tilsynsmyndigheten påviser vesentlige mangler i forhold til bestemmelser fastsatt i denne forskriften eller møter hindringer for en tilstrekkelig kontroll, skal tilsynsmyndigheten gripe inn med hensyn til bruken av utstyr og lokaler, redusere produksjonshastigheten eller midlertidig stoppe produksjonsprosessen. Dersom det er formålstjenlig, skal emballasje, pakninger, etiketter eller forseglinger med kontrollmerker båndlegges.</article><article class="legalP" id="kapittel-2-paragraf-2-ledd-2">Dersom ikke slike tiltak er tilstrekkelige for å rette opp manglene, skal Statens næringsmiddeltilsyn suspendere eller midlertidig trekke tilbake autorisasjonen for den aktuelle del av produksjonen.</article><article class="legalP" id="kapittel-2-paragraf-2-ledd-3">Dersom virksomheten ikke retter påviste mangler innen den tidsfristen som er satt av tilsynsmyndigheten, skal Statens næringsmiddeltilsyn trekke autorisasjonen tilbake.</article></article><article class="legalArticle" data-lovdata-URL="LTI/forskrift/2002-04-25-769/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Egenkontroll</span></h3><article class="legalP" id="kapittel-2-paragraf-3-ledd-1">Den som er ansvarlig for virksomheten skal etablere og gjennomføre egenkontroll som fastsatt i kvalitetsforskrift av 14. juni 1996 nr. 667 for fisk og fiskevarer § 1-11.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2002-04-25-769/KAPITTEL_3"><h2>Kapittel III. Generelle krav til produkter</h2><article class="legalArticle" data-lovdata-URL="LTI/forskrift/2002-04-25-769/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Produkter</span></h3><article class="legalP" id="kapittel-3-paragraf-1-ledd-1">Snegler og froskelår som frambys til folkemat, skal være produsert i samsvar med kravene i denne forskriften.</article></article><article class="legalArticle" data-lovdata-URL="LTI/forskrift/2002-04-25-769/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Sensorisk stikkprøveundersøkelse</span></h3><article class="legalP" id="kapittel-3-paragraf-2-ledd-1">Virksomheten skal gjennomføre sensorisk stikkprøveundersøkelse av snegler og froskelår før de frambys til folkemat.</article><article class="legalP" id="kapittel-3-paragraf-2-ledd-2">Viser slik undersøkelse at sneglene eller froskelårene ikke er egnet til folkemat, skal de ikke frambys, og skal behandles slik at de ikke senere kan benyttes til folkemat.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2002-04-25-769/KAPITTEL_4"><h2>Kapittel IV. Særskilte krav ved produksjon av snegler</h2><article class="legalArticle" data-lovdata-URL="LTI/forskrift/2002-04-25-769/§9" data-name="§9" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Produksjon av snegler uttatt av sneglehuset</span></h3><article class="legalP" id="kapittel-4-paragraf-1-ledd-1">Avhengig av produksjonens art, skal virksomheten ha egne lokaler eller områder til:<ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">oppbevaring av emballasje og pakkematerialer,</article></article></li><li data-li-identifier="2." data-name="2."><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1">mottak og mellomlagring av levende snegler,</article></article></li><li data-li-identifier="3." data-name="3."><article class="listArticle" id="kapittel-4-paragraf-1-ledd-1-punkt-3"><article class="legalP" id="kapittel-4-paragraf-1-ledd-1-punkt-3-ledd-1">vasking, skolding, uttaking av sneglehuset og rensing,</article></article></li><li data-li-identifier="4." data-name="4."><article class="listArticle" id="kapittel-4-paragraf-1-ledd-1-punkt-4"><article class="legalP" id="kapittel-4-paragraf-1-ledd-1-punkt-4-ledd-1">oppbevaring og, om nødvendig, rengjøring og behandling av sneglehus,</article></article></li><li data-li-identifier="5." data-name="5."><article class="listArticle" id="kapittel-4-paragraf-1-ledd-1-punkt-5"><article class="legalP" id="kapittel-4-paragraf-1-ledd-1-punkt-5-ledd-1">om nødvendig, varmebehandling av snegler,</article></article></li><li data-li-identifier="6." data-name="6."><article class="listArticle" id="kapittel-4-paragraf-1-ledd-1-punkt-6"><article class="legalP" id="kapittel-4-paragraf-1-ledd-1-punkt-6-ledd-1">innpakking og emballering av snegler, og</article></article></li><li data-li-identifier="7." data-name="7."><article class="listArticle" id="kapittel-4-paragraf-1-ledd-1-punkt-7"><article class="legalP" id="kapittel-4-paragraf-1-ledd-1-punkt-7-ledd-1">kjølelagring av sluttprodukter.</article></article></li></ul></article><article class="legalP" id="kapittel-4-paragraf-1-ledd-2">Før skolding skal sneglene undersøkes. Selvdøde snegler skal fjernes, og ikke benyttes til folkemat.</article><article class="legalP" id="kapittel-4-paragraf-1-ledd-3">Ved rensing etter uttaking av sneglehuset, skal hepatopancreas (lever – bukspyttkjertel) fjernes, og ikke benyttes til folkemat.</article></article><article class="legalArticle" data-lovdata-URL="LTI/forskrift/2002-04-25-769/§10" data-name="§10" id="kapittel-4-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Produksjon av tilberedte snegler</span></h3><article class="legalP" id="kapittel-4-paragraf-2-ledd-1">Avhengig av produksjonens art, skal virksomheten ha egne lokaler eller områder til:<ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">kjølelagring av snegler uttatt av sneglehuset,</article></article></li><li data-li-identifier="2." data-name="2."><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1">oppbevaring av rene sneglehus,</article></article></li><li data-li-identifier="3." data-name="3."><article class="listArticle" id="kapittel-4-paragraf-2-ledd-1-punkt-3"><article class="legalP" id="kapittel-4-paragraf-2-ledd-1-punkt-3-ledd-1">oppbevaring av paneringsprodukter,</article></article></li><li data-li-identifier="4." data-name="4."><article class="listArticle" id="kapittel-4-paragraf-2-ledd-1-punkt-4"><article class="legalP" id="kapittel-4-paragraf-2-ledd-1-punkt-4-ledd-1">tilberedning av fyll,</article></article></li><li data-li-identifier="5." data-name="5."><article class="listArticle" id="kapittel-4-paragraf-2-ledd-1-punkt-5"><article class="legalP" id="kapittel-4-paragraf-2-ledd-1-punkt-5-ledd-1">koking/steking og avkjøling,</article></article></li><li data-li-identifier="6." data-name="6."><article class="listArticle" id="kapittel-4-paragraf-2-ledd-1-punkt-6"><article class="legalP" id="kapittel-4-paragraf-2-ledd-1-punkt-6-ledd-1">fylling av sneglehus med snegler og fyll samt innpakking i temperaturkontrollert rom,</article></article></li><li data-li-identifier="7." data-name="7."><article class="listArticle" id="kapittel-4-paragraf-2-ledd-1-punkt-7"><article class="legalP" id="kapittel-4-paragraf-2-ledd-1-punkt-7-ledd-1">om nødvendig, frysing, og</article></article></li><li data-li-identifier="8." data-name="8."><article class="listArticle" id="kapittel-4-paragraf-2-ledd-1-punkt-8"><article class="legalP" id="kapittel-4-paragraf-2-ledd-1-punkt-8-ledd-1">kjølelagring av sluttprodukter.</article></article></li></ul></article><article class="legalP" id="kapittel-4-paragraf-2-ledd-2">Virksomheten skal oppfylle kravene i forskrift av 6. april 1995 nr. 353 om hygiene ved produksjon og frambud mv. av kjøttprodukter og enkelte andre produkter av animalsk opprinnelse § 51.</article><article class="legalP" id="kapittel-4-paragraf-2-ledd-3">Snegler uttatt av sneglehuset som brukes til å fylle sneglehus, skal oppfylle kravene i § 9.</article><article class="legalP" id="kapittel-4-paragraf-2-ledd-4">Tilberedte snegler skal produseres og merkes i samsvar med kravene i forskrift av 6. april 1995 nr. 353 om hygiene ved produksjon og frambud mv. av kjøttprodukter og enkelte andre produkter av animalsk opprinnelse § 52 og § 53.</article></article><article class="legalArticle" data-lovdata-URL="LTI/forskrift/2002-04-25-769/§11" data-name="§11" id="kapittel-4-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Produksjon av konserverte snegler</span></h3><article class="legalP" id="kapittel-4-paragraf-3-ledd-1">Virksomheten skal oppfylle kravene i kapittel 15 i kvalitetsforskrift av 14. juni 1996 nr. 667 for fisk og fiskevarer.</article></article></section><section class="section" data-name="kapV" id="kapittel-5" data-lovdata-URL="LTI/forskrift/2002-04-25-769/KAPITTEL_5"><h2>Kapittel V. Særskilte krav ved produksjon av froskelår</h2><article class="legalArticle" data-lovdata-URL="LTI/forskrift/2002-04-25-769/§12" data-name="§12" id="kapittel-5-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Virksomheter</span></h3><article class="legalP" id="kapittel-5-paragraf-1-ledd-1">Virksomheten skal ha et eget lokale til oppbevaring og vasking av levende frosker samt til avliving og avblødning av disse.</article><article class="legalP" id="kapittel-5-paragraf-1-ledd-2">Lokalet skal ha:<ul class="defaultList"><li data-li-identifier="1." data-name="1."><article class="listArticle" id="kapittel-5-paragraf-1-ledd-2-punkt-1"><article class="legalP" id="kapittel-5-paragraf-1-ledd-2-punkt-1-ledd-1">gulv av vanntett materiale, som er lett å rengjøre og desinfisere, med fall til sluk,</article></article></li><li data-li-identifier="2." data-name="2."><article class="listArticle" id="kapittel-5-paragraf-1-ledd-2-punkt-2"><article class="legalP" id="kapittel-5-paragraf-1-ledd-2-punkt-2-ledd-1">vegger av bestandig materiale, som er lett å rengjøre,</article></article></li><li data-li-identifier="3." data-name="3."><article class="listArticle" id="kapittel-5-paragraf-1-ledd-2-punkt-3"><article class="legalP" id="kapittel-5-paragraf-1-ledd-2-punkt-3-ledd-1">tak som er lett å rengjøre,</article></article></li><li data-li-identifier="4." data-name="4."><article class="listArticle" id="kapittel-5-paragraf-1-ledd-2-punkt-4"><article class="legalP" id="kapittel-5-paragraf-1-ledd-2-punkt-4-ledd-1">dører av bestandig materiale, som er lett å rengjøre,</article></article></li><li data-li-identifier="5." data-name="5."><article class="listArticle" id="kapittel-5-paragraf-1-ledd-2-punkt-5"><article class="legalP" id="kapittel-5-paragraf-1-ledd-2-punkt-5-ledd-1">tilstrekkelig ventilasjon,</article></article></li><li data-li-identifier="6." data-name="6."><article class="listArticle" id="kapittel-5-paragraf-1-ledd-2-punkt-6"><article class="legalP" id="kapittel-5-paragraf-1-ledd-2-punkt-6-ledd-1">tilstrekkelig belysning, og</article></article></li><li data-li-identifier="7." data-name="7."><article class="listArticle" id="kapittel-5-paragraf-1-ledd-2-punkt-7"><article class="legalP" id="kapittel-5-paragraf-1-ledd-2-punkt-7-ledd-1">tilstrekkelig antall håndvaskpunkter.</article></article></li></ul></article><article class="legalP" id="kapittel-5-paragraf-1-ledd-3">Lokalet skal være fysisk atskilt fra lokalene for slaktebehandling.</article></article><article class="legalArticle" data-lovdata-URL="LTI/forskrift/2002-04-25-769/§13" data-name="§13" id="kapittel-5-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Produksjonsprosess og bearbeiding</span></h3><article class="legalP" id="kapittel-5-paragraf-2-ledd-1">Froskelår skal produseres av frosker som avlives, avbløs og slaktebehandles i autorisert virksomhet. Selvdøde frosker skal fjernes, og ikke benyttes til folkemat.</article><article class="legalP" id="kapittel-5-paragraf-2-ledd-2">Straks etter slaktebehandling skal froskelårene vaskes grundig i rennende drikkevann. Deretter skal froskelårene straks avkjøles til frysepunktet, innfryses til -18 °C eller kaldere eller bearbeides.</article><article class="legalP" id="kapittel-5-paragraf-2-ledd-3">Bearbeidete froskelår skal, ut fra bearbeidingsformen, produseres i samsvar med kravene i kapitlene 6, 7, 8 og 15 i kvalitetsforskrift av 14. juni 1996 nr. 667 for fisk og fiskevarer.</article></article></section><section class="section" data-name="kapVI" id="kapittel-6" data-lovdata-URL="LTI/forskrift/2002-04-25-769/KAPITTEL_6"><h2>Kapittel VI. Pakking, lagring, transport, merking og import</h2><article class="legalArticle" data-lovdata-URL="LTI/forskrift/2002-04-25-769/§14" data-name="§14" id="kapittel-6-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Pakking, lagring og transport</span></h3><article class="legalP" id="kapittel-6-paragraf-1-ledd-1">Snegler og froskelår skal innpakkes, emballeres, lagres og transporteres i samsvar med kravene i kapitlene 20 og 22 i kvalitetsforskrift av 14. juni 1996 nr. 667 for fisk og fiskevarer.</article></article><article class="legalArticle" data-lovdata-URL="LTI/forskrift/2002-04-25-769/§15" data-name="§15" id="kapittel-6-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Merking</span></h3><article class="legalP" id="kapittel-6-paragraf-2-ledd-1">Pakninger og emballasje for snegler og froskelår skal være merket med et kontrollmerke som skal plasseres på et lett synlig sted.</article><article class="legalP" id="kapittel-6-paragraf-2-ledd-2">For snegler og froskelår produsert eller pakket i Norge, skal pakninger og emballasje ha et kontrollmerke som inneholder følgende opplysninger angitt med store bokstaver: NORGE eller NO etterfulgt av virksomhetsnummer og forkortelsen EFTA.</article><article class="legalP" id="kapittel-6-paragraf-2-ledd-3">For snegler og froskelår produsert eller pakket i EØS, unntatt Norge, skal pakninger og emballasje ha et kontrollmerke som inneholder avsenderlandets navn eller forkortelse angitt med store bokstaver (AT, B, DK, D, EL, E, F, FI, IRL, I, L, NL, P, SE eller UK) etterfulgt av virksomhetsnummer og en av følgende forkortelser: CE, EC, EF, EG, EK eller EY.</article></article><article class="legalArticle" data-lovdata-URL="LTI/forskrift/2002-04-25-769/§16" data-name="§16" id="kapittel-6-paragraf-3"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Import til EØS-området fra tredjeland</span></h3><article class="legalP" id="kapittel-6-paragraf-3-ledd-1">Snegler og froskelår skal oppfylle kravene i denne forskriften, og kan kun importeres fra tredjeland listeført i henholdsvis del XI og XII i vedlegget til vedtak 94/278/EF.</article><article class="legalP" id="kapittel-6-paragraf-3-ledd-2">For snegler og froskelår produsert eller pakket i tredjeland, skal pakninger og emballasje være merket med landets navn eller ISO-kode og produksjonsvirksomhetens godkjenningsnummer i uutslettelig skrift.</article><article class="legalP" id="kapittel-6-paragraf-3-ledd-3">Ved import til EØS-området fra tredjeland skal hver forsendelse av snegler og froskelår følges av et helsesertifikat som fastsatt i henholdsvis vedlegg I og II.</article><article class="legalP" id="kapittel-6-paragraf-3-ledd-4">Snegler og froskelår som importeres til EØS-området fra tredjeland, skal gjennomgå veterinær grensekontroll.</article></article></section><section class="section" data-name="kapVII" id="kapittel-7" data-lovdata-URL="LTI/forskrift/2002-04-25-769/KAPITTEL_7"><h2>Kapittel VII. Administrative bestemmelser</h2><article class="legalArticle" data-lovdata-URL="LTI/forskrift/2002-04-25-769/§17" data-name="§17" id="kapittel-7-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Tilsyn og vedtak</span></h3><article class="legalP" id="kapittel-7-paragraf-1-ledd-1">Statens næringsmiddeltilsyn fører tilsyn med at bestemmelsene i denne forskriften overholdes og fatter nødvendige vedtak for gjennomføring av bestemmelsene i virksomheter som har regional, landsdekkende eller eksportrettet karakter og ved import av næringsmidler. Tilsyns- og vedtaksmyndighet som er tillagt Statens næringsmiddeltilsyn, kan delegeres til det kommunale eller interkommunale næringsmiddeltilsynet.</article><article class="legalP" id="kapittel-7-paragraf-1-ledd-2">Det kommunale eller interkommunale næringsmiddeltilsynet fører tilsyn og fatter de nødvendige vedtak med øvrige virksomheter.</article><article class="legalP" id="kapittel-7-paragraf-1-ledd-3">Statens næringsmiddeltilsyn er klageinstans for vedtak fattet av det kommunale eller interkommunale næringsmiddeltilsynet etter delegert myndighet fra Statens næringsmiddeltilsyn.</article><article class="legalP" id="kapittel-7-paragraf-1-ledd-4">Kommunestyret eller særskilt klagenemnd er klageinstans for øvrige vedtak fattet av det kommunale eller interkommunale næringsmiddeltilsynet.</article><article class="legalP" id="kapittel-7-paragraf-1-ledd-5">Fylkesmannen er klageinstans for vedtak fattet av kommunestyret eller særskilt klagenemnd.</article><article class="legalP" id="kapittel-7-paragraf-1-ledd-6">Helsedepartementet eller Landbruksdepartementet er klageinstans for vedtak fattet av Statens næringsmiddeltilsyn.</article></article><article class="legalArticle" data-lovdata-URL="LTI/forskrift/2002-04-25-769/§18" data-name="§18" id="kapittel-7-paragraf-2"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Dispensasjon</span></h3><article class="legalP" id="kapittel-7-paragraf-2-ledd-1">I særskilte tilfeller og forutsatt at det ikke vil stride mot internasjonale avtaler som Norge har inngått, kan Statens næringsmiddeltilsyn dispensere fra denne forskriften.</article></article><article class="legalArticle" data-lovdata-URL="LTI/forskrift/2002-04-25-769/§19" data-name="§19" id="kapittel-7-paragraf-3"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Straff og tvangsmulkt</span></h3><article class="legalP" id="kapittel-7-paragraf-3-ledd-1">Bestemmelsene om straff og tvangsmulkt i lov av 19. mai 1933 nr. 3 om tilsyn med næringsmidler m.v. og i lov av 10. januar 1997 nr. 9 om kjøttproduksjon kommer til anvendelse ved overtredelse av denne forskriften.</article></article><article class="legalArticle" data-lovdata-URL="LTI/forskrift/2002-04-25-769/§20" data-name="§20" id="kapittel-7-paragraf-4"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Ikrafttredelse</span></h3><article class="legalP" id="kapittel-7-paragraf-4-ledd-1">Denne forskriften trer i kraft straks.</article></article></section><section class="section" data-name="vedleggI" id="kapittel-8" data-lovdata-URL="LTI/forskrift/2002-04-25-769/KAPITTEL_8"><h2>Vedlegg I. Helsesertifikat for snegler uttatt av sneglehuset, tilberedte snegler eller konserverte snegler, med opprinnelse i tredjeland, bestemt til forsendelse til Det europeiske fellesskap</h2><article class="defaultP"><i>Notat til importøren:</i></article><article class="legalP" id="kapittel-8-ledd-1">Dette sertifikatet er kun til veterinære formål og skal følge forsendelsen inntil den når grensekontrollstasjonen.</article> <article class="defaultP" margin-top="true">Helsesertifikatets referansenummer:...............................<p class="leddfortsettelse">Avsenderland:...............................</p><p class="leddfortsettelse">Kompetent myndighet:...............................</p><ul class="defaultList"><li data-li-identifier="I." data-name="I."><article class="listArticle" id="kapittel-8-ledd-1-punkt-1"><article class="legalP" id="kapittel-8-ledd-1-punkt-1-ledd-1"><i>Identifikasjon av sneglene</i><br />Varebeskrivelse:<br />– art (vitenskapelig navn):...............................<br />– tilstand<sup class="footnotereference" data-footnotereferencevalue="1" data-unique-footnote-counter="1">1</sup> og behandlingsmåte:...............................<br />Eventuelt kodenummer:..............................<br />Pakningstype:...............................<br />Antall pakninger:...............................<br />Nettovekt (kg):...............................<br />Påkrevd lagrings- og transporttemperatur:...............................</article></article></li><li data-li-identifier="II." data-name="II."><article class="listArticle" id="kapittel-8-ledd-1-punkt-2"><article class="legalP" id="kapittel-8-ledd-1-punkt-2-ledd-1"><i>Sneglenes opprinnelse</i><br />Navn og godkjenningsnummer til autorisert og registrert produksjonsvirksomhet:...............................</article></article></li><li data-li-identifier="III." data-name="III."><article class="listArticle" id="kapittel-8-ledd-1-punkt-3"><article class="legalP" id="kapittel-8-ledd-1-punkt-3-ledd-1"><i>Sneglenes forsendelse</i><br />Sneglene sendes<br />fra:.............................................................. <ul class="defaultList"><li><article class="listArticle" id="kapittel-8-ledd-1-punkt-3-ledd-1-punkt-1"><article class="legalP" id="kapittel-8-ledd-1-punkt-3-ledd-1-punkt-1-ledd-1">(avsenderland og -sted)</article></article></li></ul></article></article></li><li><article class="listArticle" id="kapittel-8-ledd-1-punkt-4"><article class="legalP" id="kapittel-8-ledd-1-punkt-4-ledd-1">til:.............................................................. <ul class="defaultList"><li><article class="listArticle" id="kapittel-8-ledd-1-punkt-4-ledd-1-punkt-1"><article class="legalP" id="kapittel-8-ledd-1-punkt-4-ledd-1-punkt-1-ledd-1">(bestemmelsesland og -sted)</article></article></li></ul></article></article></li><li><article class="listArticle" id="kapittel-8-ledd-1-punkt-5"><article class="legalP" id="kapittel-8-ledd-1-punkt-5-ledd-1">med følgende transportmidler:<sup class="footnotereference" data-footnotereferencevalue="2" data-unique-footnote-counter="2">2</sup> ...............................<br />Avsenders navn og adresse:...............................<br />Mottakers navn og adresse:...............................</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Kjølt, fryst, uttatt ut av sneglehuset, tilberedt, konservert.</article><article class="footnote" data-name="2" data-unique-footnote-counter="2"><span class="footnoteLabel">2</span> Registreringsnummer til lastebil, jernbanevogn eller container, flightnummer til fly eller navn på skip.</article></footer><ul class="defaultList"><li data-li-identifier="IV." data-name="IV."><article class="listArticle" id="kapittel-8-ledd-1-punkt-6"><article class="legalP" id="kapittel-8-ledd-1-punkt-6-ledd-1"><i>Helseattestasjon</i><br />Undertegnede offentlige inspektør sertifiserer herved at sneglene beskrevet ovenfor: <ul class="defaultList"><li data-li-identifier="1." data-name="1."><article class="listArticle" id="kapittel-8-ledd-1-punkt-6-ledd-1-punkt-1"><article class="legalP" id="kapittel-8-ledd-1-punkt-6-ledd-1-punkt-1-ledd-1">har blitt håndtert og, som passende, skoldet, uttatt av sneglehuset, tilberedt, konservert, fryst, pakket og lagret på en hygienisk måte i samsvar med kravene i kapittel 3 del I av vedlegg II til direktiv 92/118/EØF,</article></article></li><li data-li-identifier="2." data-name="2."><article class="listArticle" id="kapittel-8-ledd-1-punkt-6-ledd-1-punkt-2"><article class="legalP" id="kapittel-8-ledd-1-punkt-6-ledd-1-punkt-2-ledd-1">har vært omfattet av et egenkontrollprogram, etablert og gjennomført av den som er ansvarlig for virksomheten i samsvar med vedtak 94/356/EF,</article></article></li><li data-li-identifier="3." data-name="3."><article class="listArticle" id="kapittel-8-ledd-1-punkt-6-ledd-1-punkt-3"><article class="legalP" id="kapittel-8-ledd-1-punkt-6-ledd-1-punkt-3-ledd-1">har vært underkastet offentlig helsekontroll i samsvar med kapittel V av vedlegget til direktiv 91/493/EØF.</article></article></li></ul></article><article class="defaultP">Undertegnede offentlige inspektør erklærer at jeg er kjent med vilkårene i kapittel III del I av vedlegg II til direktiv 92/118/EØF, i kapitlene III, IV, V, VI og VII i vedlegget til direktiv 91/493/EØF, i vedtak 94/356/EF og i kapittel IX av vedlegg B til direktiv 77/99/EØF.</article></article></li></ul> <article class="defaultP" margin-top="true">Utstedt i ...................... den ..........................</article> <article class="defaultP" margin-top="true">Stempelet til offentlig veterinær</article> <article class="defaultP" margin-top="true">........................................................................<ul class="defaultList"><li><article class="listArticle" id="kapittel-8-ledd-1-punkt-6-punkt-1"><article class="legalP" id="kapittel-8-ledd-1-punkt-6-punkt-1-ledd-1">(Signatur til offentlig veterinær)</article></article></li></ul><p class="leddfortsettelse">........................................................................</p><ul class="defaultList"><li><article class="listArticle" id="kapittel-8-ledd-1-punkt-6-punkt-2"><article class="legalP" id="kapittel-8-ledd-1-punkt-6-punkt-2-ledd-1">(Navn med blokkbokstaver)</article></article></li></ul></article></section><section class="section" data-name="vedleggII" id="kapittel-9" data-lovdata-URL="LTI/forskrift/2002-04-25-769/KAPITTEL_9"><h2>Vedlegg II. Helsesertifikat for kjølte, fryste eller bearbeidete froskelår med opprinnelse i tredjeland, bestemt til forsendelse til Det europeiske fellesskap</h2><article class="defaultP"><i>Notat til importøren:</i></article><article class="legalP" id="kapittel-9-ledd-1">Dette sertifikatet er kun til veterinære formål og skal følge forsendelsen inntil den når grensekontrollstasjonen.</article> <article class="defaultP" margin-top="true">Helsesertifikatets referansenummer:...............................<p class="leddfortsettelse">Avsenderland:..............................</p><p class="leddfortsettelse">Kompetent myndighet:...............................</p><ul class="defaultList"><li data-li-identifier="I." data-name="I."><article class="listArticle" id="kapittel-9-ledd-1-punkt-1"><article class="legalP" id="kapittel-9-ledd-1-punkt-1-ledd-1"><i>Identifikasjon av froskelårene</i><br />Varebeskrivelse:<br />– art (vitenskapelig navn):...............................<br />– tilstand<sup class="footnotereference" data-footnotereferencevalue="1" data-unique-footnote-counter="1">1</sup> og behandlingsmåte:...............................<br />Eventuelt kodenummer:...............................<br />Pakningstype:...............................<br />Antall pakninger:...............................<br />Nettovekt (kg):...............................<br />Påkrevd lagrings- og transporttemperatur:...............................</article></article></li><li data-li-identifier="II." data-name="II."><article class="listArticle" id="kapittel-9-ledd-1-punkt-2"><article class="legalP" id="kapittel-9-ledd-1-punkt-2-ledd-1"><i>Froskelårenes opprinnelse</i><br />Navn og godkjenningsnummer til autorisert og registrert produksjonsvirksomhet:...............................</article></article></li><li data-li-identifier="III." data-name="III."><article class="listArticle" id="kapittel-9-ledd-1-punkt-3"><article class="legalP" id="kapittel-9-ledd-1-punkt-3-ledd-1"><i>Froskelårenes forsendelse</i><br />Froskelårene sendes<br />fra:........................................................................ <ul class="defaultList"><li><article class="listArticle" id="kapittel-9-ledd-1-punkt-3-ledd-1-punkt-1"><article class="legalP" id="kapittel-9-ledd-1-punkt-3-ledd-1-punkt-1-ledd-1">(avsenderland og -sted)</article></article></li></ul></article></article></li><li><article class="listArticle" id="kapittel-9-ledd-1-punkt-4"><article class="legalP" id="kapittel-9-ledd-1-punkt-4-ledd-1">til:....................................................................... <ul class="defaultList"><li><article class="listArticle" id="kapittel-9-ledd-1-punkt-4-ledd-1-punkt-1"><article class="legalP" id="kapittel-9-ledd-1-punkt-4-ledd-1-punkt-1-ledd-1">(bestemmelsesland og -sted)</article></article></li></ul></article></article></li><li><article class="listArticle" id="kapittel-9-ledd-1-punkt-5"><article class="legalP" id="kapittel-9-ledd-1-punkt-5-ledd-1">med følgende transportmidler<sup class="footnotereference" data-footnotereferencevalue="2" data-unique-footnote-counter="2">2</sup><br />...............................<br />Avsenders navn og adresse:...............................<br />Mottakers navn og adresse:...............................</article></article></li></ul></article><footer class="footnotes"><article class="footnote" data-name="1" data-unique-footnote-counter="3"><span class="footnoteLabel">1</span> Kjølt, fryst, bearbeidet.</article><article class="footnote" data-name="2" data-unique-footnote-counter="4"><span class="footnoteLabel">2</span> Registreringsnummer til lastebil, jernbanevogn eller container, flightnummer til fly eller navn på skip.</article></footer><ul class="defaultList"><li data-li-identifier="IV." data-name="IV."><article class="listArticle" id="kapittel-9-ledd-1-punkt-6"><article class="legalP" id="kapittel-9-ledd-1-punkt-6-ledd-1"><i>Helseattestasjon</i><br />Undertegnede offentlige inspektør sertifiserer herved at froskelårene beskrevet ovenfor: <ul class="defaultList"><li data-li-identifier="1." data-name="1."><article class="listArticle" id="kapittel-9-ledd-1-punkt-6-ledd-1-punkt-1"><article class="legalP" id="kapittel-9-ledd-1-punkt-6-ledd-1-punkt-1-ledd-1">har blitt slaktet, avblødd, slaktebehandlet og eventuelt kjølt, fryst eller bearbeidet, pakket og lagret på en hygienisk måte i samsvar med kravene i kapittel 3 del II av vedlegg II til direktiv 92/118/EØF,</article></article></li><li data-li-identifier="2." data-name="2."><article class="listArticle" id="kapittel-9-ledd-1-punkt-6-ledd-1-punkt-2"><article class="legalP" id="kapittel-9-ledd-1-punkt-6-ledd-1-punkt-2-ledd-1">har vært omfattet av et egenkontrollprogram, etablert og gjennomført av den som er ansvarlig for virksomheten i samsvar med vedtak 94/356/EF,</article></article></li><li data-li-identifier="3." data-name="3."><article class="listArticle" id="kapittel-9-ledd-1-punkt-6-ledd-1-punkt-3"><article class="legalP" id="kapittel-9-ledd-1-punkt-6-ledd-1-punkt-3-ledd-1">har vært underkastet offentlig helsekontroll i samsvar med kapittel V av vedlegget til direktiv 91/493/EØF.</article></article></li></ul></article><article class="defaultP">Undertegnede offentlige inspektør erklærer at jeg er kjent med vilkårene i kapittel III del II av vedlegg II til direktiv 92/118/EØF, i kapitlene III, IV, V, VI og VII i vedlegget til direktiv 91/493/EØF og vedtak 94/356/EF.</article></article></li></ul> <article class="defaultP" margin-top="true">Utstedt i .........................den...............................</article> <article class="defaultP" margin-top="true">Stempelet til offentlig veterinær<p class="leddfortsettelse">........................................................................</p><ul class="defaultList"><li><article class="listArticle" id="kapittel-9-ledd-1-punkt-6-punkt-1"><article class="legalP" id="kapittel-9-ledd-1-punkt-6-punkt-1-ledd-1">(Signatur til offentlig veterinær)</article></article></li></ul></article> <article class="defaultP" margin-top="true">........................................................................<ul class="defaultList"><li><article class="listArticle" id="kapittel-9-ledd-1-punkt-6-punkt-2"><article class="legalP" id="kapittel-9-ledd-1-punkt-6-punkt-2-ledd-1">(Navn med blokkbokstaver)</article></article></li></ul></article></section></main></body></html>