<!DOCTYPE html><html lang="no"><head><title>Forskrift om endring i forskrift om investeringsstøtte til miljøtiltak.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-06-24-708</dd><dt class="dokid">DokumentID</dt><dd class="dokid">LTI/forskrift/2002-06-24-708</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 8</dd><dt class="dateInForce">I kraft fra</dt><dd class="dateInForce">2002-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-12-27-1531</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§3</li><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">2002-07-09</dd><dt class="journalNumber">Journalnummer</dt><dd class="journalNumber">2002-0631</dd><dt class="titleShort">Korttittel</dt><dd class="titleShort">Endr. forskr om investeringsstøtte, miljøtiltak</dd><dt class="title">Tittel</dt><dd class="title">Forskrift om endring i forskrift om investeringsstøtte til miljøtiltak.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 24. juni 2002 med hjemmel i lov av 12. mai 1995 nr. 23 om jord (jordlova) § 3 og § 18.</dd><dt class="refid">RefID</dt><dd class="refid">forskrift/2002-06-24-708</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om investeringsstøtte til miljøtiltak.<ul class="tocSubUl"><li>I<ul class="tocSubUl"><li>§ 4. Krav til landbrukseiendommen, eieren, foretaket mv.</li><li>§ 21. Tilbakebetaling og motregning</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-06-24-708" id="dokument"><h1>Forskrift om endring i forskrift om investeringsstøtte til miljøtiltak.</h1><section class="section" data-name="kapI" id="kapittel-1" data-lovdata-URL="LTI/forskrift/2002-06-24-708/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 27. desember 1999 nr. 1531 om investeringsstøtte til miljøtiltak gjøres følgende endringer:</article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Krav til landbrukseiendommen, eieren, foretaket mv.</span></span><article class="legalP" id="kapittel-1-foreslåttparagraf-1-ledd-1">Tilskudd etter denne forskriften kan gis til gjennomføring av tiltak på landbrukseiendom drevet av foretak som har rett til produksjonstilskudd etter § 3 og § 4 i forskrift av 22. mars 2002 nr. 283 om produksjonstilskudd i jordbruket. Tilskuddet kan gis til grunneier, foretak eller lag for fellestiltak i henhold til § 3 her. Søkere som ikke eier landbrukseiendommen må ha skriftlig samtykke fra eier til å gjennomføre arbeidet.</article><article class="legalP" id="kapittel-1-foreslåttparagraf-1-ledd-2">Det kan ikke gis tilskott til tiltak på landbrukseiendommer som eies og drives av stat, fylke eller kommune, med mindre tiltaket er et fellestiltak der minst en av de øvrige deltakerne tilfredsstiller kravet i første ledd første punktum.</article><article class="legalP" id="kapittel-1-foreslåttparagraf-1-ledd-3">Ved fellestiltak må det inngås skriftlig avtale om tiltaket hvor fordeling av kostnadene og ansvar for vedlikehold fremgår. Slik avtale skal tinglyses.</article><article class="legalP" id="kapittel-1-foreslåttparagraf-1-ledd-4">Det skal vanligvis ikke gis tilskott til tiltak på landbrukseiendom i områder som er utlagt til annet enn landbruksformål med mindre det fra planmyndighetenes side er godtgjort at arealet kan brukes som jordbruksareal i minst 15 år framover.</article></article> <article class="defaultP" margin-top="true">§ 6 skal lyde:</article><article class="legalP" id="kapittel-1-ledd-2">Det gis ikke tilskott til tiltak som allerede er påbegynt/utført. Dersom anlegget anskaffes ved leasing eller annen leie, kan det ikke gis tilskott. For investeringsstøtte til høytørker gjelder de begrensninger som er gitt i forskrift 3. desember 2001 nr. 1658 om midler til bygdeutvikling – tildeling på fylkesnivå ved Statens nærings- og distriktsutviklingsfond, SND, med hensyn til samlet støtte de siste 5 år til tradisjonelt jord- og hagebruk.</article> <article class="defaultP" margin-top="true">§ 14 annet ledd nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1"><i>Veksthus</i>; Det kan gis tilskott til nødvendig utstyr for oppsamling av gjødselvann. Veksthusarealet må være minst 300 m<sup>2</sup> . Gjødselvannet må samles opp for rensing og resirkulering eller for spredning på jordbruksarealer. Maksimalt tilskottsgrunnlag for oppsamlingsanlegg i veksthus er 200.000 kroner inkludert renseutstyr for resirkuleringsanlegg. Det kan gis bare ett tilskott pr. landbrukseiendom. Det er en forutsetning at planen omfatter oppsamling/resirkulering for alle veksthus på landbrukseiendommen. Ordningen kan også omfatte karplanteplasser i planteskoler o.l.</article></article></li></ul></article> <article class="defaultP" margin-top="true">§ 20 første ledd skal lyde:</article><article class="legalP" id="kapittel-1-ledd-3">Den som mottar tilskott er forpliktet til å gi de opplysninger og finne seg i de kontrolltiltak som Statens landbruksforvaltning bestemmer, herunder avgi rapport om hvordan midlene er benyttet.</article> <article class="defaultP" margin-top="true">§ 21 skal lyde:</article><article class="futureLegalArticle" data-name="§21" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 21</span>. <span class="legalArticleTitle">Tilbakebetaling og motregning</span></span><article class="legalP" id="kapittel-1-foreslåttparagraf-2-ledd-1">Fylkesmannen kan kreve tilskuddet helt eller delvis tilbakebetalt dersom det avdekkes forhold som er i strid med forutsetningene for innvilging av tilskuddet.</article><article class="legalP" id="kapittel-1-foreslåttparagraf-2-ledd-2">Kravet kan motregnes i produksjonstilskudd eller andre tilskudd som mottakeren har krav på. Det kan kreves forsinkelsesrenter av det beløp som skal tilbakebetales, jf. lov av 17. desember 1976 nr. 100 om renter ved forsinket betaling m.m.</article></article> <article class="defaultP" margin-top="true">§ 23 skal lyde:</article><article class="legalP" id="kapittel-1-ledd-4">Statens landbruksforvaltning kan dispensere fra denne forskriften når særlige grunner tilsier det.</article><article class="legalP" id="kapittel-1-ledd-5">Fylkesmannen kan gi dispensasjon fra arbeidsfristen og fra bestemmelsen i § 4 første ledd første punktum.</article><article class="legalP" id="kapittel-1-ledd-6">Fylkesmannen kan i særlige tilfeller gi dispensasjon fra kravet om pålagt vedlikeholdsplikt i et visst antall år, jf. § 11.</article><article class="legalP" id="kapittel-1-ledd-7">Fylkesmannen kan dispensere fra kravet om minimum kostnadsoverslag på kr 15.000 for å få tilskott, jf. § 13 og § 17, når tiltaket anses som svært viktig å gjennomføre av miljøhensyn.</article><article class="legalP" id="kapittel-1-ledd-8">Ved vurdering av søknad om dispensasjon må bl.a. tiltakenes miljøeffekt vektlegges.</article></section><section class="section" data-name="kapII" id="kapittel-2" data-lovdata-URL="LTI/forskrift/2002-06-24-708/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juli 2002.</article></section></main></body></html>