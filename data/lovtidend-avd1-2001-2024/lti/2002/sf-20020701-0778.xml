<!DOCTYPE html><html lang="no"><head><title>Forskrift om tilskudd til fruktlager og godkjenning av omsetningsledd.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-07-01-778</dd><dt class="dokid">DokumentID</dt><dd class="dokid">LTI/forskrift/2002-07-01-778</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 9</dd><dt class="dateInForce">I kraft fra</dt><dd class="dateInForce">2002-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-11-14-1285</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§3</li><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">2002-07-18</dd><dt class="journalNumber">Journalnummer</dt><dd class="journalNumber">2002-0742</dd><dt class="titleShort">Korttittel</dt><dd class="titleShort">Forskrift om tilskudd til fruktlager mv.</dd><dt class="title">Tittel</dt><dd class="title">Forskrift om tilskudd til fruktlager og godkjenning av omsetningsledd.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 1. juli 2002 etter samråd med Norges Bondelag og Norsk Bonde- og Småbrukarlag med hjemmel i lov av 12. mai 1995 nr. 23 om jord (jordlova) § 3 og § 18.</dd><dt class="refid">RefID</dt><dd class="refid">forskrift/2002-07-01-778</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til fruktlager og godkjenning av omsetningsledd.<ul class="tocSubUl"><li>§ 1. Formål</li><li>§ 2. Definisjoner</li><li>§ 3. Administrasjon</li><li>§ 4. Krav til omsetningsledd</li><li>§ 5. Vilkår for tilskudd til fruktlager</li><li>§ 6. Beregning av tilskudd til fruktlager</li><li>§ 7. Innsending og behandling av søknad om tilskudd til fruktlager</li><li>§ 8. Opplysningsplikt</li><li>§ 9. Kontroll</li><li>§ 10. Utbetaling</li><li>§ 11. Avkorting ved feilopplysninger, trekk og tilbakebetaling</li><li>§ 12. Dispensasjon</li><li>§ 13. Klage</li><li>§ 14. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2002-07-01-778" id="dokument"><h1>Forskrift om tilskudd til fruktlager og godkjenning av omsetningsledd.</h1><article class="legalArticle" data-lovdata-URL="LTI/forskrift/2002-07-01-778/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><ul class="defaultList"><li data-li-identifier="1." data-name="1."><article class="listArticle" id="paragraf-1-punkt-1"><article class="legalP" id="paragraf-1-punkt-1-ledd-1">Formålet med tilskudd til fruktlager er å fremme et forpliktende samarbeid om felles lagring, sortering, pakking og omsetning av norskprodusert frukt.</article></article></li><li data-li-identifier="2." data-name="2."><article class="listArticle" id="paragraf-1-punkt-2"><article class="legalP" id="paragraf-1-punkt-2-ledd-1">Formål med godkjenning av omsetningsledd er å stimulere til kvalitetsproduksjon og ordnede omsetningsforhold.</article></article></li></ul></article><article class="legalArticle" data-lovdata-URL="LTI/forskrift/2002-07-01-778/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskrift forstås med:<ul class="defaultList"><li data-li-identifier="1." data-name="1."><article class="listArticle" id="paragraf-2-ledd-1-punkt-1"><span class="miscHeadline"><i>Frukt</i></span><article class="legalP" id="paragraf-2-ledd-1-punkt-1-ledd-1">Epler, pærer, plommer, kirsebær og moreller til konsum- og konservesmarkedet.</article></article></li><li data-li-identifier="2." data-name="2."><article class="listArticle" id="paragraf-2-ledd-1-punkt-2"><span class="miscHeadline"><i>Bær</i></span><article class="legalP" id="paragraf-2-ledd-1-punkt-2-ledd-1">Jordbær, bringebær, solbær, rips, stikkelsbær og hageblåbær til konsum- og konservesmarkedet.</article></article></li><li data-li-identifier="3." data-name="3."><article class="listArticle" id="paragraf-2-ledd-1-punkt-3"><span class="miscHeadline"><i>Veksthusgrønnsaker</i></span><article class="legalP" id="paragraf-2-ledd-1-punkt-3-ledd-1">Tomat, slangeagurk og salat til konsummarkedet. Salat dyrket på friland er inkludert.</article></article></li><li data-li-identifier="4." data-name="4."><article class="listArticle" id="paragraf-2-ledd-1-punkt-4"><span class="miscHeadline"><i>Sammenslutning av foretak</i></span><article class="legalP" id="paragraf-2-ledd-1-punkt-4-ledd-1">Samarbeid mellom foretak med formål å samordne leveransene til godkjent omsetningsledd.</article></article></li><li data-li-identifier="5." data-name="5."><article class="listArticle" id="paragraf-2-ledd-1-punkt-5"><span class="miscHeadline"><i>Omsetningsledd</i></span><article class="legalP" id="paragraf-2-ledd-1-punkt-5-ledd-1">Fruktlager, grossister og konservesindustri som mottar frukt, bær og veksthusgrønnsaker.</article></article></li></ul></article></article><article class="legalArticle" data-lovdata-URL="LTI/forskrift/2002-07-01-778/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Administrasjon</span></h2><article class="legalP" id="paragraf-3-ledd-1">Statens landbruksforvaltning forvalter tilskudd til fruktlager og godkjenner omsetningsledd, og kan gi utfyllende bestemmelser til forskriften.</article></article><article class="legalArticle" data-lovdata-URL="LTI/forskrift/2002-07-01-778/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til omsetningsledd</span></h2><article class="legalP" id="paragraf-4-ledd-1">Statens landbruksforvaltning godkjenner omsetningsleddene. Søknad om godkjenning av nye omsetningsledd etter denne forskriften sendes til Statens landbruksforvaltning innen 1. juni det aktuelle år.</article> <article class="defaultP" margin-top="true">1. <i>Krav til administrasjon og anlegg</i></article><article class="legalP" id="paragraf-4-ledd-2">Omsetningsleddet må ha en administrasjon som kan utføre de oppgaver som følger av godkjenningen, og må ha et regnskaps- og revisjonsopplegg som tilfredsstiller de krav til dokumentasjon og kontroll som Statens landbruksforvaltning fastsetter.</article><article class="legalP" id="paragraf-4-ledd-3">Omsetningsleddet må være registrert av fylkesskattekontoret som handelsbedrift, ha fast forretningssted og være registrert i Foretaksregisteret.</article><article class="legalP" id="paragraf-4-ledd-4">Omsetningsleddet må selv ha den direkte kontakt med foretakene og all fakturering/avregning til foretaket må skje i omsetningsleddets navn. I de tilfeller varene leveres fra en sammenslutning av foretak, kreves det ikke at omsetningsleddet har den direkte kontakt med det enkelte foretak i sammenslutningen.</article><article class="legalP" id="paragraf-4-ledd-5">Omsetningsleddet må disponere tilfredsstillende lokaler for behandling og lagring av de varer som omsettes. Omsetningsleddet må disponere nødvendig kjølelagerkapasitet.</article><article class="legalP" id="paragraf-4-ledd-6">Omsetningsleddet kan ha flere avdelinger/anlegg.</article> <article class="defaultP" margin-top="true">2. <i>Krav til grossist</i></article><article class="legalP" id="paragraf-4-ledd-7">Grossist må drive regulær engrosforretning med førstehåndsomsetning av grøntprodukter og utføre alle de funksjoner som vanligvis tillegges en grossist, herunder lagring, salg og distribusjon. Salg skal utelukkende foregå til grossist, detaljist og store forbrukere.</article> <article class="defaultP" margin-top="true">3. <i>Krav til fruktlager</i></article><article class="legalP" id="paragraf-4-ledd-8">Følgende fruktlagre kan godkjennes:<ul class="defaultList"><li data-li-identifier="a." data-name="a."><article class="listArticle" id="paragraf-4-ledd-8-punkt-1"><article class="legalP" id="paragraf-4-ledd-8-punkt-1-ledd-1">Fruktlager som eies og drives som andelslag av foretak med frukt/bær.</article></article></li><li data-li-identifier="b." data-name="b."><article class="listArticle" id="paragraf-4-ledd-8-punkt-2"><article class="legalP" id="paragraf-4-ledd-8-punkt-2-ledd-1">Privateide fruktlagre hvor det er inngått avtale med foretak om lagring, sortering, pakking og salg av deres frukt- og bærproduksjon.</article></article></li></ul></article><article class="legalP" id="paragraf-4-ledd-9">Fruktlageret skal disponere et sentralanlegg med lager, herunder nødvendig kjølelagerkapasitet, og utstyr som er nødvendig for lagring, sortering og pakking av frukt og bær. Under forutsetning av at sentrallageret ikke har tilstrekkelig kapasitet, kan lagrene til foretakene inngå som en del av fruktlageret. Lagrene skal tilfredsstille samme krav som sentrallageret og skal være godkjente av Statens landbruksforvaltning. Søknadsfrist er 1. september. Sentrallageret skal til enhver tid ha det administrative og økonomiske ansvar for driften av godkjente foretakslagre. Fruktlageret skal bare omsette epler og pærer som er lagret i regi av fruktlageret, sortert og pakket på sentrallageret eller godkjente foretakslagre. Kravet om både lagring, sortering og pakking gjelder ikke for sommerepler og epler/pærer som leveres til press.</article><article class="legalP" id="paragraf-4-ledd-10">Fruktlageret skal ta del i de lagerprogram og reguleringer av markedet som til enhver tid er vedtatt, og skal gi spesifiserte oppgaver over lagerbeholdninger, varekvalitet og sorteringsfordeling i den form og til de tider som Statens landbruksforvaltning eller den det bemyndiger krever.</article> <article class="defaultP" margin-top="true">4. <i>Tilbaketrekking av godkjenning</i></article><article class="legalP" id="paragraf-4-ledd-11">Ved manglende oppfylling av de krav som er lagt til grunn for godkjenning, kan Statens landbruksforvaltning trekke godkjenningen tilbake.</article> <article class="defaultP" margin-top="true">5. <i>Innsending og behandling av årsoppgaver</i></article><article class="legalP" id="paragraf-4-ledd-12">Godkjent omsetningsledd skal sende revisorbekreftet årsoppgave over mottak av de aktuelle produkter fra hvert enkelt foretak og foretakssammenslutning for perioden 1. januar – 31. desember foregående år. Frist for innsendelse er 15. februar.</article></article><article class="legalArticle" data-lovdata-URL="LTI/forskrift/2002-07-01-778/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Vilkår for tilskudd til fruktlager</span></h2><article class="legalP" id="paragraf-5-ledd-1">For at et godkjent lager, jf. § 4, skal tildeles tilskudd, må det i gjennomsnitt for de tre siste år inkludert søknadsåret, ha mottatt minst 100 tonn frukt fra minst 15 tilsluttede foretak som er berettiget distrikts- og kvalitetstilskudd for frukt. Et foretak kan kun regnes som tilsluttet foretak til et fruktlager.</article><article class="legalP" id="paragraf-5-ledd-2">Statens landbruksforvaltning kan etter søknad, godkjenne samarbeidsavtaler mellom mindre fruktlagre som grunnlag for tilskuddsberettigelse etter § 6. Søknadsfrist er 1. juni.</article><article class="legalP" id="paragraf-5-ledd-3">For fruktlagre med flere fruktlageranlegg avgjør Statens landbruksforvaltning etter søknad hvorvidt disse i tilskuddssammenheng skal betraktes som et eller flere fruktlagre jf. § 6.</article><article class="legalP" id="paragraf-5-ledd-4">Minst 90% av samlet mottak av epler og pærer skal være lagret i regi av fruktlageret, samt sortert og pakket ved fruktlagerets sentralbygg. Kravet til både lagring, sortering og pakking gjelder ikke for sommerepler og epler/pærer som leveres til press.</article><article class="legalP" id="paragraf-5-ledd-5">Statens landbruksforvaltning kan, etter søknad, godkjenne leiepakking av epler og pærer ved et annet fruktlager, av et kvantum tilsvarende fruktlagerets mottak utover 100 tonn av epler og pærer til sammen, unntatt sommerepler og epler/pærer som leveres til press. Slik leiepakking må skje for det fruktlagerets regning som har mottatt de aktuelle varemengdene fra sine tilsluttede foretak, og som derfor også skal sende årsoppgave vedrørende distrikts- og kvalitetstilskudd for disse kvanta, jf. § 4 pkt. 5, og eventuelt søke tilskudd til fruktlager i samsvar med dette.</article></article><article class="legalArticle" data-lovdata-URL="LTI/forskrift/2002-07-01-778/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Beregning av tilskudd til fruktlager</span></h2><article class="legalP" id="paragraf-6-ledd-1">Den totale tilskuddsrammen fordeles på de godkjente fruktlagre proporsjonalt etter mottatt fruktmengde i gjennomsnitt for de tre siste år inkludert søknadsåret.</article><article class="legalP" id="paragraf-6-ledd-2">I grunnlaget for fordeling av midlene skal det tas med de mengder frukt som lageret har mottatt fra tilsluttede foretak som er berettiget distrikts- og kvalitetstilskudd for frukt.</article></article><article class="legalArticle" data-lovdata-URL="LTI/forskrift/2002-07-01-778/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Innsending og behandling av søknad om tilskudd til fruktlager</span></h2><article class="legalP" id="paragraf-7-ledd-1">Frist for innsending av søknad om tilskudd til fruktlager er 15. februar.</article><article class="legalP" id="paragraf-7-ledd-2">Søknaden skal skrives på fastsatt skjema og underskrives av søkeren. Søknad fra lag, selskaper e.l. underskrives av den som forplikter laget og søknader fra umyndig person av vergen. Ved sin underskrift erkjenner søkeren at opplysningene i søknaden er fullstendige og korrekte og at opplysningene i søknaden kan registreres, jf. personopplysningsloven av 14. april 2000 nr. 31.</article><article class="legalP" id="paragraf-7-ledd-3">Søkeren er ansvarlig for at fullstendig og korrekt søknad i rett tid kommer til Statens landbruksforvaltning. Ved oversittelse av fristen kan søknaden bli avvist.</article></article><article class="legalArticle" data-lovdata-URL="LTI/forskrift/2002-07-01-778/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Opplysningsplikt</span></h2><article class="legalP" id="paragraf-8-ledd-1">Omsetningsledd er forpliktet til å gi nødvendige opplysninger. Statens landbruksforvaltning kan kreve de opplysninger og den dokumentasjon, herunder regnskapsmateriale, forretningspapirer og liknende dokumenter, som er nødvendig for å behandle søknader, utøve kontroll og forvalte ordningene på en tilfredsstillende måte.</article></article><article class="legalArticle" data-lovdata-URL="LTI/forskrift/2002-07-01-778/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Kontroll</span></h2><article class="legalP" id="paragraf-9-ledd-1">Statens landbruksforvaltning fører kontroll med at bestemmelsene i denne forskriften blir overholdt, og kan herunder foreta stedlig kontroll hos den som mottar tilskudd. Omsetningsledd plikter å yte bistand ved slik kontroll.</article></article><article class="legalArticle" data-lovdata-URL="LTI/forskrift/2002-07-01-778/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Utbetaling</span></h2><article class="legalP" id="paragraf-10-ledd-1">Tilskuddet utbetales fra Statens landbruksforvaltning til oppgitt bank- eller postgirokonto. Beregnet beløp mindre enn kr 300,- blir ikke utbetalt.</article><article class="legalP" id="paragraf-10-ledd-2">Det er ikke anledning til å overdra krav på tilskudd eller refusjon til eie eller pant.</article></article><article class="legalArticle" data-lovdata-URL="LTI/forskrift/2002-07-01-778/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Avkorting ved feilopplysninger, trekk og tilbakebetaling</span></h2><article class="legalP" id="paragraf-11-ledd-1">Feil i utbetalingen skal rettes ved tilbakebetaling/trekk i senere utbetalinger av tilskudd etter forskriften her og/eller andre tilskudd. Krav om tilbakebetaling kan fremmes selv om feilen ikke skyldes fruktlageret og selv om fruktlageret har mottatt utbetalingen i aktsom god tro. Er det gitt feil opplysninger i søknaden, kan det samlede tilskuddet fruktlageret har krav på, avkortes med et beløp tilsvarende merutbetalingen fruktlageret ville ha oppnådd ved å gi feil opplysninger. Dette gjelder selv om opplysningene er gitt i aktsom god tro.</article><article class="legalP" id="paragraf-11-ledd-2">Ved særlig grove feil kan søknaden avvises for vedkommende søknadsomgang.</article><article class="legalP" id="paragraf-11-ledd-3">Dersom feil opplysninger fra fruktlageret har ført til for mye utbetalt tilskudd, kan det kreves rente i henhold til lov av 17. desember 1976 nr. 100 (forsinkelsesrenteloven). Det samme gjelder dersom fruktlageret burde ha visst eller forstått at utbetalingen var feil.</article></article><article class="legalArticle" data-lovdata-URL="LTI/forskrift/2002-07-01-778/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Dispensasjon</span></h2><article class="legalP" id="paragraf-12-ledd-1">Statens landbruksforvaltning kan gjøre unntak fra bestemmelsene i denne forskriften når særlige grunner tilsier det. Søknader om dispensasjon skal sendes til Statens landbruksforvaltning.</article></article><article class="legalArticle" data-lovdata-URL="LTI/forskrift/2002-07-01-778/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Klage</span></h2><article class="legalP" id="paragraf-13-ledd-1">Vedtak som er truffet i medhold av forskriften kan påklages etter lov av 10. februar 1967 om behandlingsmåten i forvaltningssaker (forvaltningsloven), kapittel VI.</article><article class="legalP" id="paragraf-13-ledd-2">Landbruksdepartementet er klageinstans for vedtak som er truffet av Statens landbruksforvaltning.</article><article class="legalP" id="paragraf-13-ledd-3">Klagen sendes til Statens landbruksforvaltning.</article></article><article class="legalArticle" data-lovdata-URL="LTI/forskrift/2002-07-01-778/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse</span></h2><article class="legalP" id="paragraf-14-ledd-1">Forskriften trer i kraft straks. Fra samme tidspunkt oppheves forskrift av 14. november 2001 nr. 1285 om tilskudd i grøntsektoren og om distriktstilskudd for potetproduksjon i Nord-Norge.</article></article></main></body></html>