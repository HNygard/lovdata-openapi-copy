<!DOCTYPE html><html lang="no"><head><title>Forskrift om tilskudd til sertifisert settepotetavl.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-07-03-780</dd><dt class="dokid">DokumentID</dt><dd class="dokid">LTI/forskrift/2002-07-03-780</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 9</dd><dt class="dateInForce">I kraft fra</dt><dd class="dateInForce">2002-07-03</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-03-20-297</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">2002-07-18</dd><dt class="journalNumber">Journalnummer</dt><dd class="journalNumber">2002-0740</dd><dt class="titleShort">Korttittel</dt><dd class="titleShort">Forskrift om tilskudd til sert. settepotetavl</dd><dt class="title">Tittel</dt><dd class="title">Forskrift om tilskudd til sertifisert settepotetavl.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 3. juli 2002 med hjemmel i lov av 12. mai 1995 nr. 23 om jord (jordlova) § 18 og etter samråd med Norges Bondelag og Norsk Bonde- og Småbrukarlag.</dd><dt class="refid">RefID</dt><dd class="refid">forskrift/2002-07-03-780</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til sertifisert settepotetavl.<ul class="tocSubUl"><li>§ 1. Formål</li><li>§ 2. Definisjoner</li><li>§ 3. Vilkår for tilskudd</li><li>§ 4. Tilskudd</li><li>§ 5. Søknad</li><li>§ 6. Kontroll</li><li>§ 7. Utbetaling</li><li>§ 8. Tilbakebetaling</li><li>§ 9. Dispensasjoner</li><li>§ 10. Klage</li><li>§ 11. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2002-07-03-780" id="dokument"><h1>Forskrift om tilskudd til sertifisert settepotetavl.</h1><article class="legalArticle" data-lovdata-URL="LTI/forskrift/2002-07-03-780/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med tilskuddsordningen er å stimulere til økt bruk av settepoteter av høy kvalitet gjennom den sertifiserte settepotetavlen i klassene prebasis, basis og sertifisert.</article></article><article class="legalArticle" data-lovdata-URL="LTI/forskrift/2002-07-03-780/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">Definisjonene av klon, prebasis, basis og sertifisert gitt i forskrift av 2. juli 1996 nr. 1447 om settepoteter gjelder også for denne forskrift.</article></article><article class="legalArticle" data-lovdata-URL="LTI/forskrift/2002-07-03-780/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for tilskudd</span></h2><article class="legalP" id="paragraf-3-ledd-1">Klonavl og sertifisert avl av settepoteter må ha foregått i henhold til forskrift om settepoteter.</article></article><article class="legalArticle" data-lovdata-URL="LTI/forskrift/2002-07-03-780/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilskudd</span></h2><article class="legalP" id="paragraf-4-ledd-1">Det kan utbetales tilskudd til nedskriving av prisen på settepoteter i klassene prebasis, basis og sertifisert og til avl av klon, prebasis, basis og sertifiserte settepoteter innen rammen av bevilgninger i henhold til jordbruksavtalens bestemmelser.<ul class="defaultList"><li data-li-identifier="4.1" data-name="4.1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1"><i>Klonavl</i> <ul class="defaultList"><li data-li-identifier="a." data-name="a."><article class="listArticle" id="paragraf-4-ledd-1-punkt-1-ledd-1-punkt-1"><article class="legalP" id="paragraf-4-ledd-1-punkt-1-ledd-1-punkt-1-ledd-1">Det ytes tilskudd til klonavler etter følgende satser:</article><article class="legalP" id="paragraf-4-ledd-1-punkt-1-ledd-1-punkt-1-ledd-2">For 1. og 2. års kloner utbetales et fast beløp for hvert klonparti inntil 30 kloner, slik:</article></article></li><li><article class="listArticle" id="paragraf-4-ledd-1-punkt-1-ledd-1-punkt-2"><article class="legalP" id="paragraf-4-ledd-1-punkt-1-ledd-1-punkt-2-ledd-1">1. års klonparti kr 700,- i alt</article></article></li><li><article class="listArticle" id="paragraf-4-ledd-1-punkt-1-ledd-1-punkt-3"><article class="legalP" id="paragraf-4-ledd-1-punkt-1-ledd-1-punkt-3-ledd-1">2. års klonparti kr 1.500,- i alt.</article><article class="legalP" id="paragraf-4-ledd-1-punkt-1-ledd-1-punkt-3-ledd-2">For 3. og 4. års kloner som holdes adskilt, er tilskuddet kr 500,- per dekar, og dersom de slås sammen, betales det arealtilskudd som for prebasis.</article><article class="legalP" id="paragraf-4-ledd-1-punkt-1-ledd-1-punkt-3-ledd-3">Dersom en dyrker er pålagt flere en 30 kloner, skal godtgjørelsen for de overskytende 1. og 2. års kloner være kr 55,- per klon.</article></article></li><li data-li-identifier="b." data-name="b."><article class="listArticle" id="paragraf-4-ledd-1-punkt-1-ledd-1-punkt-4"><article class="legalP" id="paragraf-4-ledd-1-punkt-1-ledd-1-punkt-4-ledd-1">Det kan dessuten etter søknad, gis tilskudd til drift og vedlikehold av nødvendige veksthus, til testingsutgifter, jordprøvetaking for kontroll med potetcystenematode m.m., utskifting av settepoteter (punktsanering), utstyr til varmeterapi.</article></article></li></ul></article></article></li><li data-li-identifier="4.2" data-name="4.2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1"><i>Poteter av klassene prebasis, basis og sertifisert</i> <ul class="defaultList"><li data-li-identifier="a." data-name="a."><article class="listArticle" id="paragraf-4-ledd-1-punkt-2-ledd-1-punkt-1"><span class="miscHeadline"><i>Arealtilskudd</i></span><article class="legalP" id="paragraf-4-ledd-1-punkt-2-ledd-1-punkt-1-ledd-1">For klasse prebasis gis det et dyrkingstilskudd for godkjent klasse på kr 300,- per dekar. I tillegg gis et tilskudd på kr 2.000,- per parti. Parallelle kloner regnes som ett parti dersom de neste sesong vil utgjøre ett utsædsparti. Det gis ikke tilskudd til prebasissentrene.</article><article class="legalP" id="paragraf-4-ledd-1-punkt-2-ledd-1-punkt-1-ledd-2">Arealtilskuddet utbetales ordinært bare når det er levert settepoteter av de klasser som er fastsatt i forskrift om settepoteter, jf. for øvrig § 9, 3. ledd.</article></article></li><li data-li-identifier="b." data-name="b."><article class="listArticle" id="paragraf-4-ledd-1-punkt-2-ledd-1-punkt-2"><span class="miscHeadline"><i>Prisnedskriving</i></span><article class="legalP" id="paragraf-4-ledd-1-punkt-2-ledd-1-punkt-2-ledd-1">Til nedskriving av prisen på sertifiserte settepoteter i alle klasser gis et tilskudd på: <ul class="defaultList"><li data-li-identifier="-" data-name="-"><article class="listArticle" id="paragraf-4-ledd-1-punkt-2-ledd-1-punkt-2-ledd-1-punkt-1"><article class="legalP" id="paragraf-4-ledd-1-punkt-2-ledd-1-punkt-2-ledd-1-punkt-1-ledd-1">0,25 kr per kg for konvensjonelt dyrkede poteter</article></article></li><li data-li-identifier="-" data-name="-"><article class="listArticle" id="paragraf-4-ledd-1-punkt-2-ledd-1-punkt-2-ledd-1-punkt-2"><article class="legalP" id="paragraf-4-ledd-1-punkt-2-ledd-1-punkt-2-ledd-1-punkt-2-ledd-1">3,00 kr per kg for økologisk dyrkede poteter.</article></article></li></ul></article><article class="legalP" id="paragraf-4-ledd-1-punkt-2-ledd-1-punkt-2-ledd-2">Prisnedskriving skal gjøres kjent på prislister og faktura.</article></article></li><li data-li-identifier="c." data-name="c."><article class="listArticle" id="paragraf-4-ledd-1-punkt-2-ledd-1-punkt-3"><span class="miscHeadline"><i>Kvalitetstilskudd</i></span><article class="legalP" id="paragraf-4-ledd-1-punkt-2-ledd-1-punkt-3-ledd-1">Det gis et kvalitetstilskudd for klassifiserte settepoteter beregnet på grunnlag av vekttallssystemet utgitt av Statens landbrukstilsyn.</article><article class="legalP" id="paragraf-4-ledd-1-punkt-2-ledd-1-punkt-3-ledd-2">Kvalitetstilskuddet beregnes i øre per kg for de forskjellige feilenhetsintervaller på følgende måte: <table><thead><tr><th data-text-align="left" data-vertical-align="top" /><th data-text-align="left" data-vertical-align="top"><i>Feilenheter</i></th><th data-text-align="left" data-vertical-align="top"><i>Øre per kg</i></th></tr></thead><tbody><tr><td data-text-align="left" data-vertical-align="top" /><td data-text-align="left" data-vertical-align="top">15,1 – 16,0</td><td data-text-align="left" data-vertical-align="top">0</td></tr><tr><td data-text-align="left" data-vertical-align="top" /><td data-text-align="left" data-vertical-align="top">14,1 – 15,0</td><td data-text-align="left" data-vertical-align="top">1</td></tr><tr><td data-text-align="left" data-vertical-align="top" /><td data-text-align="left" data-vertical-align="top">13,1 – 14,0</td><td data-text-align="left" data-vertical-align="top">2</td></tr><tr><td data-text-align="left" data-vertical-align="top" /><td data-text-align="left" data-vertical-align="top">12,1 – 13,0</td><td data-text-align="left" data-vertical-align="top">3</td></tr><tr><td data-text-align="left" data-vertical-align="top" /><td data-text-align="left" data-vertical-align="top">11,1 – 12,0</td><td data-text-align="left" data-vertical-align="top">4</td></tr><tr><td data-text-align="left" data-vertical-align="top" /><td data-text-align="left" data-vertical-align="top">10,1 – 11,0</td><td data-text-align="left" data-vertical-align="top">5</td></tr><tr><td data-text-align="left" data-vertical-align="top" /><td data-text-align="left" data-vertical-align="top">9,1 – 10,0</td><td data-text-align="left" data-vertical-align="top">6</td></tr><tr><td data-text-align="left" data-vertical-align="top" /><td data-text-align="left" data-vertical-align="top">8,1 – 9,0</td><td data-text-align="left" data-vertical-align="top">7</td></tr><tr><td data-text-align="left" data-vertical-align="top" /><td data-text-align="left" data-vertical-align="top">7,1 – 8,0</td><td data-text-align="left" data-vertical-align="top">8</td></tr><tr><td data-text-align="left" data-vertical-align="top" /><td data-text-align="left" data-vertical-align="top">6,1 – 7,0</td><td data-text-align="left" data-vertical-align="top">9</td></tr><tr><td data-text-align="left" data-vertical-align="top" /><td data-text-align="left" data-vertical-align="top">5,1 – 6,0</td><td data-text-align="left" data-vertical-align="top">10</td></tr><tr><td data-text-align="left" data-vertical-align="top" /><td data-text-align="left" data-vertical-align="top">4,1 – 5,0</td><td data-text-align="left" data-vertical-align="top">12</td></tr><tr><td data-text-align="left" data-vertical-align="top" /><td data-text-align="left" data-vertical-align="top">3,1 – 4,0</td><td data-text-align="left" data-vertical-align="top">14</td></tr><tr><td data-text-align="left" data-vertical-align="top" /><td data-text-align="left" data-vertical-align="top">2,1 – 3,0</td><td data-text-align="left" data-vertical-align="top">16</td></tr><tr><td data-text-align="left" data-vertical-align="top" /><td data-text-align="left" data-vertical-align="top">1,1 – 2,0</td><td data-text-align="left" data-vertical-align="top">18</td></tr><tr><td data-text-align="left" data-vertical-align="top" /><td data-text-align="left" data-vertical-align="top">0 – 1,0</td><td data-text-align="left" data-vertical-align="top">20</td></tr></tbody></table></article></article></li><li data-li-identifier="d." data-name="d."><article class="listArticle" id="paragraf-4-ledd-1-punkt-2-ledd-1-punkt-4"><span class="miscHeadline"><i>Distriktstilskudd</i></span><article class="legalP" id="paragraf-4-ledd-1-punkt-2-ledd-1-punkt-4-ledd-1">Det gis et distriktstilskudd på 1 kr per kg for sertifiserte settepoteter dyrket i Nord-Norge.</article></article></li><li data-li-identifier="e." data-name="e."><article class="listArticle" id="paragraf-4-ledd-1-punkt-2-ledd-1-punkt-5"><span class="miscHeadline"><i>Frakttilskudd</i></span><article class="legalP" id="paragraf-4-ledd-1-punkt-2-ledd-1-punkt-5-ledd-1">Ved forsendelse av settepoteter av klassene prebasis, basis og sertifisert skal fraktutgiftene for produsent ikke være mer enn 15 øre per kg. For fraktutgifter utover dette ytes tilskudd. Det forutsettes at transporten skjer på billigste måte og i rasjonelle partier.</article><article class="legalP" id="paragraf-4-ledd-1-punkt-2-ledd-1-punkt-5-ledd-2">Lokale fraktutgifter ved fordeling og distribusjon av partiene dekkes ikke av tilskuddsordningen.</article></article></li></ul></article></article></li></ul></article><article class="legalP" id="paragraf-4-ledd-2">Godkjente sorter som er med i settepotetavlen, kan motta tilskudd selv om varen ikke har blitt godkjent i henhold til de ordinære kvalitetskrav når settepotetene, etter søknad til Landbrukstilsynet, likevel godkjennes for omsetning som sertifisert vare.</article></article><article class="legalArticle" data-lovdata-URL="LTI/forskrift/2002-07-03-780/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Søknad</span></h2><article class="legalP" id="paragraf-5-ledd-1">Søknad om tilskudd skal sendes Statens landbrukstilsyn som i henhold til godkjent budsjett avgjør søknadene.</article></article><article class="legalArticle" data-lovdata-URL="LTI/forskrift/2002-07-03-780/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kontroll</span></h2><article class="legalP" id="paragraf-6-ledd-1">Statens landbrukstilsyn fører kontroll med at forskriften blir fulgt. Landbruksdepartementet kan gi nærmere retningslinjer for kontrollen.</article><article class="legalP" id="paragraf-6-ledd-2">De som søker om tilskudd er forpliktet til å gi de nødvendige opplysninger og å godta de kontrolltiltak som blir bestemt.</article></article><article class="legalArticle" data-lovdata-URL="LTI/forskrift/2002-07-03-780/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utbetaling</span></h2><article class="legalP" id="paragraf-7-ledd-1">Tilskuddene utbetales av Statens landbrukstilsyn. De som får tilskudd skal avgi rapport/regnskap for hvordan tilskuddet er brukt.</article><article class="legalP" id="paragraf-7-ledd-2">Arealtilskuddet utbetales på grunnlag av analysebevis fra Statens landbrukstilsyn.</article><article class="legalP" id="paragraf-7-ledd-3">Prisnedskrivings-, kvalitets- og distriktstilskudd utbetales til autorisert settepotetforretning på grunnlag av avregning med settepotetprodusent. Avregningen skal ha følgende opplysninger:<ul class="defaultList"><li data-li-identifier="a." data-name="a."><article class="listArticle" id="paragraf-7-ledd-3-punkt-1"><article class="legalP" id="paragraf-7-ledd-3-punkt-1-ledd-1">Produsentens navn og adresse</article></article></li><li data-li-identifier="b." data-name="b."><article class="listArticle" id="paragraf-7-ledd-3-punkt-2"><article class="legalP" id="paragraf-7-ledd-3-punkt-2-ledd-1">Vareslag (sort/klasse)</article></article></li><li data-li-identifier="c." data-name="c."><article class="listArticle" id="paragraf-7-ledd-3-punkt-3"><article class="legalP" id="paragraf-7-ledd-3-punkt-3-ledd-1">Leveringsdato</article></article></li><li data-li-identifier="d." data-name="d."><article class="listArticle" id="paragraf-7-ledd-3-punkt-4"><article class="legalP" id="paragraf-7-ledd-3-punkt-4-ledd-1">Nettovekt settepotet</article></article></li><li data-li-identifier="e." data-name="e."><article class="listArticle" id="paragraf-7-ledd-3-punkt-5"><article class="legalP" id="paragraf-7-ledd-3-punkt-5-ledd-1">Analysebevis</article></article></li><li data-li-identifier="f." data-name="f."><article class="listArticle" id="paragraf-7-ledd-3-punkt-6"><article class="legalP" id="paragraf-7-ledd-3-punkt-6-ledd-1">Sats og beløp for de enkelte tilskudd.</article></article></li></ul></article><article class="legalP" id="paragraf-7-ledd-4">Frakttilskudd utbetales på grunnlag av fraktnota som skal ha følgende opplysninger:<ul class="defaultList"><li data-li-identifier="a." data-name="a."><article class="listArticle" id="paragraf-7-ledd-4-punkt-1"><article class="legalP" id="paragraf-7-ledd-4-punkt-1-ledd-1">Avsender: Navn og adresse</article></article></li><li data-li-identifier="b." data-name="b."><article class="listArticle" id="paragraf-7-ledd-4-punkt-2"><article class="legalP" id="paragraf-7-ledd-4-punkt-2-ledd-1">Mottaker: Navn og adresse</article></article></li><li data-li-identifier="c." data-name="c."><article class="listArticle" id="paragraf-7-ledd-4-punkt-3"><article class="legalP" id="paragraf-7-ledd-4-punkt-3-ledd-1">Salgs-/leveringsdato</article></article></li><li data-li-identifier="d." data-name="d."><article class="listArticle" id="paragraf-7-ledd-4-punkt-4"><article class="legalP" id="paragraf-7-ledd-4-punkt-4-ledd-1">Antall kolli og kollivekt</article></article></li><li data-li-identifier="e." data-name="e."><article class="listArticle" id="paragraf-7-ledd-4-punkt-5"><article class="legalP" id="paragraf-7-ledd-4-punkt-5-ledd-1">Avsender sted/stasjon</article></article></li><li data-li-identifier="f." data-name="f."><article class="listArticle" id="paragraf-7-ledd-4-punkt-6"><article class="legalP" id="paragraf-7-ledd-4-punkt-6-ledd-1">Bestemmelsessted/stasjon</article></article></li><li data-li-identifier="g." data-name="g."><article class="listArticle" id="paragraf-7-ledd-4-punkt-7"><article class="legalP" id="paragraf-7-ledd-4-punkt-7-ledd-1">Transportmiddel</article></article></li><li data-li-identifier="h." data-name="h."><article class="listArticle" id="paragraf-7-ledd-4-punkt-8"><article class="legalP" id="paragraf-7-ledd-4-punkt-8-ledd-1">Vareslag (sort/klasse)</article></article></li><li data-li-identifier="i." data-name="i."><article class="listArticle" id="paragraf-7-ledd-4-punkt-9"><article class="legalP" id="paragraf-7-ledd-4-punkt-9-ledd-1">Frakt.</article></article></li></ul></article></article><article class="legalArticle" data-lovdata-URL="LTI/forskrift/2002-07-03-780/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilbakebetaling</span></h2><article class="legalP" id="paragraf-8-ledd-1">Er det utbetalt for mye tilskudd kan dette kreves tilbakebetalt. Tilskuddet kan kreves tilbakebetalt, helt eller delvis, dersom det viser seg at forutsetningene for tilskuddet ikke er oppfylt.</article><article class="legalP" id="paragraf-8-ledd-2">Når krav om tilbakebetaling er framsatt kan det inndrives etter vanlige rettsregler, eller kravet kan motregnes i andre tilskudd tilskuddsmottakeren har krav på.</article><article class="legalP" id="paragraf-8-ledd-3">Det kan kreves forsinkelsesrenter av det beløp som skal tilbakebetales.</article></article><article class="legalArticle" data-lovdata-URL="LTI/forskrift/2002-07-03-780/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Dispensasjoner</span></h2><article class="legalP" id="paragraf-9-ledd-1">Statens landbrukstilsyn har fullmakt til å dispensere fra denne forskriften og kan innenfor rammen av forskriften fastsette utfyllende retningslinjer.</article><article class="legalP" id="paragraf-9-ledd-2">Når spesielle forhold tilsier det, kan det etter søknad gis dispensasjon for utbetaling av arealtilskudd selv om det ikke er levert settepoteter, jf. § 4 nr. 4.2 bokstav a.</article><article class="legalP" id="paragraf-9-ledd-3">Dyrkere som ikke får avsatt sine sertifiserte poteter til settepoteter, kan etter søknad få tilskudd til dekning av tap.</article><article class="legalP" id="paragraf-9-ledd-4">Det kan etter søknad og i forståelse med avtalepartene gis tilskudd til andre tiltak som fremmer den sertifiserte settepotetavl og bruken av sertifiserte settepoteter.</article></article><article class="legalArticle" data-lovdata-URL="LTI/forskrift/2002-07-03-780/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Klage</span></h2><article class="legalP" id="paragraf-10-ledd-1">Vedtak fattet av Statens landbrukstilsyn etter denne forskrift kan i medhold av kap. VI i forvaltningsloven av 10. februar 1967 påklages til Landbruksdepartementet. Klagefristen er 3 uker regnet fra det tidspunkt underretning om vedtaket er kommet frem. Klagen sendes om Statens landbrukstilsyn.</article></article><article class="legalArticle" data-lovdata-URL="LTI/forskrift/2002-07-03-780/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" id="paragraf-11-ledd-1">Denne forskrift trer i kraft straks. Samtidig oppheves forskrift av 20. mars 1996 nr. 297 for tilskudd til statskontrollert settepotetavl.</article></article></main></body></html>