<!DOCTYPE html><html lang="no"><head><title>Forskrift om elektronisk innsending av merverdiavgiftsoppgaver og leveringssted for papirbaserte oppgaver.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-10-18-1201</dd><dt class="dokid">DokumentID</dt><dd class="dokid">LTI/forskrift/2002-10-18-1201</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 15</dd><dt class="dateInForce">I kraft fra</dt><dd class="dateInForce">2002-10-18</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1969-06-19-66/§29</li><li>lov/1969-06-19-66/§75</li><li>forskrift/2001-06-25-762</li></ul></dd><dt class="dateOfPublication">Kunngjort</dt><dd class="dateOfPublication">2002-11-08</dd><dt class="journalNumber">Journalnummer</dt><dd class="journalNumber">2002-1050</dd><dt class="titleShort">Korttittel</dt><dd class="titleShort">Forskrift om innsending av mva-oppgaver</dd><dt class="title">Tittel</dt><dd class="title">Forskrift om elektronisk innsending av merverdiavgiftsoppgaver og leveringssted for papirbaserte oppgaver.</dd><dt class="miscInformation">Annet om dokumentet</dt><dd class="miscInformation">Fastsatt av Skattedirektoratet 18. oktober 2002 med hjemmel i lov av 19. juni 1969 nr. 66 om merverdiavgift § 29 sjette ledd og § 75 og delegeringsvedtak av 25. juni 2001 nr. 762.</dd><dt class="refid">RefID</dt><dd class="refid">forskrift/2002-10-18-1201</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om elektronisk innsending av merverdiavgiftsoppgaver og leveringssted for papirbaserte oppgaver.<ul class="tocSubUl"><li>§ 1. Elektronisk innsending</li><li>§ 2. Signatur mv.</li><li>§ 3. Tid og sted for innsending av de elektroniske oppgavene</li><li>§ 4. Vilkår for avvisning av oppgaver i mottakssentralen</li><li>§ 5. Leveringssted for papirbaserte oppgaver</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2002-10-18-1201" id="dokument"><h1>Forskrift om elektronisk innsending av merverdiavgiftsoppgaver og leveringssted for papirbaserte oppgaver.</h1><article class="legalArticle" data-lovdata-URL="LTI/forskrift/2002-10-18-1201/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Elektronisk innsending</span></h2><article class="legalP" id="paragraf-1-ledd-1">Omsetningsoppgave etter merverdiavgiftsloven § 29 kan sendes elektronisk i samsvar med bestemmelsene i denne forskrift. For øvrig gjelder bestemmelsene i merverdiavgiftsloven tilsvarende.</article></article><article class="legalArticle" data-lovdata-URL="LTI/forskrift/2002-10-18-1201/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Signatur mv.</span></h2><article class="legalP" id="paragraf-2-ledd-1">Elektronisk innsendt oppgave anses signert og autentisert etter merverdiavgiftsloven § 29 siste ledd ved angivelse av fødselsnummer og organisasjonsnummer, samt bruk av PIN-kode som gir fullmakt til å godkjenne oppgaven.</article><article class="legalP" id="paragraf-2-ledd-2">Avgiftsmyndighetene tildeler i tillegg en særlig PIN-kode som gir tilgang til å fylle ut oppgaven i skjermbildet.</article><article class="legalP" id="paragraf-2-ledd-3">Tildeling av PIN-kode skjer på den måte som Skattedirektoratet bestemmer.</article></article><article class="legalArticle" data-lovdata-URL="LTI/forskrift/2002-10-18-1201/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tid og sted for innsending av de elektroniske oppgavene</span></h2><article class="legalP" id="paragraf-3-ledd-1">Elektronisk innsendt oppgave skal sendes til den mottakssentral som Skattedirektoratet bestemmer.</article><article class="legalP" id="paragraf-3-ledd-2">Oppgaven anses fremkommet når den er loggført som godkjent i mottakssentralen. Godkjenningen bekreftes ved elektronisk kvittering.</article></article><article class="legalArticle" data-lovdata-URL="LTI/forskrift/2002-10-18-1201/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Vilkår for avvisning av oppgaver i mottakssentralen</span></h2><article class="legalP" id="paragraf-4-ledd-1">Elektronisk innsendt oppgave blir avvist når avsender har mottatt en melding om at oppgaven inneholder formelle eller logiske feil uten at feilen blir rettet, eller at det blir gitt noen nærmere forklaring på feilen.</article><article class="legalP" id="paragraf-4-ledd-2">Hvis oppgaven blir avvist av grunn som nevnt i første ledd anses oppgaven som ikke sendt.</article></article><article class="legalArticle" data-lovdata-URL="LTI/forskrift/2002-10-18-1201/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Leveringssted for papirbaserte oppgaver</span></h2><article class="legalP" id="paragraf-5-ledd-1">Papirbasert oppgave sendes til den mottakssentral som Skattedirektoratet bestemmer.</article></article><article class="legalArticle" data-lovdata-URL="LTI/forskrift/2002-10-18-1201/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Forskriften trer i kraft straks.</article></article></main></body></html>