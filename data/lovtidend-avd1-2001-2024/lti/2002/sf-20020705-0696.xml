<!DOCTYPE html><html lang="no"><head><title>Forskrift om enhetskvoteordning og rederikvoteordning for fartøy med industritråltillatelse.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-07-05-696</dd><dt class="dokid">DokumentID</dt><dd class="dokid">LTI/forskrift/2002-07-05-696</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 7</dd><dt class="dateInForce">I kraft fra</dt><dd class="dateInForce">2002-07-05</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§5a</li></ul></dd><dt class="dateOfPublication">Kunngjort</dt><dd class="dateOfPublication">2002-07-05</dd><dt class="journalNumber">Journalnummer</dt><dd class="journalNumber">2002-0756</dd><dt class="titleShort">Korttittel</dt><dd class="titleShort">Forskrift om enhetskvoteordn., industritrålere</dd><dt class="title">Tittel</dt><dd class="title">Forskrift om enhetskvoteordning og rederikvoteordning for fartøy med industritråltillatelse.</dd><dt class="miscInformation">Annet om dokumentet</dt><dd class="miscInformation">Fastsatt ved Kronprinsreg.res. 5. juli 2002 med hjemmel i lov av 3. juni 1983 nr. 40 om saltvannsfiske m.v. § 5a. Fremmet av Fiskeridepartementet.</dd><dt class="refid">RefID</dt><dd class="refid">forskrift/2002-07-05-696</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om enhetskvoteordning og rederikvoteordning for fartøy med industritråltillatelse.<ul class="tocSubUl"><li>Innledende bestemmelser<ul class="tocSubUl"><li>§ 1. Hvem forskriften gjelder</li><li>§ 2. Formål</li><li>§ 3. Enhetskvote og kvotefaktorer</li><li>§ 4. Samarbeidende rederier og sammenslutning av rederier</li></ul></li><li>Enhetskvoteordning<ul class="tocSubUl"><li>§ 5. Rederi som kan tildeles enhetskvote</li><li>§ 6. Vilkår for tildeling av enhetskvote</li><li>§ 7. Varighet, kvotetak m.m.</li></ul></li><li>Rederikvoteordning<ul class="tocSubUl"><li>§ 8. Slumpfiskeordning</li></ul></li><li>Vedtaksmyndighet og ikrafttredelse<ul class="tocSubUl"><li>§ 9. Vedtaksmyndighet, ikrafttredelse</li><li>§ 10. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2002-07-05-696" id="dokument"><h1>Forskrift om enhetskvoteordning og rederikvoteordning for fartøy med industritråltillatelse.</h1><section class="section" id="kapittel-1" data-lovdata-URL="LTI/forskrift/2002-07-05-696/KAPITTEL_1"><h2>Innledende bestemmelser</h2><article class="legalArticle" data-lovdata-URL="LTI/forskrift/2002-07-05-696/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Hvem forskriften gjelder</span></h3><article class="legalP" id="kapittel-1-paragraf-1-ledd-1">Forskriften gjelder for fartøy som eierne har industritråltillatelse for etter forskrift av 12. desember 1986 nr. 2185 om tildeling av tillatelse til å drive fiske med trål.</article></article><article class="legalArticle" data-lovdata-URL="LTI/forskrift/2002-07-05-696/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Formål</span></h3><article class="legalP" id="kapittel-1-paragraf-2-ledd-1">Enhetskvoteordningen har som formål å bidra til en tilpasning av industritrålgruppen til ressursgrunnlaget og et bedret driftsgrunnlag for det enkelte fartøy, ved å legge til rette for å redusere antall fartøy i gruppen.</article></article><article class="legalArticle" data-lovdata-URL="LTI/forskrift/2002-07-05-696/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Enhetskvote og kvotefaktorer</span></h3><article class="legalP" id="kapittel-1-paragraf-3-ledd-1">Årskvoten for fiske etter makrell, lodde, norsk vårgytende sild og nordsjøsild for fartøy nevnt i § 1 kan deles i enhetskvoter.</article><article class="legalP" id="kapittel-1-paragraf-3-ledd-2">Fiskeridirektoratet fastsetter kvotefaktoren for det enkelte fartøy i det enkelte fiskeri. Kvotefaktoren fastsettes i samsvar med fartøyets basiskvote for så vidt gjelder fiskeslag som reguleres etter basiskvotemodellen, og til kvoten som tildeles for ett fartøy for fiskeslag som er regulert med like kvoter pr. fartøy.</article></article><article class="legalArticle" data-lovdata-URL="LTI/forskrift/2002-07-05-696/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Samarbeidende rederier og sammenslutning av rederier</span></h3><article class="legalP" id="kapittel-1-paragraf-4-ledd-1">Samarbeidende rederier er to eller flere rederier som har etablert et eierfellesskap uten å dele styringsorgan og administrasjon.</article><article class="legalP" id="kapittel-1-paragraf-4-ledd-2">Sammenslutning mellom to eller flere rederier er et eierfellesskap der rederiene deler samme administrasjon og styringsorgan.</article><article class="legalP" id="kapittel-1-paragraf-4-ledd-3">Fiskeridirektoratet skal godkjenne formene for samarbeid eller sammenslutning i forhold til enhetskvoteordningen.</article></article></section><section class="section" id="kapittel-2" data-lovdata-URL="LTI/forskrift/2002-07-05-696/KAPITTEL_2"><h2>Enhetskvoteordning</h2><article class="legalArticle" data-lovdata-URL="LTI/forskrift/2002-07-05-696/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Rederi som kan tildeles enhetskvote</span></h3><article class="legalP" id="kapittel-2-paragraf-1-ledd-1">Et rederi som eier eller blir eier av to eller flere fartøy som nevnt i § 1, kan etter søknad tildeles enhetskvote eller deler av en enhetskvote. Det samme gjelder rederier som nevnt i § 4.</article><article class="legalP" id="kapittel-2-paragraf-1-ledd-2">Dersom et fiskeri blir regulert på fartøynivå etter reglene i saltvannsfiskeloven etter at et fartøy er tatt ut av fiske, jf. § 6, og dette fiskeslaget blir omfattet av enhetskvoteordningen, jf. § 3, kan det tildeles enhetskvote i dette fiskeriet for det eller de gjenværende fartøy dersom det uttatte fartøyet fylte vilkårene for å bli tildelt kvote i vedkommende fiskeri.</article></article><article class="legalArticle" data-lovdata-URL="LTI/forskrift/2002-07-05-696/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Vilkår for tildeling av enhetskvote</span></h3><article class="legalP" id="kapittel-2-paragraf-2-ledd-1">Enhetskvote eller deler av en enhetskvote kan tildeles når:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">rederiet, samarbeidende rederi eller sammenslutningen av rederi melder ett eller flere fartøy som nevnt i § 1, ut av merkeregisteret,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">alle konsesjoner og deltakeradganger knyttet til fartøyet eller fartøyene som blir meldt ut av merkeregisteret blir oppgitt, og</article></article></li><li data-li-identifier="c)" data-name="c)"><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">det blir tinglyst i skipsregisteret at fartøyet eller fartøyene ikke kan nyttes i fiske underlagt norsk fiskerijurisdiksjon og at salg av fartøyet ut av landet forutsetter samtykke fra fiskerimyndighetene.</article></article></li></ul></article><article class="legalP" id="kapittel-2-paragraf-2-ledd-2">Dersom det er gitt tilsagn om industritrålkonsesjon til erstatning for et fartøy som er solgt eller på annen måte gått tapt for rederiet, kan oppgivelse av slikt tilsagn likestilles med utmelding av fartøy fra merkeregisteret og oppgivelse av konsesjon.</article><article class="legalP" id="kapittel-2-paragraf-2-ledd-3">Tilleggskonsesjoner eller deltakeradganger som oppgis i henhold til første ledd bokstav b, kan tildeles det gjenværende fartøyet dersom distrikts- eller fiskeripolitiske hensyn ikke taler mot en slik tildeling, fartøyet for øvrig fyller vilkårene for tildeling av slik konsesjon eller deltakeradgang og den aktuelle konsesjon eller deltakeradgangen har vært nyttet aktivt.</article><article class="legalP" id="kapittel-2-paragraf-2-ledd-4">Vilkåret nevnt i første ledd bokstav c kan fravikes, enten i forbindelse med tildeling av enhetskvote eller senere, dersom tilsvarende heftelse tinglyses på annet fartøy innført i merkeregisteret.</article><article class="legalP" id="kapittel-2-paragraf-2-ledd-5">Det kan settes vilkår for tildeling av enhetskvote, når dette følger av alminnelige forvaltningsrettslige regler.</article></article><article class="legalArticle" data-lovdata-URL="LTI/forskrift/2002-07-05-696/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Varighet, kvotetak m.m.</span></h3><article class="legalP" id="kapittel-2-paragraf-3-ledd-1">Enhetskvote tildeles for ett år av gangen, og kan tildeles i inntil 13 år. Dersom det fartøyet som tas ut av fiske blir kondemnert, kan enhetskvote tildeles i inntil 18 år. Kravet om kondemnering kan fravikes, dersom et annet fartøy innført i merkeregisteret kondemneres i stedet for det uttatte fartøyet.</article><article class="legalP" id="kapittel-2-paragraf-3-ledd-2">Et rederi, samarbeidende rederi eller en sammenslutning av rederi kan ikke tildeles mer enn 10% av summen av basiskvotene for fartøyene i gruppen i det enkelte fiskeri, eller 10% av gruppekvoten for fiskeslag som ikke er regulert med basiskvotemodellen.</article><article class="legalP" id="kapittel-2-paragraf-3-ledd-3">Et fartøy kan ikke tildeles mer enn en kvote tilsvarende en basiskvote på 375 tonn for det enkelte fiskeslag, eller tilsvarende kvoten som tildeles for fiske med to fartøyer for fiskeslag som ikke er regulert med basiskvotemodellen.</article><article class="legalP" id="kapittel-2-paragraf-3-ledd-4">Enhetskvote tildeles for fiske med det enkelte fartøy, og kan ikke overdras.</article></article></section><section class="section" id="kapittel-3" data-lovdata-URL="LTI/forskrift/2002-07-05-696/KAPITTEL_3"><h2>Rederikvoteordning</h2><article class="legalArticle" data-lovdata-URL="LTI/forskrift/2002-07-05-696/§8" data-name="§8" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Slumpfiskeordning</span></h3><article class="legalP" id="kapittel-3-paragraf-1-ledd-1">Etter en dato som fastsettes i den årlige reguleringsforskriften for hvert enkelt fiskeslag, kan inntil 20% av kvotene av de fiskeslag som er nevnt i § 3 og som er tildelt for fiske med et fartøy som er omfattet av denne forskrift, tillates fisket med et annet fartøy som er omfattet av forskriften og som tilhører samme rederi, samarbeidende eller sammensluttede rederi.</article><article class="legalP" id="kapittel-3-paragraf-1-ledd-2">Fartøyet eller fartøyene som ikke skal nyttes i fiske etter vedkommende fiskeslag, må tas ut av alt fiske under norsk og utenlandsk flagg mens fiske etter første ledd pågår.</article></article></section><section class="section" id="kapittel-4" data-lovdata-URL="LTI/forskrift/2002-07-05-696/KAPITTEL_4"><h2>Vedtaksmyndighet og ikrafttredelse</h2><article class="legalArticle" data-lovdata-URL="LTI/forskrift/2002-07-05-696/§9" data-name="§9" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Vedtaksmyndighet, ikrafttredelse</span></h3><article class="legalP" id="kapittel-4-paragraf-1-ledd-1">Fiskeridirektoratet fatter vedtak etter denne forskrift.</article></article><article class="legalArticle" data-lovdata-URL="LTI/forskrift/2002-07-05-696/§10" data-name="§10" id="kapittel-4-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-2-ledd-1">Forskriften trer i kraft straks.</article></article></section></main></body></html>