<!DOCTYPE html><html lang="no"><head><title>Forskrift om endring i forskrift om tollfrihet for reiseutstyr og reisegods.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-05-07-457</dd><dt class="dokid">DokumentID</dt><dd class="dokid">LTI/forskrift/2002-05-07-457</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 5</dd><dt class="dateInForce">I kraft fra</dt><dd class="dateInForce">2002-06-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1978-05-26-12</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1966-12-16-1</li></ul></dd><dt class="dateOfPublication">Kunngjort</dt><dd class="dateOfPublication">2002-05-24</dd><dt class="journalNumber">Journalnummer</dt><dd class="journalNumber">2002-0414</dd><dt class="titleShort">Korttittel</dt><dd class="titleShort">Endr. i forskrift om tollfrihet for reiseutstyr</dd><dt class="title">Tittel</dt><dd class="title">Forskrift om endring i forskrift om tollfrihet for reiseutstyr og reisegods.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 7. mai 2002 med hjemmel i tolltariffen § 11 pkt. 10 og kgl.res. av 16. desember 1966 nr. 1.</dd><dt class="refid">RefID</dt><dd class="refid">forskrift/2002-05-07-457</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tollfrihet for reiseutstyr og reisegods.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-05-07-457" id="dokument"><h1>Forskrift om endring i forskrift om tollfrihet for reiseutstyr og reisegods.</h1><section class="section" data-name="kapI" id="kapittel-1" data-lovdata-URL="LTI/forskrift/2002-05-07-457/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 26. mai 1978 nr. 12 om tollfrihet på reiseutstyr og reisegods gjøres følgende endringer:</article> <article class="defaultP" margin-top="true">§ 6 nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-1-punkt-1"><span class="miscHeadline"><i>Korte ruter – hovedregel</i></span><article class="legalP" id="kapittel-1-ledd-1-punkt-1-ledd-1">Med korte ruter menes fartøysruter mellom norske havner fra og med Risør i vest til svenskegrensen i øst, og svenske havner fra norskegrensen i nord til og med Lysekil i sør.</article><article class="legalP" id="kapittel-1-ledd-1-punkt-1-ledd-2">Varer kjøpt om bord i fartøyer som trafikkerer korte ruter mellom Norge og utlandet, tillates ikke medbragt toll- og avgiftsfritt etter bestemmelsene i § 2 og § 3 foran med mindre annet er bestemt.</article><article class="legalP" id="kapittel-1-ledd-1-punkt-1-ledd-3">Dersom fartøyet har foretatt regulært anløp av utenlands havn, tillates passasjerer likevel å ta med toll- og avgiftsfritt inntil 40 sigaretter eller 20 sigarer eller sigarillos eller 100 gram andre tobakksvarer og inntil 1/2 kg sjokolade og sukkervarer.</article><article class="legalP" id="kapittel-1-ledd-1-punkt-1-ledd-4">Hvis passasjeren kan dokumentere at varen er kjøpt i utlandet, har han imidlertid rett til å innføre toll- og avgiftsfritt varer etter bestemmelsene i § 2 og § 3 foran.</article><article class="legalP" id="kapittel-1-ledd-1-punkt-1-ledd-5">Selv om fartøyet har foretatt anløp av utenlandsk havn som ligger utenfor de grenser som er satt for korte ruter, kommer bestemmelsene under § 2 og § 3 foran likevel ikke til anvendelse for varer som er kjøpt om bord av passasjerer, når det ut fra fartøyets ruteopplegg vesentlig antas å dreie seg om charterturer eller utfluktsturer, og turen tar mindre enn 48 timer regnet fra fartøyet forlater siste havn i Norge og inntil det igjen anløper norsk havn.</article></article></li></ul></article> <article class="defaultP" margin-top="true">§ 6 ny nr. 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-ledd-1-punkt-2"><span class="miscHeadline"><i>Korte ruter – særskilt tillatelse</i></span><article class="legalP" id="kapittel-1-ledd-1-punkt-2-ledd-1">Tolldistriktssjefen kan likevel gi tillatelse til proviantering for salg til passasjer på fartøysrute mellom norsk havn fra og med Risør i vest til og med Sandefjord i øst og svensk havn fra og med Strømstad i nord til og med Lysekil i sør.</article><article class="legalP" id="kapittel-1-ledd-1-punkt-2-ledd-2">Slik tillatelse kan gis til fartøysruter i helårstrafikk etter en regelmessig rutetabell, som har kapasitet til å transportere gods og kjøretøy i betydelig omfang og hvor det er lagt til rette for en tilfredsstillende tollkontroll.</article><article class="legalP" id="kapittel-1-ledd-1-punkt-2-ledd-3">Når slik tillatelse er gitt, kan den reisende innføre varer kjøpt om bord etter bestemmelsene i § 2 og § 3 foran.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2002-05-07-457/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juni 2002.</article></section></main></body></html>