<!DOCTYPE html><html lang="no"><head><title>Vedtekter for Jordfondet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-12-12-1784</dd><dt class="dokid">DokumentID</dt><dd class="dokid">LTI/forskrift/2002-12-12-1784</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 19</dd><dt class="dateInForce">I kraft fra</dt><dd class="dateInForce">2002-12-12</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2003-01-09</dd><dt class="journalNumber">Journalnummer</dt><dd class="journalNumber">2003-0022</dd><dt class="titleShort">Korttittel</dt><dd class="titleShort">Vedtekter for Jordfondet</dd><dt class="title">Tittel</dt><dd class="title">Vedtekter for Jordfondet.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 12. desember 2002 etter fullmakt fra Stortinget, jf. St.prp.nr.63 (2001–2002), vedtak V nr. 9.</dd><dt class="refid">RefID</dt><dd class="refid">forskrift/2002-12-12-1784</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtekter for Jordfondet.<ul class="tocSubUl"><li>I<ul class="tocSubUl"><li>§ 1. (formål og anvendelse)</li><li>§ 2. (innbetaling og tilbakeføring)</li><li>§ 3. (leieinntekter og tap)</li><li>§ 4. (forvaltning)</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-12-12-1784" id="dokument"><h1>Vedtekter for Jordfondet.</h1><section class="section" data-name="kapI" id="kapittel-1" data-lovdata-URL="LTI/forskrift/2002-12-12-1784/KAPITTEL_1"><h2 data-text-align="center">I</h2><article class="legalArticle" data-lovdata-URL="LTI/forskrift/2002-12-12-1784/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">(formål og anvendelse)</span></h3><article class="legalP" id="kapittel-1-paragraf-1-ledd-1">Fondet har til formål å medvirke til omstilling i landbruket ved at staten erverver landbrukseiendommer for videresalg. Videre skal fondet medvirke til vern av skogområder etter naturvernloven.</article><article class="legalP" id="kapittel-1-paragraf-1-ledd-2">Fondet kan brukes til<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-1-ledd-2-punkt-1"><article class="legalP" id="kapittel-1-paragraf-1-ledd-2-punkt-1-ledd-1">erverv av eiendommer som skal brukes for å sikre jordlovens formål</article></article></li><li data-li-identifier="-" data-name="-"><article class="listArticle" id="kapittel-1-paragraf-1-ledd-2-punkt-2"><article class="legalP" id="kapittel-1-paragraf-1-ledd-2-punkt-2-ledd-1">erverv av eiendommer og areal til bruk ved samferdselsorienterte jordskifter og makeskifte</article></article></li><li data-li-identifier="-" data-name="-"><article class="listArticle" id="kapittel-1-paragraf-1-ledd-2-punkt-3"><article class="legalP" id="kapittel-1-paragraf-1-ledd-2-punkt-3-ledd-1">erstatning for vern og vederlag i forbindelse med vern av skogområder etter naturvernloven, og til å dekke kostnader ved kjøp av vernet og foreslått vernet eiendom, samt til kjøp av makeskiftearealer i forbindelse med vern. I tillegg kan denne delen av fondsmidlene dekke utgifter som er knyttet til gjennomføringen av vernet.</article></article></li></ul></article><article class="legalP" id="kapittel-1-paragraf-1-ledd-3">Det blir ikke ytt lån av fondet.</article></article><article class="legalArticle" data-lovdata-URL="LTI/forskrift/2002-12-12-1784/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">(innbetaling og tilbakeføring)</span></h3><article class="legalP" id="kapittel-1-paragraf-2-ledd-1">Fondet blir finansiert med overføringer fra statsbudsjettet. Eiendommer innkjøpt for videresalg skal selges så snart som mulig og salgssummen tilbakeføres fondet. Denne delen av bruken av fondet skal gå i balanse. Eventuelle tap og leieinntekter behandles særskilt, jf. nedenfor.</article></article><article class="legalArticle" data-lovdata-URL="LTI/forskrift/2002-12-12-1784/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">(leieinntekter og tap)</span></h3><article class="legalP" id="kapittel-1-paragraf-3-ledd-1">Netto leieinntekter skal føres til inntekt på Landbrukets utviklingsfond når videresalget av eiendommen gjennomføres og eiendommens konto i Jordfondet blir gjort opp. Leieinntekter av en eiendom kan nyttes til å dekke utgifter (for eksempel til vedlikehold av bygninger) som ikke kan eller bør belastes framtidig kjøper av vedkommende eiendom.</article><article class="legalP" id="kapittel-1-paragraf-3-ledd-2">Netto tap som staten har på jordformidling etter jordloven belastes Landbrukets utviklingsfond når kontoen i Jordfondet for den enkelte eiendom blir gjort opp.</article></article><article class="legalArticle" data-lovdata-URL="LTI/forskrift/2002-12-12-1784/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">(forvaltning)</span></h3><article class="legalP" id="kapittel-1-paragraf-4-ledd-1">Forvaltningen av fondet og de ordninger som blir finansiert av fondet følger de krav som er satt til statlig økonomistyring i økonomiregelverket for staten, herunder plassering av fondsmidlene i statskassen, og ellers det som følger av disse vedtektene.</article><article class="legalP" id="kapittel-1-paragraf-4-ledd-2">Fondet ligger under Landbruksdepartementet som fastsetter rammer og retningslinjer for bruken av fondsmidlene og forvaltningen for øvrig. Rammer og retningslinjer for forvaltningen av midler til skogvern fastsettes i samråd med Miljøverndepartementet.</article><article class="legalP" id="kapittel-1-paragraf-4-ledd-3">Ansvaret for fondsforvaltningen er delegert til Statens landbruksforvaltning (SLF) som fører regnskap og rapporter til departementet. SLF påser at det er etablert hensiktsmessige rutiner for kontakten med forvaltningsorganer som forvalter ordninger under fondet, slik at det sikres god og effektiv økonomistyring.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2002-12-12-1784/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Vedtektene trer i kraft straks.</article></section></main></body></html>