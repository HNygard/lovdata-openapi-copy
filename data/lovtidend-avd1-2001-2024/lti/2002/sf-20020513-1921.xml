<!DOCTYPE html><html lang="no"><head><title>Forskrift om opptak til studier ved Høgskolen i Bodø som ikke er regulert av nasjonale forskrifter eller rammeplaner.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-05-13-1921</dd><dt class="dokid">DokumentID</dt><dd class="dokid">LTI/forskrift/2002-05-13-1921</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 13 s 1949</dd><dt class="dateInForce">I kraft fra</dt><dd class="dateInForce">Fra og med opptaket våren 2002</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§37</li><li>lov/1995-05-12-22/§39</li><li>forskrift/1998-03-11-243</li></ul></dd><dt class="dateOfPublication">Kunngjort</dt><dd class="dateOfPublication">2005-11-25</dd><dt class="journalNumber">Journalnummer</dt><dd class="journalNumber">2005-1023</dd><dt class="titleShort">Korttittel</dt><dd class="titleShort">Forskrift om opptak til studier ved HiBo</dd><dt class="title">Tittel</dt><dd class="title">Forskrift om opptak til studier ved Høgskolen i Bodø som ikke er regulert av nasjonale forskrifter eller rammeplaner.</dd><dt class="miscInformation">Annet om dokumentet</dt><dd class="miscInformation">Fastsatt av styret for Høgskolen i Bodø 13. mai 2002 med hjemmel i lov 12. mai 1995 nr. 22 om universiteter og høgskoler § 37 og § 39 og delegeringsvedtak 11. mars 1998 nr. 243.</dd><dt class="refid">RefID</dt><dd class="refid">forskrift/2002-05-13-1921</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak til studier ved Høgskolen i Bodø som ikke er regulert av nasjonale forskrifter eller rammeplaner.<ul class="tocSubUl"><li>§ 1. Området forskriften gjelder for</li><li>§ 2. Opptakskomité</li><li>§ 3. Opptaksgrunnlaget</li><li>§ 4. Opptak utenom poengreglene</li><li>§ 5. Utenlandsk utdanning</li><li>§ 6. Opptak til mastergrad</li><li>§ 7. Opptak til treårige studieløp – valgfrie</li><li>§ 8. Rangering av søkere/beregning av konkurransepoeng</li><li>§ 9. Forhåndsløfte</li><li>§ 10. Søknadsfrist</li><li>§ 11. Reservering av studieplass</li><li>§ 12. Frist for ettersending av vitnemål</li><li>§ 13. Klagefrist</li><li>§ 14. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/2002-05-13-1921" id="dokument"><h1>Forskrift om opptak til studier ved Høgskolen i Bodø som ikke er regulert av nasjonale forskrifter eller rammeplaner.</h1><article class="legalArticle" data-lovdata-URL="LTI/forskrift/2002-05-13-1921/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Området forskriften gjelder for</span></h2><article class="legalP" id="paragraf-1-ledd-1">Forskriften gjelder for opptak til studier ved Høgskolen i Bodø som ikke er regulert og fastsatt av nasjonale forskrifter eller rammeplaner med opptak- og rangeringsregelverk.</article></article><article class="legalArticle" data-lovdata-URL="LTI/forskrift/2002-05-13-1921/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Opptakskomité</span></h2><article class="legalP" id="paragraf-2-ledd-1">Opptak til lavere grads studier foretas av egen opptakskomité.</article><article class="legalP" id="paragraf-2-ledd-2">Opptak til høgre grads studier foretas av egen opptakskomité.</article></article><article class="legalArticle" data-lovdata-URL="LTI/forskrift/2002-05-13-1921/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Opptaksgrunnlaget</span></h2><article class="legalP" id="paragraf-3-ledd-1">Det kreves generell studiekompetanse etter gjeldende regler. Utover dette kreves det normalt fullført annen høgre utdanning og/eller relevant yrkespraksis. Relevant yrkespraksis kan i enkelte tilfeller erstatte hele eller deler av kravet til høgre utdanning. Krav ut over generell studiekompetanse fastsettes av de respektive avdelingsstyrer/kollegiet, og framgår av utfyllende bestemmelser til denne forskrift.</article><article class="legalP" id="paragraf-3-ledd-2">Søkere som ikke har generell studiekompetanse vil på individuelt grunnlag kunne vurderes ut fra sin realkompetanse.</article><article class="legalP" id="paragraf-3-ledd-3">Opptakskomiteen kan godta opptak av studenter som ved studiestart mangler deler av opptaksgrunnlaget. Opptaksgrunnlaget må være fullstendig før vitnemål i studiet kan utstedes.</article></article><article class="legalArticle" data-lovdata-URL="LTI/forskrift/2002-05-13-1921/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Opptak utenom poengreglene</span></h2><article class="legalP" id="paragraf-4-ledd-1">Søkerne kan etter spesiell vurdering tas opp utenom poengreglene dersom sykdom, funksjonshemming, annet morsmål eller andre forhold gir grunn til å anta at eksamensresultatene ikke gir et riktig bilde av søkerens kvalifikasjoner. Kvalifiserte søkere som ikke kan poengberegnes rangeres av opptakskomiteen etter individuell vurdering.</article></article><article class="legalArticle" data-lovdata-URL="LTI/forskrift/2002-05-13-1921/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utenlandsk utdanning</span></h2><article class="legalP" id="paragraf-5-ledd-1">Søkere med utenlandsk utdanning som tas opp til studier hvor undervisningen er forutsatt å skulle gjennomføres på norsk, må i tillegg til de øvrige kravene for opptak dokumentere kunnskaper i norsk på nivå med norsk 3-årig videregående opplæring, eller annen likeverdig kompetanse. Kvalifiserte søkere som ikke kan poengberegnes rangeres av opptakskomiteen etter individuell vurdering.</article></article><article class="legalArticle" data-lovdata-URL="LTI/forskrift/2002-05-13-1921/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Opptak til mastergrad</span></h2><article class="legalP" id="paragraf-6-ledd-1">Opptak til mastergradsstudier krever ett av følgende:<ul class="defaultList"><li data-li-identifier="-" data-name="-"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">bachelorgrad,</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">cand.mag.-grad</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">annen grad eller yrkesutdanning av minimum 180 studiepoengs (60 vekttall) omfang</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">i særlige tilfeller kan høgskolen godkjenne annen likeverdig utdanning og/eller yrkespraksis.</article></article></li></ul></article><article class="legalP" id="paragraf-6-ledd-2">Rektor kan på vegne av styret fastsette at bestemte fag, emner eller emnegrupper skal inngå i opptaksgrunnlaget. Rektor har også på vegne av styret myndighet til å fastsette særlige faglige minstekrav for opptak til studier i form av karaktersnitt eller karakterpoeng.</article></article><article class="legalArticle" data-lovdata-URL="LTI/forskrift/2002-05-13-1921/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Opptak til treårige studieløp – valgfrie</span></h2><article class="legalP" id="paragraf-7-ledd-1">Med dette menes studieløp som ikke er forhåndsdefinert av høgskolen.</article><article class="legalP" id="paragraf-7-ledd-2">Opptakskrav til treårige studieløp følger de ordinære kriteriene som er satt til første studieår. I tilfeller hvor det inngår en videreutdanning i det treårige studieløpet, forutsettes det at opptakskravet til dette må være oppfylt.</article><article class="legalP" id="paragraf-7-ledd-3">Studenter som er tatt opp til et treårig løp, har fortrinnsrett til studiet i tilfeller hvor det oppstår konkurranse om plassene.</article><article class="legalP" id="paragraf-7-ledd-4">Det tas forbehold om oppstart av studiene som defineres i det treårige løpet.</article></article><article class="legalArticle" data-lovdata-URL="LTI/forskrift/2002-05-13-1921/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Rangering av søkere/beregning av konkurransepoeng</span></h2><ul class="defaultList"><li data-li-identifier="1." data-name="1."><article class="listArticle" id="paragraf-8-punkt-1"><article class="legalP" id="paragraf-8-punkt-1-ledd-1">Rektor fastsetter på vegne av styret, etter forslag fra kollegiet/avdelingsstyrene, rangeringsregler og regler for tilleggspoeng. Regelverket framgår av utfyllende bestemmelser til denne forskrift.</article></article></li><li data-li-identifier="2." data-name="2."><article class="listArticle" id="paragraf-8-punkt-2"><article class="legalP" id="paragraf-8-punkt-2-ledd-1">Ved lik poengsum rangeres eldre søkere foran yngre.</article></article></li></ul><article class="legalP" id="paragraf-8-ledd-1">Styret kan fastsette spesielle kvotegrupper for opptak til enkelte studier.</article></article><article class="legalArticle" data-lovdata-URL="LTI/forskrift/2002-05-13-1921/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Forhåndsløfte</span></h2><article class="legalP" id="paragraf-9-ledd-1">Søkere som har dokumentert behov for tidlig svar, kan be om forhåndsløfte. Forhåndsløfte kan gis søkere som normalt ville ha fått tilbud om studieplass ved forrige ordinære opptak.</article></article><article class="legalArticle" data-lovdata-URL="LTI/forskrift/2002-05-13-1921/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Søknadsfrist</span></h2><article class="legalP" id="paragraf-10-ledd-1">Søknadsfristen er normalt 15. april. Søkere som søker opptak utenom poengreglene eller søker om forhåndsløfte må sende begrunnet søknad med dokumentasjon innen 2 uker før søknadsfristen.</article><article class="legalP" id="paragraf-10-ledd-2">Søknadsfristen fastsettes til 1. mars for søkere med fullført lærerutdanning og eksterne grunnutdanningsstudenter (allmennlærerstudenter) som søker opptak til studier ved Avdeling for lærerutdanning.</article></article><article class="legalArticle" data-lovdata-URL="LTI/forskrift/2002-05-13-1921/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Reservering av studieplass</span></h2><article class="legalP" id="paragraf-11-ledd-1">Tildelt studieplass kan reserveres til året etter når opptaksorganet finner at det foreligger tungtveiende grunner.</article></article><article class="legalArticle" data-lovdata-URL="LTI/forskrift/2002-05-13-1921/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Frist for ettersending av vitnemål</span></h2><article class="legalP" id="paragraf-12-ledd-1">Frist for ettersending av vitnemål er 1. juli for studier med søknadsfrist 15. april. Ettersendingsfrist for studier med annen søknadsfrist er 3 uker etter søknadsfrist.</article></article><article class="legalArticle" data-lovdata-URL="LTI/forskrift/2002-05-13-1921/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Klagefrist</span></h2><article class="legalP" id="paragraf-13-ledd-1">Frist for å klage på vedtaket er senest 3 uker etter mottatt brev fra høgskolen, jf. forvaltningslovens § 29.</article><article class="legalP" id="paragraf-13-ledd-2">Klagen skal stiles til Høgskolen i Bodøs sentrale klagenemnd. Klagen må underskrives av den som klager eller den klager gir fullmakt. I klagen skal det oppgis hvilket vedtak det klages over, den endring som ønskes, og det bør oppgis hvilke grunner som legges til klagen, jf. forvaltningslovens § 32.</article></article><article class="legalArticle" data-lovdata-URL="LTI/forskrift/2002-05-13-1921/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttreden</span></h2><article class="legalP" id="paragraf-14-ledd-1">Forskriften trer i kraft fra og med opptaket våren 2002.</article></article></main></body></html>