<!DOCTYPE html><html lang="no"><head><title>Forskrift om endring i forskrift om elektrisk utstyr.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-06-27-792</dd><dt class="dokid">DokumentID</dt><dd class="dokid">LTI/forskrift/2002-06-27-792</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 9</dd><dt class="dateInForce">I kraft fra</dt><dd class="dateInForce">2002-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-08-10-713</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1929-05-24-4/§10</li><li>forskrift/1995-08-04-692</li><li>forskrift/1995-08-10-4270</li></ul></dd><dt class="dateOfPublication">Kunngjort</dt><dd class="dateOfPublication">2002-07-23</dd><dt class="journalNumber">Journalnummer</dt><dd class="journalNumber">2002-0667</dd><dt class="titleShort">Korttittel</dt><dd class="titleShort">Endr. i forskrift om elektrisk utstyr</dd><dt class="title">Tittel</dt><dd class="title">Forskrift om endring i forskrift om elektrisk utstyr.</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for brann- og elsikkerhet 27. juni 2002 med hjemmel i lov av 24. mai 1929 nr. 4 om tilsyn med elektriske anlegg og elektrisk utstyr § 10 annet ledd, jf. Kronprinsreg.res. av 4. august 1995 nr. 692, jf. delegeringsbrev av 10. august 1995 nr. 4270. Jf. EØS-avtalen vedlegg II kap. XXX nr. 2 (direktiv 98/79/EF).</dd><dt class="refid">RefID</dt><dd class="refid">forskrift/2002-06-27-792</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om elektrisk utstyr.<ul class="tocSubUl"><li>I<ul class="tocSubUl"><li>§ 57. Omfang</li><li>§ 58. Vilkår for markedsføring</li><li>§ 59. Krav til sikkerhet</li><li>§ 60. Antakelse om oppfyllelse av sikkerhetskravene</li><li>§ 61. Dokumentasjon på at sikkerhetskravene er oppfylt</li><li>§ 62. Overgangsregler</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-06-27-792" id="dokument"><h1>Forskrift om endring i forskrift om elektrisk utstyr.</h1><section class="section" data-name="kapI" id="kapittel-1" data-lovdata-URL="LTI/forskrift/2002-06-27-792/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 10. august 1995 nr. 713 om elektrisk utstyr gjøres følgende endringer:</article> <article class="defaultP" margin-top="true">§ 2 bokstav A definisjonen «Ansvarlig representant» skal lyde:</article><article class="legalP" id="kapittel-1-ledd-2"><i>Ansvarlig representant:</i> Enhver fysisk eller juridisk person som er etablert innen EØS og uttrykkelig er utpekt av produsenten, og som opptrer på vegne av produsenten og kan kontaktes av myndigheter og instanser når det gjelder produsentens forpliktelser i henhold til denne forskrift.</article> <article class="defaultP" margin-top="true">I § 2 bokstav A definisjonen «Markedsføring» skal «kap. VI og VII» erstattes med «kap. VI, VII og IX».</article> <article class="defaultP" margin-top="true">I § 2 bokstav A definisjonen «Produsent» skal «kap. VI og VII» erstattes med «kap. VI, VII og IX».</article> <article class="defaultP" margin-top="true">§ 2 bokstav A definisjonen «Tiltenkt formål» skal lyde:</article><article class="legalP" id="kapittel-1-ledd-3"><i>Tiltenkt formål:</i> Den bruk som utstyret er tenkt å skulle brukes til, i henhold til produsentens opplysninger ved merking, i bruksanvisningen og/eller i reklamematerialet og lignende.</article> <article class="defaultP" margin-top="true">I § 2 bokstav B skal overskriften «Kapittel VI og VII» erstattes med «Kapittel VI, VII og IX».</article> <article class="defaultP" margin-top="true">§ 2 bokstav B under ny overskrift «Kapittel VI, VII og IX» skal definisjonen «Markedsføring» lyde:</article><article class="legalP" id="kapittel-1-ledd-4"><i>Markedsføring:</i> Første gang et utstyr som ikke er beregnet til klinisk utprøving eller på vurdering av ytelse, mot betaling eller vederlagsfritt stilles til rådighet med sikte på distribusjon og/eller bruk innen EØS, uansett om utstyret er nytt eller gjenoppbygget.</article> <article class="defaultP" margin-top="true">I § 2 bokstav b under ny overskrift «Kapittel VI, VII og IX» definisjonen «Produsent» skal «kap VI og VII» erstattes med «kap. VI, VII og IX».</article> <article class="defaultP" margin-top="true">I § 2 bokstav B skal overskriften «Kapittel VII» erstattes med «Kapittel VII og IX».</article> <article class="defaultP" margin-top="true">I § 2 bokstav B ny overskrift «Kapittel VII og IX» definisjonen «Medisinsk utstyr» annet strekpunkt skal «kontroll» erstattes med «overvåking».</article> <article class="defaultP" margin-top="true">I § 2 bokstav B ny overskrift «Kapittel VII og IX» definisjonen «Medisinsk utstyr» fjerde strekpunkt skal «svangerskapsforebygging» erstattes med «svangerskapsforebyggelse».</article> <article class="defaultP" margin-top="true">I § 2 bokstav B ny overskrift «Kapittel VII og IX» definisjonen «Tilbehør» skal tilføyes:</article><article class="legalP" id="kapittel-1-ledd-5">I denne definisjon betraktes ikke invasivt utstyr og utstyr som anbringes i direkte kontakt med menneskekroppen med det formål å ta en prøve, som tilbehør til medisinsk utstyr til in vitro-diagnostikk.</article> <article class="defaultP" margin-top="true">§ 2 bokstav B ny overskrift «Kapittel VII og IX» definisjonen «Utstyr som brukes til in vitro-diagnostikk» skal lyde:</article><article class="legalP" id="kapittel-1-ledd-6"><i>Medisinsk utstyr til in vitro-diagnostikk:</i> Ethvert medisinsk utstyr som er et reagens, et reagensprodukt, en kalibrator, et kontrollmateriale, testsett (kit), instrument, apparat, utstyr eller system, brukt alene eller i kombinasjon, som av produsenten er beregnet på å brukes in vitro i forbindelse med undersøkelse av prøver fra menneskekroppen, herunder blod- og vevsdonasjoner, utelukkende eller hovedsakelig for det formål å skaffe opplysninger:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">om en fysiologisk eller patologisk tilstand,<br />eller</article></article></li><li data-li-identifier="-" data-name="-"><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">om en medfødt anomali,<br />eller</article></article></li><li data-li-identifier="-" data-name="-"><article class="listArticle" id="kapittel-1-ledd-6-punkt-3"><article class="legalP" id="kapittel-1-ledd-6-punkt-3-ledd-1">som gjør det mulig å fastslå sikkerhet og kompatibilitet med potensielle mottakere,<br />eller</article></article></li><li data-li-identifier="-" data-name="-"><article class="listArticle" id="kapittel-1-ledd-6-punkt-4"><article class="legalP" id="kapittel-1-ledd-6-punkt-4-ledd-1">som gjør det mulig å overvåke terapeutiske tiltak.</article></article></li></ul></article><article class="legalP" id="kapittel-1-ledd-7">Prøvebeholdere betraktes som medisinsk utstyr til in vitro-diagnostikk. Med «prøvebeholdere» menes utstyr, enten det er lufttomt eller ikke, som av produsenten er særskilt beregnet på direkte å inneholde og oppbevare prøver fra menneskekroppen med sikte på in vitro-diagnostikk.</article> <article class="defaultP" margin-top="true">§ 2 bokstav B ny overskrift «Kapittel VII og IX» nye definisjoner skal lyde:</article><article class="legalP" id="kapittel-1-ledd-8"><i>Utstyr beregnet på vurdering av ytelse:</i> Ethvert utstyr som av produsenten er beregnet på å underkastes en eller flere undersøkelser for vurdering av ytelse i medisinske analyselaboratorier eller i andre egnede miljøer utenfor produsentens egne lokaler.</article><article class="legalP" id="kapittel-1-ledd-9"><i>Utstyr til selvtesting:</i> Ethvert utstyr som av produsenten er beregnet på å kunne brukes av legfolk i hjemlige omgivelser.</article> <article class="defaultP" margin-top="true">§ 8 siste ledd skal lyde:</article><article class="legalP" id="kapittel-1-ledd-10">For utstyr som omfattes av reglene i kapittel III – IX kan det være fastsatt særlige overgangsregler.</article> <article class="defaultP" margin-top="true">I § 9 annet ledd siste punktum skal «se kap. III – VIII» erstattes med «se kap. III – IX».</article> <article class="defaultP" margin-top="true">I § 11 første og annet ledd skal «kapitlene III – VIII» erstattes med «kapitlene III – IX».</article> <article class="defaultP" margin-top="true">I § 12 siste ledd siste punktum skal «se kap. III – VIII» erstattes med «se kap. III – IX».</article> <article class="defaultP" margin-top="true">§ 14 første ledd skal lyde:</article><article class="legalP" id="kapittel-1-ledd-11">Forutsetningene for CE-merking fremgår av de enkelte spesielle bestemmelser i kapitlene III, IV, VI, VII og IX.</article> <article class="defaultP" margin-top="true">§ 18 skal lyde:</article><article class="legalP" id="kapittel-1-ledd-12">Produkt- og Elektrisitetstilsynet kan kreve at den som produserer, importerer eller markedsfører elektrisk utstyr, fremlegger representativ prøve av utstyret eller iverksetter undersøkelser som finnes nødvendig for å vurdere utstyrets egenskaper eller virkninger. Produkt- og Elektrisitetstilsynet kan selv iverksette slike undersøkelser eller foreta nødvendig prøvetaking og kontroll av utstyr. Kostnadene bæres av vedkommende tilvirker eller importør, med mindre departementet bestemmer at kostnadene skal dekkes av det offentlige. Krav på refusjon av kostnadene er tvangsgrunnlag for utlegg.</article> <article class="defaultP" margin-top="true">I § 19 annet ledd skal «jf kapitlene VI – VIII» erstattes med «jf. kapitlene VI – IX».</article> <article class="defaultP" margin-top="true">§ 24 oppheves.</article> <article class="defaultP" margin-top="true">§ 25 annet ledd første punktum skal lyde:</article><article class="legalP" id="kapittel-1-ledd-13">Reglene i dette kapittel omfatter ikke elektrisk utstyr som reguleres i kapitlene VI, VII og IX, med mindre produsenten i overgangsperioden for kapittel IX velger å ikke følge reglene i kapittel IX.</article> <article class="defaultP" margin-top="true">§ 30 oppheves.</article> <article class="defaultP" margin-top="true">I § 45 tredje punktum skal «in vitro diagnostisk utstyr» erstattes med «medisinsk utstyr til in vitro-diagnostikk i kapittel IX».</article> <article class="defaultP" margin-top="true">§ 54 oppheves.</article> <article class="defaultP" margin-top="true">Nytt kapittel IX skal lyde:</article> <article class="defaultP" margin-top="true"><i>Kapittel IX. Spesielle bestemmelser om visse typer medisinsk utstyr til in vitro-diagnostikk:</i></article><article class="futureLegalArticle" data-name="§57" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 57</span>. <span class="legalArticleTitle">Omfang</span></span><article class="legalP" id="kapittel-1-foreslåttparagraf-1-ledd-1">Reglene i dette kapitlet får anvendelse på elektrisk utstyr som omfattes av direktiv 98/79/EF om medisinsk utstyr til in vitro-diagnostikk og dets tilbehør. I dette kapitlet betraktes tilbehør som selvstendig utstyr til in vitro-diagnostikk.</article><article class="legalP" id="kapittel-1-foreslåttparagraf-1-ledd-2">I dette kapitlet omfatter kalibrator- og kontrollmateriale alle slags stoffer, materialer eller gjenstander som av produsenten er bestemt til å fastsette måleforhold eller kontrollere ytelsesegenskaper for et utstyr i forhold til tiltenkt bruk.</article><article class="legalP" id="kapittel-1-foreslåttparagraf-1-ledd-3">Produkter beregnet på alminnelig bruk i laboratorium, er ikke medisinsk utstyr til in vitro-diagnostikk med mindre disse produktene på grunn av sine egenskaper av produsenten er særskilt beregnet på in vitro-diagnostikk.</article><article class="legalP" id="kapittel-1-foreslåttparagraf-1-ledd-4">Dette kapitlet gjelder ikke for utstyr som utelukkende produseres og brukes innenfor én og samme helseinstitusjon og på produksjonsstedet, eller brukes i lokaler som ligger i umiddelbar nærhet uten å bli overført til en annen juridisk enhet. For slikt utstyr vises det til forskrift om bruk og vedlikehold av elektromedisinsk utstyr.</article></article><article class="futureLegalArticle" data-name="§58" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 58</span>. <span class="legalArticleTitle">Vilkår for markedsføring</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">1. Utstyr som omfattes av dette kapittel kan markedsføres eller tas i bruk dersom samtlige krav i bokstavene a til c og eventuelt bokstav d er oppfylt. For utstyr beregnet på vurdering av ytelse gjelder bestemmelsen i § 58 nr. 2.<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-nummer-1-punkt-1"><article class="legalP" id="kapittel-1-foreslåttparagraf-2-nummer-1-punkt-1-ledd-1">Utstyret oppfyller kravene i § 59, jf. § 60,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-nummer-1-punkt-2"><article class="legalP" id="kapittel-1-foreslåttparagraf-2-nummer-1-punkt-2-ledd-1">dette er bekreftet i samsvar med § 61 og</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-nummer-1-punkt-3"><article class="legalP" id="kapittel-1-foreslåttparagraf-2-nummer-1-punkt-3-ledd-1">utstyret er påført CE-merkingen i samsvar med § 14, jf. § 61.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-nummer-1-punkt-4"><article class="legalP" id="kapittel-1-foreslåttparagraf-2-nummer-1-punkt-4-ledd-1">I tillegg skal identifikasjonsnummeret som benyttes av det tekniske kontrollorgan som er ansvarlig for rutinene under produksjonsprosessen, påføres sammen med CE-merkingen for følgende utstyr: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-2-nummer-1-punkt-4-ledd-1-punkt-1"><article class="legalP" id="kapittel-1-foreslåttparagraf-2-nummer-1-punkt-4-ledd-1-punkt-1-ledd-1">utstyr til selvtesting som er påført CE-merking iht. reglene i vedlegg in vitro III,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-nummer-1-punkt-4-ledd-1-punkt-2"><article class="legalP" id="kapittel-1-foreslåttparagraf-2-nummer-1-punkt-4-ledd-1-punkt-2-ledd-1">eller øvrig utstyr som er påført CE-merking iht. reglene i vedlegg in vitro IV, VI og VII.</article></article></li></ul></article></article></li></ul></article><article class="numberedLegalP" data-numerator="2" id="kapittel-1-foreslåttparagraf-2-nummer-2">2. Utstyr beregnet på vurdering av ytelse kan stilles til rådighet for de(n) som skal utføre undersøkelsen dersom nedenfor angitte krav er oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-nummer-2-punkt-1"><article class="legalP" id="kapittel-1-foreslåttparagraf-2-nummer-2-punkt-1-ledd-1">utstyret oppfyller kravene i § 59, jf. § 60 og</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-nummer-2-punkt-2"><article class="legalP" id="kapittel-1-foreslåttparagraf-2-nummer-2-punkt-2-ledd-1">dette er bekreftet i samsvar med § 61.</article></article></li></ul></article></article><article class="futureLegalArticle" data-name="§59" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 59</span>. <span class="legalArticleTitle">Krav til sikkerhet</span></span><article class="legalP" id="kapittel-1-foreslåttparagraf-3-ledd-1">Utstyret skal oppfylle de grunnleggende krav til sikkerhet i vedlegg in vitro I, så langt disse kommer til anvendelse på elektromedisinsk utstyr. Ved anvendelse av disse kravene skal det legges vekt på utstyrets tiltenkte formål.</article><article class="legalP" id="kapittel-1-foreslåttparagraf-3-ledd-2">Informasjon som er nødvendig for å sikre at utstyret blir brukt på en sikker måte, herunder særlig brukerveiledninger og informasjon ment for pasienten, skal være på norsk. For utstyr til selvtesting skal all informasjon som er ment for pasienten være på norsk.</article><article class="legalP" id="kapittel-1-foreslåttparagraf-3-ledd-3">Informasjonen nevnt ovenfor kan erstattes med harmoniserte symboler, anerkjente koder eller andre tiltak.</article></article><article class="futureLegalArticle" data-name="§60" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 60</span>. <span class="legalArticleTitle">Antakelse om oppfyllelse av sikkerhetskravene</span></span></article> <article class="defaultP" margin-top="true"><i>1. Generelt</i></article><article class="legalP" id="kapittel-1-ledd-14">Kravene i § 59 anses oppfylt dersom utstyret er utført i samsvar med de tilsvarende nasjonale standarder som er vedtatt til gjennomføring av de harmoniserte standardene hvis referansenummer er offentliggjort i De Europeiske Fellesskaps Tidende.</article> <article class="defaultP" margin-top="true"><i>2. Utstyr på liste A og B i vedlegg in vitro II</i></article><article class="legalP" id="kapittel-1-ledd-15">De grunnleggende krav nevnt i § 59 anses som oppfylt for utstyr som er konstruert og framstilt i samsvar med de felles tekniske spesifikasjoner som er utarbeidet for utstyr på liste A i vedlegg in vitro II, og om nødvendig for utstyr på liste B i vedlegg in vitro II.</article><article class="legalP" id="kapittel-1-ledd-16">Produsentene skal som hovedregel overholde de felles tekniske spesifikasjoner som offentliggjøres i De Europeiske Fellesskaps Tidende. Dersom produsentene av berettigede grunner ikke følger disse spesifikasjonene, skal de bruke løsninger som minst er på nivå med disse.</article><article class="legalP" id="kapittel-1-ledd-17">I dette kapittel omfatter henvisning til de harmoniserte standarder også de felles tekniske spesifikasjoner.</article><article class="futureLegalArticle" data-name="§61" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 61</span>. <span class="legalArticleTitle">Dokumentasjon på at sikkerhetskravene er oppfylt</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">1. For alt utstyr, bortsett fra utstyr nevnt i vedlegg in vitro II og utstyr beregnet på vurdering av ytelse, skal produsenten for å kunne påføre CE-merking følge framgangsmåten omhandlet i vedlegg in vitro III, og fylle ut den EF-samsvarserklæringen som kreves, før dette utstyret markedsføres.<article class="legalP" id="kapittel-1-foreslåttparagraf-5-nummer-1-ledd-1">For alt utstyr til selvtesting, bortsett fra utstyret nevnt i vedlegg in vitro II og utstyr beregnet på vurdering av ytelse, skal produsenten før ovennevnte EF-erklæring fylles ut, oppfylle tilleggskravene omhandlet i vedlegg in vitro III nr. 6. I stedet for å følge denne framgangsmåten, kan produsenten følge framgangsmåten fastsatt i nr. 2 eller i nr. 3.</article></article><article class="numberedLegalP" data-numerator="2" id="kapittel-1-foreslåttparagraf-5-nummer-2">2. For utstyr oppført på liste A i vedlegg in vitro II, bortsett fra utstyr beregnet på vurdering av ytelse, skal produsenten for å kunne påføre CE-merking:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-nummer-2-punkt-1"><article class="legalP" id="kapittel-1-foreslåttparagraf-5-nummer-2-punkt-1-ledd-1">følge framgangsmåten for EFs samsvarserklæring (fullstendig kvalitetssikringssystem) omhandlet i vedlegg in vitro IV, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-nummer-2-punkt-2"><article class="legalP" id="kapittel-1-foreslåttparagraf-5-nummer-2-punkt-2-ledd-1">følge framgangsmåten for EF-typeprøving omhandlet i vedlegg in vitro V, sammen med framgangsmåten for EFs samsvarserklæring (kvalitetssikring av produksjonen) omhandlet i vedlegg in vitro VII.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-5-nummer-3">3. For utstyr oppført på liste B i vedlegg in vitro II, bortsett fra utstyr beregnet på vurdering av ytelse, skal produsenten for å kunne påføre CE-merking:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-nummer-3-punkt-1"><article class="legalP" id="kapittel-1-foreslåttparagraf-5-nummer-3-punkt-1-ledd-1">følge framgangsmåten for EFs samsvarserklæring (fullstendig kvalitetssikringssystem) omhandlet i vedlegg in vitro IV, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-nummer-3-punkt-2"><article class="legalP" id="kapittel-1-foreslåttparagraf-5-nummer-3-punkt-2-ledd-1">følge framgangsmåten for EF-typeprøving omhandlet i vedlegg in vitro V, sammen med: <ul class="defaultList"><li data-li-identifier="i)" data-name="i)"><article class="listArticle" id="kapittel-1-foreslåttparagraf-5-nummer-3-punkt-2-ledd-1-punkt-1"><article class="legalP" id="kapittel-1-foreslåttparagraf-5-nummer-3-punkt-2-ledd-1-punkt-1-ledd-1">framgangsmåten for EF-verifisering omhandlet i vedlegg in vitro VI, eller</article></article></li><li data-li-identifier="ii)" data-name="ii)"><article class="listArticle" id="kapittel-1-foreslåttparagraf-5-nummer-3-punkt-2-ledd-1-punkt-2"><article class="legalP" id="kapittel-1-foreslåttparagraf-5-nummer-3-punkt-2-ledd-1-punkt-2-ledd-1">framgangsmåten for EFs samsvarserklæring (kvalitetssikring av produksjonen) omhandlet i vedlegg in vitro VII.</article></article></li></ul></article></article></li></ul></article><article class="numberedLegalP" data-numerator="4" id="kapittel-1-foreslåttparagraf-5-nummer-4">4. For utstyr beregnet på vurdering av ytelse, skal produsenten følge framgangsmåten omhandlet i vedlegg in vitro VIII, og utarbeide erklæringen omhandlet i nevnte vedlegg, før utstyret stilles til rådighet.<article class="legalP" id="kapittel-1-foreslåttparagraf-5-nummer-4-ledd-1">Denne bestemmelse berører ikke nasjonale etiske regler knyttet til bruk av vev eller stoffer av human opprinnelse for å gjennomføre undersøkelser for vurdering av ytelse.</article></article><article class="numberedLegalP" data-numerator="5" id="kapittel-1-foreslåttparagraf-5-nummer-5">5. I forbindelse med samsvarsvurderingen for et utstyr skal produsenten og det teknisk kontrollorgan dersom det trekkes inn, ta hensyn til de resultater som foreligger i henhold til den vurdering og verifisering som eventuelt er foretatt i samsvar med denne forskrift på et mellomstadium under framstillingen.</article><article class="numberedLegalP" data-numerator="6" id="kapittel-1-foreslåttparagraf-5-nummer-6">6. Produsenten kan overlate til sin representant å iverksette framgangsmåtene omhandlet i vedlegg in vitro III, V, VI og VIII.</article><article class="numberedLegalP" data-numerator="7" id="kapittel-1-foreslåttparagraf-5-nummer-7">7. Produsenten skal oppbevare samsvarserklæringen, den tekniske dokumentasjonen omhandlet i vedlegg in vitro III – VIII, og de vedtak, rapporter og sertifikater som de teknisk kontrollorganene har utstedt, og stille dem til rådighet for nasjonale myndigheter til kontrollformål i fem år etter at det siste produktet ble framstilt. Dersom produsenten ikke er etablert i Fellesskapet, skal produsentens representant være forpliktet til å stille ovennevnte dokumentasjon til rådighet på anmodning.</article><article class="numberedLegalP" data-numerator="8" id="kapittel-1-foreslåttparagraf-5-nummer-8">8. Når samsvarsvurderingen forutsetter at et teknisk kontrollorgan trekkes inn, kan produsenten eller produsentens representant henvende seg til et organ de selv velger, innenfor rammene av de oppgaver det tekniske kontrollorgan skal utføre.</article><article class="numberedLegalP" data-numerator="9" id="kapittel-1-foreslåttparagraf-5-nummer-9">9. Det tekniske kontrollorgan kan, når det er berettiget, kreve alle opplysninger eller data som er nødvendige for å innføre og opprettholde samsvarsattestering på bakgrunn av den framgangsmåte som er valgt.</article><article class="numberedLegalP" data-numerator="10" id="kapittel-1-foreslåttparagraf-5-nummer-10">10. De vedtak et teknisk kontrollorgan gjør i samsvar med vedlegg in vitro III, IV og V, skal gjelde i høyst fem år og kan på anmodning framsatt på det tidspunkt som er avtalt i den kontrakt de to parter har undertegnet, forlenges for høyst fem år om gangen.<article class="legalP" id="kapittel-1-foreslåttparagraf-5-nummer-10-ledd-1">Bestemmelsene i denne paragraf får tilsvarende anvendelse på alle fysiske eller juridiske personer som framstiller utstyr omfattet av denne forskrift, og som uten å markedsføre utstyret tar det i bruk og benytter det i sin yrkesvirksomhet, med de unntak nevnt i § 57.</article></article></article><article class="futureLegalArticle" data-name="§62" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 62</span>. <span class="legalArticleTitle">Overgangsregler</span></span><article class="legalP" id="kapittel-1-foreslåttparagraf-6-ledd-1">Fram til 7. desember 2003 kan reglene i kapittel III og IV anvendes som alternativ til reglene i dette kapittel. I en ytterligere periode på to år er det tillatt å ta utstyret i bruk.</article></article> <article class="defaultP" margin-top="true"><i>Vedlegg til kapittel IX:</i><table><tbody><tr><td data-text-align="left" data-vertical-align="top">Vedlegg in vitro I:</td><td data-text-align="left" data-vertical-align="top">Grunnleggende krav, jf. § 59.</td></tr><tr><td data-text-align="left" data-vertical-align="top">Vedlegg in vitro II:</td><td data-text-align="left" data-vertical-align="top">Liste over utstyr nevnt i § 61 nr. 2 og 3.</td></tr><tr><td data-text-align="left" data-vertical-align="top">Vedlegg in vitro III:</td><td data-text-align="left" data-vertical-align="top">EFs samsvarserklæring, jf. § 61.</td></tr><tr><td data-text-align="left" data-vertical-align="top">Vedlegg in vitro IV:</td><td data-text-align="left" data-vertical-align="top">EFs samsvarserklæring (fullstendig kvalitetssikringssystem), jf. § 61.</td></tr><tr><td data-text-align="left" data-vertical-align="top">Vedlegg in vitro V:</td><td data-text-align="left" data-vertical-align="top">EF-typeprøving, jf. § 61.</td></tr><tr><td data-text-align="left" data-vertical-align="top">Vedlegg in vitro VI:</td><td data-text-align="left" data-vertical-align="top">EF-verifisering, jf. § 61.</td></tr><tr><td data-text-align="left" data-vertical-align="top">Vedlegg in vitro VII:</td><td data-text-align="left" data-vertical-align="top">EFs samsvarserklæring (kvalitetssikring av produksjonen), jf. § 61.</td></tr><tr><td data-text-align="left" data-vertical-align="top">Vedlegg in vitro VIII:</td><td data-text-align="left" data-vertical-align="top">Erklæring og framgangsmåter for utstyr beregnet på vurdering av ytelser, jf. § 61.</td></tr></tbody></table></article></section><section class="section" data-name="kapII" id="kapittel-2" data-lovdata-URL="LTI/forskrift/2002-06-27-792/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft fra 1. juli 2002.</article></section></main></body></html>