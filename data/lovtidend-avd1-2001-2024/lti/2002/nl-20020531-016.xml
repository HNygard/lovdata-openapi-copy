<!DOCTYPE html><html lang="no"><head><title>Lov om endringer i skattelovgivningen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2002-05-31-16</dd><dt class="dokid">DokumentID</dt><dd class="dokid">LTI/lov/2002-05-31-16</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 5</dd><dt class="dateInForce">I kraft fra</dt><dd class="dateInForce">2002-05-31</dd><dt class="changesToDocuments">Endrer</dt><dd class="changesToDocuments"><ul><li>lov/1952-11-21-2</li><li>lov/1975-06-13-35</li><li>lov/1999-03-26-14</li></ul></dd><dt class="dateOfPublication">Kunngjort</dt><dd class="dateOfPublication">2002-05-31</dd><dt class="journalNumber">Journalnummer</dt><dd class="journalNumber">2002-0352</dd><dt class="titleShort">Korttittel</dt><dd class="titleShort">Endringslov til skattelovgivningen</dd><dt class="title">Tittel</dt><dd class="title">Lov om endringer i skattelovgivningen.</dd><dt class="miscInformation">Annet om dokumentet</dt><dd class="miscInformation">Ot.prp.nr.34 (2001–2002), Innst.O.nr.34 (2001–2002) og Besl.O.nr.44 (2001–2002). Odels- og lagtingsvedtak hhv. 9. og 18. april 2002. Fremmet av Finansdepartementet.</dd><dt class="refid">RefID</dt><dd class="refid">lov/2002-05-31-16</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i skattelovgivningen.<ul class="tocSubUl"><li>I</li><li>II</li><li>III<ul class="tocSubUl"><li>§ 18-8. Skattemessig inngangsverdi for avskrivbare fysiske driftsmidler som er særskilte for kraftforetak</li></ul></li><li>IV</li></ul></li></ul></dd></dl></header><main class="documentBody" data-lovdata-URL="LTI/lov/2002-05-31-16" id="dokument"><h1>Lov om endringer i skattelovgivningen.</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov av 21. november 1952 nr. 2 om betaling og innkreving av skatt.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov av 13. juni 1975 nr. 35 om skattlegging av undersjøiske petroleumsforekomster m.v.</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov av 26. mars 1999 nr. 14 om skatt på formue og inntekt (skatteloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2002-05-31-16/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 21. november 1952 nr. 2 om betaling og innkreving av skatt gjøres følgende endringer:</article> <article class="defaultP" margin-top="true">§ 11 nr. 1 skal lyde:</article><article class="legalP" id="kapittel-1-ledd-2">Når den skattepliktige ikke legger fram skattekort og arbeidsgiveren heller ikke på annen måte har fått de opplysninger som fremgår av skattekortet, skal det foretas forskottstrekk med 50 pst. Det samme gjelder når det skal foretas forskottstrekk i ytelser etter folketrygdloven kapittel 4, 8, 9, 10, 11 og 14. Forskottstrekk i andre ytelser som nevnt i § 5 e, foretas med 30 pst.</article> <article class="defaultP" margin-top="true">§ 33 nr. 2 skal lyde:</article><article class="legalP" id="kapittel-1-ledd-3">Skattetrekk etter bestemmelsene i denne paragraf settes i verk ved at det i rekommandert brev eller på annen påviselig måte gis arbeidsgiveren eller den som foretar utbetalingen på vegne av arbeidsgiveren, pålegg om å holde trekkbeløpet tilbake. Trekkpålegget gjelder også for det organ som utbetaler dagpenger under arbeidsløshet etter folketrygdloven kapittel 4 og sykepenger etter folketrygdloven kapittel 8.</article></section><section class="section" data-name="kapII" id="kapittel-2" data-lovdata-URL="LTI/lov/2002-05-31-16/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 13. juni 1975 nr. 35 om skattlegging av undersjøiske petroleumsforekomster m.v. gjøres følgende endring:</article> <article class="defaultP" margin-top="true">§ 6 nr. 3 første ledd nytt annet og tredje punktum skal lyde:</article><article class="legalP" id="kapittel-2-ledd-2">Statens partsstilling utøves av Oljeskattekontoret. Skattebetalingsloven § 48 nr. 4 annet og tredje punktum gjelder tilsvarende.</article> <article class="defaultP" margin-top="true">Gjeldende annet til fjerde punktum blir nytt fjerde til sjette punktum.</article></section><section class="section" data-name="kapIII" id="kapittel-3" data-lovdata-URL="LTI/lov/2002-05-31-16/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 26. mars 1999 nr. 14 om skatt på formue og inntekt (skatteloven) gjøres følgende endring:</article> <article class="defaultP" margin-top="true">Ny § 18-8 skal lyde:</article><article class="futureLegalArticle" data-name="§18-8" id="kapittel-3-foreslåttparagraf-1"><span class="futureLegalArticleHeader">§ 18-8. <span class="legalArticleTitle">Skattemessig inngangsverdi for avskrivbare fysiske driftsmidler som er særskilte for kraftforetak</span></span><article class="legalP" id="kapittel-3-foreslåttparagraf-1-ledd-1">For driftsmidler som pr. 1. januar 1997 inngikk i skattyters åpningsbalanse med skattemessig inngangsverdi fastsatt etter lov 28. juni 1996 nr. 41 om endringer i lov 18. august 1911 om skatt på formue og inntekt Overgangsregel til §§ 19 e, 26 c, 136 annet ledd A nr. 1 første ledd eller B, skal gjenanskaffelsesverdi beregnet av Norges vassdrags- og energidirektorat tilsvare de verdier som ble fastsatt og rapportert av direktoratet i 1997 etter § 2-7 i forskrift 20. januar 1997 nr. 79 om fastsettelse av skattemessige inngangsverdier pr. 1. januar 1997 for særskilte driftsmidler i kraftforetak.</article></article></section><section class="section" data-name="kapIV" id="kapittel-4" data-lovdata-URL="LTI/lov/2002-05-31-16/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Endringene under I trer i kraft straks.</article><article class="legalP" id="kapittel-4-ledd-2">Endringen under II trer i kraft straks med virkning for rettssaker hvor stevning er innkommet etter ikrafttreden.</article><article class="legalP" id="kapittel-4-ledd-3">Endringen under III trer i kraft straks med virkning fra og med inntektsåret 2001.</article></section></main></body></html>