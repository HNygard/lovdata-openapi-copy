<!DOCTYPE html><html lang="no"><head><title>Forskrift om endring i forskrift for ressursforvaltning i petroleumsvirksomheten (ressursforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-12-16-1651</dd><dt class="dokid">DokumentID</dt><dd class="dokid">LTI/forskrift/2002-12-16-1651</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 18</dd><dt class="dateInForce">I kraft fra</dt><dd class="dateInForce">2003-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-06-18-749</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-11-29-72/§10-18</li><li>forskrift/1997-06-27-653/§46</li><li>forskrift/1997-06-27-653/§47</li><li>forskrift/1997-06-27-653/§48</li><li>forskrift/1997-06-27-653/§53</li><li>forskrift/1997-06-27-653/§67</li><li>forskrift/1997-06-27-653/§74</li><li>forskrift/1991-10-04-1016</li></ul></dd><dt class="dateOfPublication">Kunngjort</dt><dd class="dateOfPublication">2002-12-30</dd><dt class="journalNumber">Journalnummer</dt><dd class="journalNumber">2002-1342</dd><dt class="titleShort">Korttittel</dt><dd class="titleShort">Endr. i ressursforskriften</dd><dt class="title">Tittel</dt><dd class="title">Forskrift om endring i forskrift for ressursforvaltning i petroleumsvirksomheten (ressursforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Oljedirektoratet 16. desember 2002 med hjemmel i lov av 29. november 1996 nr. 72 om petroleumsvirksomhet § 10-18, jf. kgl.res. av 27. juni 1997 nr. 653 § 46, § 47, § 48, § 53, § 67 og § 74, jf. delegeringsvedtak av 4. oktober 1991 nr. 1016.</dd><dt class="refid">RefID</dt><dd class="refid">forskrift/2002-12-16-1651</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift for ressursforvaltning i petroleumsvirksomheten (ressursforskriften).<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-12-16-1651" id="dokument"><h1>Forskrift om endring i forskrift for ressursforvaltning i petroleumsvirksomheten (ressursforskriften).</h1><section class="section" data-name="kapI" id="kapittel-1" data-lovdata-URL="LTI/forskrift/2002-12-16-1651/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 18. juni 2001 nr. 749 for ressursforvaltning i petroleumsvirksomheten (ressursforskriften) gjøres følgende endringer:</article> <article class="defaultP" margin-top="true">§ 2 definisjonen av «funn» skal lyde:</article> <article class="defaultP" margin-top="true"><i>Funn:</i> en petroleumsforekomst, eller flere petroleumsforekomster samlet, som er oppdaget i samme brønn, og som gjennom testing, prøvetaking eller logging er sannsynliggjort å ha bevegelig petroleum (omfatter både kommersielt og teknisk funn).</article> <article class="defaultP" margin-top="true">§ 2 definisjonen av «reserver» skal lyde:</article> <article class="defaultP" margin-top="true"><i>Reserver:</i> omfatter gjenværende utvinnbare, salgbare petroleumsressurser i petroleumsforekomster som rettighetshaverne har besluttet å bygge ut, og som myndighetene har godkjent PUD eller innvilget PUD-fritak for. Reserver omfatter også petroleumsressurser i forekomster som rettighetshaverne har besluttet å utvinne, men der planene ikke er myndighetsbehandlet i form av en PUD-godkjennelse eller et PUD-fritak.</article> <article class="defaultP" margin-top="true">§ 8 teksten under «Boreprogram» skal lyde:</article><article class="legalP" id="kapittel-1-ledd-2">Boreprogrammet skal gi relevant informasjon om geofaglige og reservoartekniske forhold. Boreprogrammet skal gjøres direkte tilgjengelig senest ved søknad om registrering av brønner og brønnbaner. For øvrig vises det til krav i regelverket for helse, miljø og sikkerhet i petroleumsvirksomheten om dokumentasjon og tidsfrister for boreprogram.</article> <article class="defaultP" margin-top="true">§ 24 annet ledd skal lyde:</article><article class="legalP" id="kapittel-1-ledd-3">Rapporteringen skal i tillegg til brønndata i digitalt format, inneholde oversikt over alle innsamlede data og analyser samt faktorer som kan påvirke måleresultatene. For undersøkelsesbrønner skal Oljedirektoratet ha tilsendt både prognose og resultat på eget skjema i digitalt format som vedlegg til sluttrapporten. Ved funn skal også funnevalueringsrapport innsendes.</article></section><section class="section" data-name="kapII" id="kapittel-2" data-lovdata-URL="LTI/forskrift/2002-12-16-1651/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2003.</article></section></main></body></html>