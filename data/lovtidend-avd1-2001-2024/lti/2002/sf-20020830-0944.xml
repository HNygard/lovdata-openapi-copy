<!DOCTYPE html><html lang="no"><head><title>Forskrift om utbetaling av kompensasjon for ekstrautgifter til mottakere av ytelser under yrkesrettet attføring.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-08-30-944</dd><dt class="dokid">DokumentID</dt><dd class="dokid">LTI/forskrift/2002-08-30-944</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 11</dd><dt class="dateInForce">I kraft fra</dt><dd class="dateInForce">2002-08-30</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2002-09-03</dd><dt class="journalNumber">Journalnummer</dt><dd class="journalNumber">2002-0880</dd><dt class="titleShort">Korttittel</dt><dd class="titleShort">Forskrift om kompensasjon under attføring</dd><dt class="title">Tittel</dt><dd class="title">Forskrift om utbetaling av kompensasjon for ekstrautgifter til mottakere av ytelser under yrkesrettet attføring.</dd><dt class="miscInformation">Annet om dokumentet</dt><dd class="miscInformation">Fastsatt av Arbeids- og administrasjonsdepartementet 30. august 2002 med hjemmel i stortingsvedtak 30. april 2002.</dd><dt class="refid">RefID</dt><dd class="refid">forskrift/2002-08-30-944</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om utbetaling av kompensasjon for ekstrautgifter til mottakere av ytelser under yrkesrettet attføring.<ul class="tocSubUl"><li>I.<ul class="tocSubUl"><li>§ 1. Formål</li><li>§ 2. Personkrets</li><li>§ 3. Vilkår for utbetaling</li></ul></li><li>II. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2002-08-30-944" id="dokument"><h1>Forskrift om utbetaling av kompensasjon for ekstrautgifter til mottakere av ytelser under yrkesrettet attføring.</h1><section class="section" data-name="kapI" id="kapittel-1" data-lovdata-URL="LTI/forskrift/2002-08-30-944/KAPITTEL_1"><h2 data-text-align="center">I.</h2><article class="legalArticle" data-lovdata-URL="LTI/forskrift/2002-08-30-944/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med denne forskriften er å gi kompensasjon for ekstrautgifter på grunn av forsinkelser i utbetalinger av ytelser under yrkesrettet attføring som følge av omlegging av utbetalingsrutiner i Aetat i 2002.</article></article><article class="legalArticle" data-lovdata-URL="LTI/forskrift/2002-08-30-944/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Personkrets</span></h3><article class="legalP" id="kapittel-1-paragraf-2-ledd-1">Kompensasjon etter denne forskriften gis til personer som har mottatt ytelser under yrkesrettet attføring, jf. folketrygdloven kapittel 11, og har hatt ekstrautgifter som følge av at attføringsytelsene er utbetalt senere enn tolv dager etter rettidig innsending av riktig utfylt meldekort. Kompensasjon gis for ekstrautgifter som skyldes forsinket utbetaling i perioden 1. januar til og med 30. juni 2002.</article><article class="legalP" id="kapittel-1-paragraf-2-ledd-2">Til personer omfattet av forskrift av 11. september 2001 nr. 1078 om overgangsregler i forbindelse med nye bestemmelser i lov 28. februar 1997 nr. 19 om folketrygd, kapittel 11 – ytelser under yrkesrettet attføring, gis kompensasjon også dersom forsinkelsen skyldes uriktig utfylte meldekort. Kompensasjon gis i disse tilfellene for ekstrautgifter som skyldes forsinket utbetaling i perioden 1. januar til og med 31. mars 2002.</article></article><article class="legalArticle" data-lovdata-URL="LTI/forskrift/2002-08-30-944/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for utbetaling</span></h3><article class="legalP" id="kapittel-1-paragraf-3-ledd-1">Aetat betaler ut kompensasjon som nevnt i § 2 etter at spesifisert krav er fremmet. Krav om kompensasjon for ekstrautgifter på mer enn kr 1.000 må dokumenteres særskilt.</article><article class="legalP" id="kapittel-1-paragraf-3-ledd-2">Krav må fremmes innen 31. desember 2002.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2002-08-30-944/KAPITTEL_2"><h2 data-text-align="center">II. Ikrafttredelse</h2><article class="legalP" id="kapittel-2-ledd-1">Denne forskriften trer i kraft straks.</article></section></main></body></html>