<!DOCTYPE html><html lang="no"><head><title>Forskrift om godkjenning og registrering av utrykningskjøretøy.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-01-18-55</dd><dt class="dokid">DokumentID</dt><dd class="dokid">LTI/forskrift/2002-01-18-55</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 1</dd><dt class="dateInForce">I kraft fra</dt><dd class="dateInForce">2002-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1986-05-27-1581</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§11</li><li>forskrift/1986-03-21-750</li></ul></dd><dt class="dateOfPublication">Kunngjort</dt><dd class="dateOfPublication">2002-01-25</dd><dt class="journalNumber">Journalnummer</dt><dd class="journalNumber">2002-0091</dd><dt class="titleShort">Korttittel</dt><dd class="titleShort">Forskrift om godkjenning av utrykningskjøretøy</dd><dt class="title">Tittel</dt><dd class="title">Forskrift om godkjenning og registrering av utrykningskjøretøy.</dd><dt class="miscInformation">Annet om dokumentet</dt><dd class="miscInformation">Fastsatt av Vegdirektoratet 18. januar 2002 med hjemmel i vegtrafikklov av 18. juni 1965 nr. 4 § 11, jf. kgl.res. av 21. mars 1986 nr. 750.</dd><dt class="refid">RefID</dt><dd class="refid">forskrift/2002-01-18-55</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om godkjenning og registrering av utrykningskjøretøy.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTI/forskrift/2002-01-18-55" id="dokument"><h1>Forskrift om godkjenning og registrering av utrykningskjøretøy.</h1><article class="legalArticle" data-lovdata-URL="LTI/forskrift/2002-01-18-55/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Utrykningskjøretøy skal være godkjent av vegkontoret etter denne forskrift og de tekniske bestemmelser som gjelder for slikt kjøretøy. Godkjenning skal anmerkes i vognkortet, eller på kopi av vedtak når det gjelder tidsbegrenset godkjenning av slikt kjøretøy.</article></article><article class="legalArticle" data-lovdata-URL="LTI/forskrift/2002-01-18-55/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Godkjenning gis på bakgrunn av søknad fra kjøretøyets eier eller den som disponerer det og vedtak fattet av<ul class="defaultList"><li data-li-identifier="1." data-name="1."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">brannsjefen <ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1-ledd-1-punkt-1"><article class="legalP" id="paragraf-2-ledd-1-punkt-1-ledd-1-punkt-1-ledd-1">når kjøretøyet tilhører kommunen og disponeres av kommunalt brannvesen</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-1-ledd-1-punkt-2"><article class="legalP" id="paragraf-2-ledd-1-punkt-1-ledd-1-punkt-2-ledd-1">når annet kjøretøy for et tidsrom av inntil 8 uker er disponert som reserve for godkjent utrykningskjøretøy ved kommunalt brannvesen</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-1-ledd-1-punkt-3"><article class="legalP" id="paragraf-2-ledd-1-punkt-1-ledd-1-punkt-3-ledd-1">når demonstrasjonskjøretøy blir stilt til disposisjon for kommunalt brannvesen.</article></article></li></ul></article></article></li><li data-li-identifier="2." data-name="2."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">politimesteren eller sjefen for de sentrale politiorganene når kjøretøyet eies, leies eller leases av Staten og disponeres innen vedkommende politidistrikt eller av vedkommende organ.</article></article></li><li data-li-identifier="3." data-name="3."><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">fylkeslegen <ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-3-ledd-1-punkt-1"><article class="legalP" id="paragraf-2-ledd-1-punkt-3-ledd-1-punkt-1-ledd-1">når kjøretøyet er registrert som ambulanse, herunder leilighetsambulanse</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-3-ledd-1-punkt-2"><article class="legalP" id="paragraf-2-ledd-1-punkt-3-ledd-1-punkt-2-ledd-1">når demonstrasjonsambulanse blir stilt til disposisjon for institusjon som allerede disponerer ambulanse godkjent som utrykningskjøretøy</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3-ledd-1-punkt-3"><article class="legalP" id="paragraf-2-ledd-1-punkt-3-ledd-1-punkt-3-ledd-1">når bil spesialutstyrt med medisinsk utstyr blir stilt til disposisjon for sykehus eller kommunal legevakt når søknaden er anbefalt av politimesteren. Når det gjelder vedtak for biler i kommunal legevakt, kan slike vedtak kun fattes i løpet av de første 3 år etter forskriftens ikrafttreden. Vedtak fattet i denne perioden er gyldig fram til det bestemmes noe annet.</article><article class="legalP" id="paragraf-2-ledd-1-punkt-3-ledd-1-punkt-3-ledd-2">Fylkeslegen kan fastsette særlige vilkår eller begrensninger i tilknytning til vedtak etter denne bokstav.</article></article></li><li data-li-identifier="d)" data-name="d)"><article class="listArticle" id="paragraf-2-ledd-1-punkt-3-ledd-1-punkt-4"><article class="legalP" id="paragraf-2-ledd-1-punkt-3-ledd-1-punkt-4-ledd-1">når kjøretøyet er kommandobil utrustet med sambandsutstyr for koordinering av helsetjenester ved større ulykker og katastrofer og søknaden er anbefalt av politimesteren.</article></article></li></ul></article></article></li><li data-li-identifier="4." data-name="4."><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">politimesteren når kjøretøyet disponeres av kommunal brannsjef eller hans nærmeste stedfortreder og vedkommende regelmessig må være i beredskap uten fast vaktsted.</article></article></li><li data-li-identifier="5." data-name="5."><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">vedkommende militære myndighet når kjøretøyet tilhører Forsvaret og registreres etter den spesielle ordningen med gule kjennemerker, eller er kjøretøy som disponeres av Forsvaret.</article></article></li><li data-li-identifier="6." data-name="6."><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">Direktoratet for sivilt beredskap når kjøretøyet tilhører Sivilforsvaret og ikke går inn under nr. 3.</article></article></li><li data-li-identifier="7." data-name="7."><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1">politimesteren ved Oslo politidistrikt når kjøretøyet disponeres av Regjeringens biltjeneste eller Stortinget.</article></article></li><li data-li-identifier="8." data-name="8."><article class="listArticle" id="paragraf-2-ledd-1-punkt-8"><article class="legalP" id="paragraf-2-ledd-1-punkt-8-ledd-1">politimesteren i andre tilfelle.</article><article class="legalP" id="paragraf-2-ledd-1-punkt-8-ledd-2">Politimesteren kan fastsette særlige vilkår eller begrensninger i tilknytning til vedtak etter dette nummer.</article></article></li></ul></article></article><article class="legalArticle" data-lovdata-URL="LTI/forskrift/2002-01-18-55/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Vedtak om godkjenning av utrykningskjøretøy skal begrenses til et minst mulig antall kjøretøy. Av kjøretøy som er nevnt i § 2 nr. 4 skal det normalt ikke være godkjent mer enn 4 for hvert brannvesen til enhver tid.</article></article><article class="legalArticle" data-lovdata-URL="LTI/forskrift/2002-01-18-55/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Når forutsetningene for godkjenning ikke lenger foreligger, ved eierskifte eller vedtak etter § 2 blir trukket tilbake, skal eieren eller den som på eierens vegne disponerer kjøretøyet innen 14 dager framstille kjøretøyet for vegkontoret. Vegkontoret endrer vognkortet i overensstemmelse med kjøretøyets nye status.</article></article><article class="legalArticle" data-lovdata-URL="LTI/forskrift/2002-01-18-55/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Godkjenning av utrykningskjøretøy og tilbakekalling av slik godkjenning anmerkes av vegkontoret i motorvognregisteret (AUTOSYS). Vegkontoret har dessuten oversikt over de utrykningskjøretøy som til enhver tid er godkjent.</article></article><article class="legalArticle" data-lovdata-URL="LTI/forskrift/2002-01-18-55/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Klage over vedtak etter § 2 behandles av Vegdirektoratet.</article></article><article class="legalArticle" data-lovdata-URL="LTI/forskrift/2002-01-18-55/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Når utrykningskjøretøy er tatt ut av beredskap, eller når tjenesten krever at kjøretøyets status som utrykningskjøretøy ikke skal synes, kan særskilt lyd- og lyssignal demonteres. Særskilt lyssignal skal alltid fjernes fra privatpersons kjøretøy når det er tatt ut av beredskap.</article><article class="legalP" id="paragraf-7-ledd-2">Når særskilt lyd- og lyssignal er demontert, regnes kjøretøyet ikke som utrykningskjøretøy.</article></article><article class="legalArticle" data-lovdata-URL="LTI/forskrift/2002-01-18-55/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" id="paragraf-8-ledd-1">Denne forskriften trer kraft 1. mars 2002.</article><article class="legalP" id="paragraf-8-ledd-2">Fra samme dato oppheves forskrift av 27. mai 1986 nr. 1581 om godkjenning og registrering av utrykningskjøretøy.</article><article class="legalP" id="paragraf-8-ledd-3">Kjøretøy som er godkjent etter forskrift av 27. mai 1986 nr. 1581 om godkjenning og registrering av utrykningskjøretøy og etter forskrift av 10. august 1978 nr. 1 om godkjenning og registrering av utrykningskjøretøy anses som godkjent også etter denne forskrift.</article><article class="legalP" id="paragraf-8-ledd-4">Kjøretøy som nevnt i § 2 nr. 1, 2, 3, 5 og 6 anses godkjent som utrykningskjøretøy når det er registrert før 1. oktober 1978, har vært disponert som utrykningskjøretøy før samme dato og bekreftet kopi eller duplikat av vedtak som nevnt i § 2 nr. 1, 2, 3, 5 eller 6 ligger ved vognkortet. For kjøretøy som nevnt gjøres anmerkning etter § 1 og § 5 etter hvert som vegkontoret bestemmer.</article></article></main></body></html>