<!DOCTYPE html><html lang="no"><head><title>Forskrift om markedsføring av utenlandske verdipapirfond.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-07-08-799</dd><dt class="dokid">DokumentID</dt><dd class="dokid">LTI/forskrift/2002-07-08-799</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 9</dd><dt class="dateInForce">I kraft fra</dt><dd class="dateInForce">2002-07-08</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-06-30-662</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-06-12-52/§6-13</li><li>lov/1981-06-12-52/§6-14</li><li>lov/1981-06-12-52/§6-15</li></ul></dd><dt class="dateOfPublication">Kunngjort</dt><dd class="dateOfPublication">2002-07-23</dd><dt class="journalNumber">Journalnummer</dt><dd class="journalNumber">2002-0775</dd><dt class="titleShort">Korttittel</dt><dd class="titleShort">Forskrift om utenlandske verdipapirfond</dd><dt class="title">Tittel</dt><dd class="title">Forskrift om markedsføring av utenlandske verdipapirfond.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 8. juli 2002 med hjemmel i lov av 12. juni 1981 nr. 52 om verdipapirfond § 6-13 første ledd nr. 1, § 6-14 første ledd nr. 3 og § 6-15. Jf. EØS-avtalen art. 36 og 40 og vedlegg IX nr. 30 (direktiv 85/611/EØF med senere endringer).</dd><dt class="refid">RefID</dt><dd class="refid">forskrift/2002-07-08-799</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om markedsføring av utenlandske verdipapirfond.<ul class="tocSubUl"><li>Kapittel 1 – UCITS fond<ul class="tocSubUl"><li>§ 1-1. Anvendelsesområde</li><li>§ 1-2. Meldeplikt</li><li>§ 1-3. Sanksjoner</li></ul></li><li>Kapittel 2 – Andre utenlandske verdipapirfond<ul class="tocSubUl"><li>§ 2-1. Anvendelsesområde</li><li>§ 2-2. Søknad om tillatelse</li><li>§ 2-3. Sanksjoner</li></ul></li><li>Kapittel 3 – Fellesregler<ul class="tocSubUl"><li>§ 3-1. Anvendelsesområde</li><li>§ 3-2. Betegnelse</li><li>§ 3-3. Informasjonsplikt</li><li>§ 3-4. Varsel om sanksjoner</li><li>§ 3-5. Ikrafttredelse og overgangsregler</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2002-07-08-799" id="dokument"><h1>Forskrift om markedsføring av utenlandske verdipapirfond.</h1><section class="section" data-name="kap1" id="kapittel-1" data-lovdata-URL="LTI/forskrift/2002-07-08-799/KAPITTEL_1"><h2>Kapittel 1 – UCITS fond</h2><article class="legalArticle" data-lovdata-URL="LTI/forskrift/2002-07-08-799/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Anvendelsesområde</span></h3><article class="legalP" id="kapittel-1-paragraf-1-ledd-1">Dette kapittelet får anvendelse for utenlandske verdipapirfond som omfattes av verdipapirfondloven § 6-14.</article></article><article class="legalArticle" data-lovdata-URL="LTI/forskrift/2002-07-08-799/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Meldeplikt</span></h3><article class="legalP" id="kapittel-1-paragraf-2-ledd-1">Forvalteren av et verdipapirfond skal, før vedkommende tilbyr verdipapirfondsandeler i Norge, gi Kredittilsynet følgende opplysninger:<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">En erklæring fra tilsynsmyndighetene i hjemlandet til verdipapirfondet om at verdipapirfondet oppfyller kravene i direktiv 85/611/EØF.</article></article></li><li data-li-identifier="2." data-name="2."><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">Verdipapirfondets vedtekter og prospekt.</article></article></li><li data-li-identifier="3." data-name="3."><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1">Verdipapirfondets seneste årsoppgjør og delårsrapport dersom denne er utarbeidet senere enn årsoppgjøret.</article></article></li><li data-li-identifier="4." data-name="4."><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1">Retningslinjer for salg og innløsning av verdipapirfondsandeler i Norge, herunder markedsføringsplaner. Retningslinjene skal inneholde en liste med navn på foretak som kan selge andeler i fondet i Norge og som kan motta rettslig bindende innløsningskrav på vegne av verdipapirfondet.</article></article></li><li data-li-identifier="5." data-name="5."><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1">Opplysninger om hvilke tiltak som forvalteren av verdipapirfondet vil iverksette i Norge for å sikre andelseiernes: <ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-2-ledd-1-punkt-5-ledd-1-punkt-1"><article class="legalP" id="kapittel-1-paragraf-2-ledd-1-punkt-5-ledd-1-punkt-1-ledd-1">rett til utbetaling av utbytte,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-1-punkt-5-ledd-1-punkt-2"><article class="legalP" id="kapittel-1-paragraf-2-ledd-1-punkt-5-ledd-1-punkt-2-ledd-1">rett til å kreve andeler innløst, herunder opplysninger om hvem som kan motta rettslig bindende innløsningskrav på vegne av verdipapirfondet, og</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-1-punkt-5-ledd-1-punkt-3"><article class="legalP" id="kapittel-1-paragraf-2-ledd-1-punkt-5-ledd-1-punkt-3-ledd-1">tilgang til de opplysninger som det påligger forvalteren av verdipapirfondet å holde allment tilgjengelig.</article></article></li></ul></article></article></li></ul></article><article class="legalP" id="kapittel-1-paragraf-2-ledd-2">Endringer i retningslinjene for salg av verdipapirfondsandeler i Norge etter verdipapirfondloven § 6-14 og bestemmelsene i kapittelet her skal meddeles Kredittilsynet.</article></article><article class="legalArticle" data-lovdata-URL="LTI/forskrift/2002-07-08-799/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Sanksjoner</span></h3><article class="legalP" id="kapittel-1-paragraf-3-ledd-1">Kredittilsynet kan gi forvalter for fond som omfattes av verdipapirfondloven § 6-14 pålegg om å rette forholdet eller kreve stans i markedsføringen av fondet dersom kravene i § 6-14 første ledd nr. 4 – 7 ikke lenger er oppfylt.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2002-07-08-799/KAPITTEL_2"><h2>Kapittel 2 – Andre utenlandske verdipapirfond</h2><article class="legalArticle" data-lovdata-URL="LTI/forskrift/2002-07-08-799/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Anvendelsesområde</span></h3><article class="legalP" id="kapittel-2-paragraf-1-ledd-1">Dette kapittelet får anvendelse for utenlandske verdipapirfond som omfattes av verdipapirfondloven § 6-13.</article></article><article class="legalArticle" data-lovdata-URL="LTI/forskrift/2002-07-08-799/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Søknad om tillatelse</span></h3><article class="legalP" id="kapittel-2-paragraf-2-ledd-1">Ved søknad om tillatelse til å markedsføre utenlandske verdipapirfond som ikke omfattes av direktiv 85/611/EØF skal forvalteren gi Kredittilsynet følgende opplysninger:<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">En erklæring fra tilsynsmyndighetene i hjemlandet som bekrefter at fondet og forvalteren av det er underlagt betryggende tilsyn, samt at fondet og forvalteren av det oppfyller de krav som stilles for å drive virksomhet i hjemlandet.</article></article></li><li data-li-identifier="2." data-name="2."><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">Opplysninger om hvilke regler som gjelder for organisering og drift av fondet.</article></article></li><li data-li-identifier="3." data-name="3."><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">Verdipapirfondets vedtekter og prospekt.</article></article></li><li data-li-identifier="4." data-name="4."><article class="listArticle" id="kapittel-2-paragraf-2-ledd-1-punkt-4"><article class="legalP" id="kapittel-2-paragraf-2-ledd-1-punkt-4-ledd-1">Verdipapirfondets seneste årsoppgjør og delårsrapport dersom denne er utarbeidet senere enn årsoppgjøret.</article></article></li><li data-li-identifier="5." data-name="5."><article class="listArticle" id="kapittel-2-paragraf-2-ledd-1-punkt-5"><article class="legalP" id="kapittel-2-paragraf-2-ledd-1-punkt-5-ledd-1">Retningslinjer for salg og innløsning av verdipapirfondsandeler i Norge, herunder markedsføringsplaner. Retningslinjene skal inneholde en liste med navn på foretak som kan selge andeler i fondet i Norge og som kan motta rettslig bindende innløsningskrav på vegne av verdipapirfondet. Retningslinjene skal også inneholde opplysninger om kostnader knyttet til investering i fondet, herunder hvilke kostnader som vil belastes ved tegning og innløsning av andeler, samt løpende forvaltningsgodtgjørelse.</article></article></li><li data-li-identifier="6." data-name="6."><article class="listArticle" id="kapittel-2-paragraf-2-ledd-1-punkt-6"><article class="legalP" id="kapittel-2-paragraf-2-ledd-1-punkt-6-ledd-1">Opplysninger om hvilke tiltak som forvalteren vil iverksette her i riket for å sikre andelseiernes: <ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-2-ledd-1-punkt-6-ledd-1-punkt-1"><article class="legalP" id="kapittel-2-paragraf-2-ledd-1-punkt-6-ledd-1-punkt-1-ledd-1">rett til utbetaling av utbyttet,</article></article></li><li data-li-identifier="-" data-name="-"><article class="listArticle" id="kapittel-2-paragraf-2-ledd-1-punkt-6-ledd-1-punkt-2"><article class="legalP" id="kapittel-2-paragraf-2-ledd-1-punkt-6-ledd-1-punkt-2-ledd-1">rett til å kreve andeler innløst, herunder opplysninger om hvem som kan motta rettslig bindende innløsningskrav på vegne av verdipapirfondet,</article></article></li><li data-li-identifier="-" data-name="-"><article class="listArticle" id="kapittel-2-paragraf-2-ledd-1-punkt-6-ledd-1-punkt-3"><article class="legalP" id="kapittel-2-paragraf-2-ledd-1-punkt-6-ledd-1-punkt-3-ledd-1">tilgang til opplysninger om kostnader knyttet til investering i fondet, herunder hvilke kostnader som vil belastes ved tegning og innløsning av andeler, samt løpende forvaltningsgodtgjørelse,</article></article></li><li data-li-identifier="-" data-name="-"><article class="listArticle" id="kapittel-2-paragraf-2-ledd-1-punkt-6-ledd-1-punkt-4"><article class="legalP" id="kapittel-2-paragraf-2-ledd-1-punkt-6-ledd-1-punkt-4-ledd-1">tilgang til de opplysninger som det for øvrig påligger forvalteren av verdipapirfondet å holde allment tilgjengelig.</article></article></li></ul></article></article></li></ul></article><article class="legalP" id="kapittel-2-paragraf-2-ledd-2">Endringer i retningslinjene for salg av verdipapirfondsandeler i Norge etter verdipapirfondloven § 6-13 og bestemmelsene i kapittelet her skal meddeles Kredittilsynet.</article></article><article class="legalArticle" data-lovdata-URL="LTI/forskrift/2002-07-08-799/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Sanksjoner</span></h3><article class="legalP" id="kapittel-2-paragraf-3-ledd-1">Kredittilsynet kan trekke tilbake tillatelsen til forvalter for fond som omfattes av verdipapirfondloven § 6-13 til å markedsføre fondsandeler i Norge eller pålegg om å rette på forholdet dersom:<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">kravene i verdipapirfondloven § 6-13 første ledd nr. 4, 5 eller 6 ikke lenger er oppfylt,</article></article></li><li data-li-identifier="2." data-name="2."><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">vilkår som er satt i medhold av verdipapirfondloven § 6-13 første ledd er brutt,</article></article></li><li data-li-identifier="3." data-name="3."><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">regler fastsatt i medhold av § 6-15 ikke er overholdt, eller</article></article></li><li data-li-identifier="4." data-name="4."><article class="listArticle" id="kapittel-2-paragraf-3-ledd-1-punkt-4"><article class="legalP" id="kapittel-2-paragraf-3-ledd-1-punkt-4-ledd-1">krav i § 7-4 om språk ikke er overholdt.</article></article></li></ul></article></article></section><section class="section" data-name="kap3" id="kapittel-3" data-lovdata-URL="LTI/forskrift/2002-07-08-799/KAPITTEL_3"><h2>Kapittel 3 – Fellesregler</h2><article class="legalArticle" data-lovdata-URL="LTI/forskrift/2002-07-08-799/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Anvendelsesområde</span></h3><article class="legalP" id="kapittel-3-paragraf-1-ledd-1">Dette kapittelet får anvendelse for verdipapirfond som omfattes av verdipapirfondloven § 6-13 og § 6-14.</article></article><article class="legalArticle" data-lovdata-URL="LTI/forskrift/2002-07-08-799/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Betegnelse</span></h3><article class="legalP" id="kapittel-3-paragraf-2-ledd-1">Forvalter for fondet kan benytte samme betegnelse for fondet og forvalter av fondet i sin markedsføring i Norge som det som benyttes i hjemlandet. I de tilfeller det foreligger fare for forveksling, kan Kredittilsynet kreve at betegnelsen tilføyes en forklarende merknad.</article></article><article class="legalArticle" data-lovdata-URL="LTI/forskrift/2002-07-08-799/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Informasjonsplikt</span></h3><article class="legalP" id="kapittel-3-paragraf-3-ledd-1">De opplysninger som forvalter av fondet etter sitt hjemlands rett er forpliktet til å tilby andelstegnere og til å holde tilgjengelig, skal tilsvarende gis andelstegnere her i riket.</article><article class="legalP" id="kapittel-3-paragraf-3-ledd-2">Forvalter for fondet skal beregne og kunngjøre andelsverdier her i riket minst to ganger i måneden og oftere dersom vedtektene bestemmer det.</article><article class="legalP" id="kapittel-3-paragraf-3-ledd-3">Ved vurderingen av om informasjonsplikten etter første og annet ledd er oppfylt, skal det ses hen til på hvilken måte og gjennom hvilke kanaler fondet for øvrig er markedsført.</article></article><article class="legalArticle" data-lovdata-URL="LTI/forskrift/2002-07-08-799/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Varsel om sanksjoner</span></h3><article class="legalP" id="kapittel-3-paragraf-4-ledd-1">Kredittilsynet skal varsle tilsynsmyndigheten i forvalterens hjemland om varslede og iverksatte sanksjoner.</article></article><article class="legalArticle" data-lovdata-URL="LTI/forskrift/2002-07-08-799/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Ikrafttredelse og overgangsregler</span></h3><article class="legalP" id="kapittel-3-paragraf-5-ledd-1">Forskriften trer i kraft straks. Samtidig oppheves forskrift av 30. juni 1994 nr. 662 om utenlandske investeringsforetaks adgang til å tilby verdipapirfondsandeler i Norge.</article><article class="legalP" id="kapittel-3-paragraf-5-ledd-2">Verdipapirfond som er meldt i henhold til forskrift av 30. juni 1994 nr. 662 anses som meldt etter forskriften her.</article><article class="legalP" id="kapittel-3-paragraf-5-ledd-3">Verdipapirfond som omfattes av verdipapirfondloven § 6-13 og som markedsføres gjennom verdipapirforetak her i riket ved forskriftens ikrafttreden kan uten hinder av forskriften fortsette slik markedsføring dersom søknad i henhold til § 6-13 er sendt tilsynsmyndigheten senest 3 måneder etter ikrafttredelsen av forskriften her. Tilsvarende gjelder for verdipapirfond som omfattes av § 6-14 og som har markedsført fondsandeler gjennom verdipapirforetak uten forutgående registrering i henhold til forskrift av 30. juni 1994 nr. 662.</article></article></section></main></body></html>