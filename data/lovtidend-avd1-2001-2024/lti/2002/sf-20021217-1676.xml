<!DOCTYPE html><html lang="no"><head><title>Forskrift om omsetning mv. av naturlegemidler og visse reseptfrie nikotinholdige legemidler utenom apotek.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-12-17-1676</dd><dt class="dokid">DokumentID</dt><dd class="dokid">LTI/forskrift/2002-12-17-1676</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 18</dd><dt class="dateInForce">I kraft fra</dt><dd class="dateInForce">2003-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-04-09-367</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-12-04-132/§16</li></ul></dd><dt class="dateOfPublication">Kunngjort</dt><dd class="dateOfPublication">2003-01-03</dd><dt class="journalNumber">Journalnummer</dt><dd class="journalNumber">2002-1390</dd><dt class="titleShort">Korttittel</dt><dd class="titleShort">Forskrift om naturlegemidler mv. utenom apotek</dd><dt class="title">Tittel</dt><dd class="title">Forskrift om omsetning mv. av naturlegemidler og visse reseptfrie nikotinholdige legemidler utenom apotek.</dd><dt class="miscInformation">Annet om dokumentet</dt><dd class="miscInformation">Fastsatt av Helsedepartementet 17. desember 2002 med hjemmel i lov av 4. desember 1992 nr. 132 om legemidler m.v. (legemiddelloven) § 16 fjerde ledd.</dd><dt class="refid">RefID</dt><dd class="refid">forskrift/2002-12-17-1676</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om omsetning mv. av naturlegemidler og visse reseptfrie nikotinholdige legemidler utenom apotek.<ul class="tocSubUl"><li>I<ul class="tocSubUl"><li>§ 1. Anvendelsesområde. Definisjoner</li><li>§ 2. Omsetning og informasjon</li><li>§ 3. Særskilt ansvarlig</li><li>§ 4. Innkjøp</li><li>§ 5. Oppbevaring og frambud</li><li>§ 6. Tilbaketrekking</li><li>§ 7. Reklame</li><li>§ 8. Straff</li><li>§ 9. Ikrafttredelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-12-17-1676" id="dokument"><h1>Forskrift om omsetning mv. av naturlegemidler og visse reseptfrie nikotinholdige legemidler utenom apotek.</h1><section class="section" data-name="kapI" id="kapittel-1" data-lovdata-URL="LTI/forskrift/2002-12-17-1676/KAPITTEL_1"><h2 data-text-align="center">I</h2><article class="legalArticle" data-lovdata-URL="LTI/forskrift/2002-12-17-1676/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Anvendelsesområde. Definisjoner</span></h3><article class="legalP" id="kapittel-1-paragraf-1-ledd-1">Denne forskrift gjelder omsetning, lagring, tilbaketrekking mv. av reseptfrie legemidler fra andre utsalgssteder enn apotek:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">som er godkjent av Statens legemiddelverk etter retningslinjer for godkjenning av naturlegemidler 21. januar 1994 (naturlegemidler), og</article></article></li><li data-li-identifier="b)" data-name="b)"><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">med innhold av nikotin til bruk ved røykeavvenning (nikotinholdige legemidler).</article></article></li></ul></article></article><article class="legalArticle" data-lovdata-URL="LTI/forskrift/2002-12-17-1676/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Omsetning og informasjon</span></h3><article class="legalP" id="kapittel-1-paragraf-2-ledd-1">Legemidler som nevnt i § 1 kan omsettes fra virksomhet som er godkjent for frambud av næringsmidler. Dette gjelder likevel ikke naturlegemidler godkjent til bruk på dyr.</article><article class="legalP" id="kapittel-1-paragraf-2-ledd-2">Med omsetning menes kjøp og salg uavhengig av om det ytes vederlag.</article><article class="legalP" id="kapittel-1-paragraf-2-ledd-3">Nikotinholdige legemidler kan bare selges til personer over 18 år. Salg av nikotinholdige legemidler til forbruker kan bare foretas av personer over 18 år. Dette gjelder likevel ikke hvis en person over 18 år har daglig tilsyn med salget.</article><article class="legalP" id="kapittel-1-paragraf-2-ledd-4">Ved behov for veiledning om bruk av legemidlene eller valg mellom disse skal kunden henvises til lege eller apotek.</article><article class="legalP" id="kapittel-1-paragraf-2-ledd-5">Sosial- og helsedirektoratet kan pålegge virksomheten å ha skriftlig tilleggsinformasjon om røykeavvenning og nikotinholdige legemidler lett tilgjengelig for publikum.</article></article><article class="legalArticle" data-lovdata-URL="LTI/forskrift/2002-12-17-1676/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Særskilt ansvarlig</span></h3><article class="legalP" id="kapittel-1-paragraf-3-ledd-1">Virksomheter som omsetter naturlegemidler og nikotinholdige legemidler, skal ha en særskilt ansvarlig for disse varegruppene. Virksomheten må på forespørsel dokumentere hvem som er særskilt ansvarlig. Statens legemiddelverk kan stille nærmere krav om kompetanse for den særskilt ansvarlige.</article></article><article class="legalArticle" data-lovdata-URL="LTI/forskrift/2002-12-17-1676/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Innkjøp</span></h3><article class="legalP" id="kapittel-1-paragraf-4-ledd-1">Legemidlene må kjøpes fra grossister godkjent i henhold til legemiddelloven § 15, jf. forskrift av 21. desember 1993 nr. 1219 om grossistvirksomhet med legemidler.</article><article class="legalP" id="kapittel-1-paragraf-4-ledd-2">Kravene til sortimentsbredde, landsdekning og leveringstid i forskrift om grossistvirksomhet § 4 gjelder ikke for:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-4-ledd-2-punkt-1"><article class="legalP" id="kapittel-1-paragraf-4-ledd-2-punkt-1-ledd-1">naturlegemidler, og</article></article></li><li data-li-identifier="b)" data-name="b)"><article class="listArticle" id="kapittel-1-paragraf-4-ledd-2-punkt-2"><article class="legalP" id="kapittel-1-paragraf-4-ledd-2-punkt-2-ledd-1">nikotinholdige legemidler som omfattes av denne forskriften dersom legemidlene kjøpes av andre utsalg enn apotek.</article></article></li></ul></article></article><article class="legalArticle" data-lovdata-URL="LTI/forskrift/2002-12-17-1676/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Oppbevaring og frambud</span></h3><article class="legalP" id="kapittel-1-paragraf-5-ledd-1">Legemidlene skal oppbevares adskilt fra andre varer i skap eller hyller.</article><article class="legalP" id="kapittel-1-paragraf-5-ledd-2">Legemidlene skal lagres forsvarlig slik at de ikke forringes og må ikke utsettes for direkte sollys eller store temperatursvingninger.</article><article class="legalP" id="kapittel-1-paragraf-5-ledd-3">Nikotinholdige legemidler med innhold av mer enn 2 mg nikotin per bruksferdig dose skal utleveres av betjeningen og oppbevares utilgjengelig for kunden.</article><article class="legalP" id="kapittel-1-paragraf-5-ledd-4">Statens legemiddelverk kan gi nærmere retningslinjer for oppbevaring av naturlegemidler og nikotinholdige legemidler, herunder krav til dokumentasjon av rutiner og andre forhold av betydning for oppbevaring.</article></article><article class="legalArticle" data-lovdata-URL="LTI/forskrift/2002-12-17-1676/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Tilbaketrekking</span></h3><article class="legalP" id="kapittel-1-paragraf-6-ledd-1">Legemidlene skal kunne trekkes tilbake av den godkjente grossisten dersom tilbaketrekking fra markedet skulle være nødvendig ut fra konstaterte feil eller ved mistanke om feil ved produktene, jf. forskrift av 21. desember 1993 nr. 1219 om grossistvirksomhet med legemidler § 9. Salgsstedene må kunne dokumentere prosedyrer i forbindelse med tilbaketrekking av legemidlene.</article></article><article class="legalArticle" data-lovdata-URL="LTI/forskrift/2002-12-17-1676/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Reklame</span></h3><article class="legalP" id="kapittel-1-paragraf-7-ledd-1">Reklame for naturlegemidler og nikotinholdige legemidler må være i overensstemmelse med forskrift av 22. desember 1999 nr. 1559 om legemidler (legemiddelforskriften) kapittel 13.</article><article class="legalP" id="kapittel-1-paragraf-7-ledd-2">Bruk av påminnelsesreklame (reminders) for legemidler eller andre markedsføringstiltak som tar sikte på å fremme tilfeldige kjøp av legemidler, er forbudt.</article></article><article class="legalArticle" data-lovdata-URL="LTI/forskrift/2002-12-17-1676/§8" data-name="§8" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Straff</span></h3><article class="legalP" id="kapittel-1-paragraf-8-ledd-1">Overtredelse av denne forskrift straffes etter lov av 4. desember 1993 nr. 132 om legemidler m.v. § 31.</article></article><article class="legalArticle" data-lovdata-URL="LTI/forskrift/2002-12-17-1676/§9" data-name="§9" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h3><article class="legalP" id="kapittel-1-paragraf-9-ledd-1">Forskriften trer i kraft 1. januar 2003.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2002-12-17-1676/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskrift av 9. april 1996 nr. 367 om omsetning m.v. av naturlegemidler utenom apotek oppheves fra 1. januar 2003.</article></section></main></body></html>