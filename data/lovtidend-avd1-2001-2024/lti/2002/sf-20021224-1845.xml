<!DOCTYPE html><html lang="no"><head><title>Forskrift om endring i forskrift for vigsel ved norsk utenrikstjenestemann.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-12-24-1845</dd><dt class="dokid">DokumentID</dt><dd class="dokid">LTI/forskrift/2002-12-24-1845</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 2 s 216</dd><dt class="dateInForce">I kraft fra</dt><dd class="dateInForce">2003-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-05-21-1308</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2002-05-03-13/§17</li><li>lov/1958-07-18-1/§21</li><li>forskrift/1960-12-16-2</li></ul></dd><dt class="dateOfPublication">Kunngjort</dt><dd class="dateOfPublication">2003-01-21</dd><dt class="journalNumber">Journalnummer</dt><dd class="journalNumber">2002-1476</dd><dt class="titleShort">Korttittel</dt><dd class="titleShort">Endr. i forskrift for utenriks vigsel</dd><dt class="title">Tittel</dt><dd class="title">Forskrift om endring i forskrift for vigsel ved norsk utenrikstjenestemann.</dd><dt class="miscInformation">Annet om dokumentet</dt><dd class="miscInformation">Fastsatt av Utenriksdepartementet 24. desember 2002 med hjemmel i lov av 3. mai 2002 nr. 13 om utenrikstjenesten § 17, jf. lov av 18. juli 1958 nr. 1 om utenrikstjenesten § 21, jf. Kronprinsreg.res. av 16. desember 1960 nr. 2.</dd><dt class="refid">RefID</dt><dd class="refid">forskrift/2002-12-24-1845</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift for vigsel ved norsk utenrikstjenestemann.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-12-24-1845" id="dokument"><h1>Forskrift om endring i forskrift for vigsel ved norsk utenrikstjenestemann.</h1><section class="section" data-name="kapI" id="kapittel-1" data-lovdata-URL="LTI/forskrift/2002-12-24-1845/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 21. mai 2001 nr. 1308 for vigsel ved norsk utenrikstjenestemann gjøres følgende endringer:</article> <article class="defaultP" margin-top="true">Hjemmelsfeltet skal lyde:</article> <article class="defaultP" margin-top="true">Fastsatt av Utenriksdepartementet 21. mai 2001 med hjemmel i lov av 3. mai 2002 nr. 13 om utenrikstjenesten § 17, jf. lov av 18. juli 1958 nr. 1 om utenrikstjenesten § 21, jf. Kronprinsreg.res. av 16. desember 1960 nr. 2.</article> <article class="defaultP" margin-top="true">§ 11 nr. 2 tredje ledd skal lyde:</article><article class="legalP" id="kapittel-1-ledd-2">Bevis for den tidligere ektefelles eller registrerte partners død føres som regel ved attest fra innenlandsk eller utenlandsk offentlig myndighet eller ved tingrettskjennelse.</article> <article class="defaultP" margin-top="true">§ 12 første ledd skal lyde:</article><article class="legalP" id="kapittel-1-ledd-3">Den som har vært gift eller har vært part i et registrert partnerskap tidligere, må godtgjøre at boet i det tidligere ekteskapet eller registrerte partnerskapet er overlatt tingretten til behandling, eller legge frem erklæring fra den tidligere ektefellen eller tidligere partneren eller arvingene om at det er innledet privat skifte.</article> <article class="defaultP" margin-top="true">§ 12 fjerde ledd skal lyde:</article><article class="legalP" id="kapittel-1-ledd-4">Erklæring som nevnt i første ledd, kan ikke gis av noen som er under 18 år eller er umyndiggjort, hvis ikke vergen har gitt samtykke til privat skifte etter skifteloven § 79. Erklæringen gis på fastsatt blankett (Q-0160). På blanketten er det angitt tre alternativer som kan være aktuelle. Når det gjelder del II – «Erklæring fra tidligere avdød ektefelles arving(er)» – bør det som hovedregel fremlegges erklæring fra tingretten.</article></section><section class="section" data-name="kapII" id="kapittel-2" data-lovdata-URL="LTI/forskrift/2002-12-24-1845/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2003.</article></section></main></body></html>