<!DOCTYPE html><html lang="no"><head><title>Lov om endringer i lov 11. juni 1993 nr. 101 om luftfart (luftfartsloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2002-12-13-83</dd><dt class="dokid">DokumentID</dt><dd class="dokid">LTI/lov/2002-12-13-83</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 17</dd><dt class="dateInForce">I kraft fra</dt><dd class="dateInForce">2002-12-13</dd><dt class="changesToDocuments">Endrer</dt><dd class="changesToDocuments"><ul><li>lov/1993-06-11-101</li></ul></dd><dt class="dateOfPublication">Kunngjort</dt><dd class="dateOfPublication">2002-12-13</dd><dt class="journalNumber">Journalnummer</dt><dd class="journalNumber">2002-1107</dd><dt class="titleShort">Korttittel</dt><dd class="titleShort">Endringslov til luftfartsloven</dd><dt class="title">Tittel</dt><dd class="title">Lov om endringer i lov 11. juni 1993 nr. 101 om luftfart (luftfartsloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.91 (2001–2002), Innst.O.nr.1 (2002–2003) og Besl.O.nr.3 (2002–2003). Odels- og lagtingsvedtak hhv. 24. oktober og 14. november 2002. Fremmet av Samferdselsdepartementet.</dd><dt class="refid">RefID</dt><dd class="refid">lov/2002-12-13-83</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 11. juni 1993 nr. 101 om luftfart (luftfartsloven).<ul class="tocSubUl"><li>I<ul class="tocSubUl"><li>§ 16-2. Forskriftsfullmakt – EFTA-konvensjonen</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2002-12-13-83" id="dokument"><h1>Lov om endringer i lov 11. juni 1993 nr. 101 om luftfart (luftfartsloven).</h1><section class="section" data-name="kapI" id="kapittel-1" data-lovdata-URL="LTI/lov/2002-12-13-83/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 11. juni 1993 nr. 101 om luftfart (luftfartsloven) gjøres følgende endringer:</article> <article class="defaultP" margin-top="true">§ 13-2 fjerde ledd skal lyde:</article><article class="legalP" id="kapittel-1-ledd-2">Reglene i første og andre ledd får anvendelse i den grad de ikke kommer i konflikt med lov 26. juni 1992 nr. 86 om tvangsfullbyrdelse og midlertidig sikring (tvangsfullbyrdelsesloven) og Overenskomst om innføring av visse ensartede regler om arrest i luftfartøyer av 29. mai 1933.</article> <article class="defaultP" margin-top="true">§ 14-3 første ledd skal lyde:</article><article class="legalP" id="kapittel-1-ledd-3">Den som gir uriktige eller ufullstendige opplysninger når han melder et luftfartøy til registrering eller begjærer det slettet i registeret, eller når han søker om tillatelse etter § 3-2 annet ledd straffes med bøter eller med fengsel inntil 6 måneder.</article> <article class="defaultP" margin-top="true">§ 14-23a første ledd nr. 1 skal lyde:</article><article class="legalP" id="kapittel-1-ledd-4">Med bøter eller fengsel inntil 6 måneder straffes den som forsettlig eller uaktsomt<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">utfører transport uten nødvendig gyldig lisens utstedt i medhold av EØS-avtalen vedlegg XIII nr. 66b Rådsforordning (EØF) nr. 2407/92 om lisenser til luftfartsselskaper, ikke oppfyller kravet til forsikring i artikkel 7 i forordningen, eller ikke innhenter en forhåndsgodkjennelse i samsvar med artikkel 10 i forordningen.</article></article></li></ul></article> <article class="defaultP" margin-top="true">Overskriften til kapittel XVI skal lyde:<p class="leddfortsettelse"><i>Særlige regler om gjennomføring av EØS-avtalen og EFTA-konvensjonen</i></p></article> <article class="defaultP" margin-top="true">Overskriften til § 16-1 skal lyde:<p class="leddfortsettelse"><i>Forskriftsfullmakt – EØS-avtalen</i></p></article> <article class="defaultP" margin-top="true">§ 16-1 første ledd skal lyde:</article><article class="legalP" id="kapittel-1-ledd-5">Kongen kan gi forskrifter om gjennomføring av EØS-avtalen på luftfartens område, herunder regler om krav om lisens, markedsadgang (anbud for regional luftfart), tidsluker, takster og rater i lufttrafikk, erstatningsordning ved nektelse av ombordstigning i regelbundet luftfart, harmonisering av tekniske krav og administrative fremgangsmåter, fraktflygning og om deling av setekapasitet mellom luftfartsselskaper.</article> <article class="defaultP" margin-top="true">Ny § 16-2 skal lyde:</article><article class="futureLegalArticle" data-name="§16-2" id="kapittel-1-foreslåttparagraf-1"><span class="futureLegalArticleHeader">§ 16-2. <span class="legalArticleTitle">Forskriftsfullmakt – EFTA-konvensjonen</span></span><article class="legalP" id="kapittel-1-foreslåttparagraf-1-ledd-1">Departementet kan gi forskrifter om gjennomføring av EFTA-konvensjonen av 21. juni 2001, med senere endringer, på luftfartens område.</article><article class="legalP" id="kapittel-1-foreslåttparagraf-1-ledd-2">Regler gitt i medhold av første ledd skal gå foran lovens alminnelige bestemmelser.</article></article></section><section class="section" data-name="kapII" id="kapittel-2" data-lovdata-URL="LTI/lov/2002-12-13-83/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven trer i kraft straks.</article></section></main></body></html>