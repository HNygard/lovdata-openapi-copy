<!DOCTYPE html><html lang="no"><head><title>Forskrift om endring i forskrift for tilskudd til veilednings- og informasjonsprosjekter innen økologisk landbruk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-01-08-15</dd><dt class="dokid">DokumentID</dt><dd class="dokid">LTI/forskrift/2002-01-08-15</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 1</dd><dt class="dateInForce">I kraft fra</dt><dd class="dateInForce">2002-01-08</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-10-30-913</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1814-05-17/§75</li></ul></dd><dt class="dateOfPublication">Kunngjort</dt><dd class="dateOfPublication">2002-01-18</dd><dt class="journalNumber">Journalnummer</dt><dd class="journalNumber">2002-0051</dd><dt class="titleShort">Korttittel</dt><dd class="titleShort">Endr. forskr om tilskudd til økologisk landbruk</dd><dt class="title">Tittel</dt><dd class="title">Forskrift om endring i forskrift for tilskudd til veilednings- og informasjonsprosjekter innen økologisk landbruk.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 8. januar 2002 i medhold av jordbruksoppgjøret 2001 og med hjemmel i Kongeriget Norges Grundlov av 17. mai 1814 § 75 og i samråd med Norges Bondelag og Norsk bonde- og småbrukarlag.</dd><dt class="refid">RefID</dt><dd class="refid">forskrift/2002-01-08-15</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift for tilskudd til veilednings- og informasjonsprosjekter innen økologisk landbruk.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-01-08-15" id="dokument"><h1>Forskrift om endring i forskrift for tilskudd til veilednings- og informasjonsprosjekter innen økologisk landbruk.</h1><section class="section" data-name="kapI" id="kapittel-1" data-lovdata-URL="LTI/forskrift/2002-01-08-15/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 30. oktober 1995 nr. 913 om tilskudd til veilednings- og informasjonsprosjekter innen økologisk landbruk gjøres følgende endringer:</article> <article class="defaultP" margin-top="true">§ 3, § 4, § 5 og § 6 skal lyde:</article> <article class="defaultP" margin-top="true"><strong>§ 3.</strong> <i>Søknad og saksbehandling</i></article><article class="legalP" id="kapittel-1-ledd-2">Ved søknad om prosjektstøtte nyttes et bestemt søknadsskjema som fås ved henvendelse til Statens landbruksforvaltning. Søknaden skal vedlegges prosjektbeskrivelse inkludert kostnadsoverslag og finansieringsplan. Søknader sendes Statens landbruksforvaltning innen 1. februar. Statens landbruksforvaltning avgjør søknadene.</article> <article class="defaultP" margin-top="true"><strong>§ 4.</strong> <i>Oppfølging og rapportering</i></article><article class="legalP" id="kapittel-1-ledd-3">Statens landbruksforvaltning er ansvarlig for oppfølging og eventuell koordinering til andre prosjekter.</article><article class="legalP" id="kapittel-1-ledd-4">Ved flerårige prosjekter, skal det sendes inn årsrapport med årsregnskap innen 1. februar. Ved prosjektets slutt skal det skrives en utfyllende sluttrapport inkludert sammendrag og regnskap for hele prosjektperioden. Statens landbruksforvaltning sammenstiller årsrapportene og sammendragene fra sluttrapportene i et hefte slik at de kan nyttes i informasjonsøyemed.</article><article class="legalP" id="kapittel-1-ledd-5">Statens landbruksforvaltning skal rapportere om den årlige fordelingen av midlene til avtalepartene innen 1. juni.</article> <article class="defaultP" margin-top="true"><strong>§ 5.</strong> <i>Utbetaling</i></article><article class="legalP" id="kapittel-1-ledd-6">Tilskudd gitt i medhold av denne forskriften, skal utbetales av Statens landbruksforvaltning. Statens landbruksforvaltning kan utbetale tilskuddet etter hvert som prosjektet gjennomføres. En del av tilskuddet (25%) holdes tilbake til prosjektet er gjennomført og sluttrapport foreligger.</article> <article class="defaultP" margin-top="true"><strong>§ 6.</strong> <i>Klage</i></article><article class="legalP" id="kapittel-1-ledd-7">Vedtak truffet i medhold av denne forskrift kan påklages etter lov av 10. februar 1967 om behandlingsmåten i forvaltningssaker (forvaltningsloven) kap VI. Klagefristen er 3 uker fra melding om avgjørelsen er mottatt.</article><article class="legalP" id="kapittel-1-ledd-8">Klagen sendes om Statens landbruksforvaltning til Landbruksdepartementet som er klageinstans.</article></section><section class="section" data-name="kapII" id="kapittel-2" data-lovdata-URL="LTI/forskrift/2002-01-08-15/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>