<!DOCTYPE html><html lang="no"><head><title>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-03-04-220</dd><dt class="dokid">DokumentID</dt><dd class="dokid">LTI/forskrift/2002-03-04-220</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 3</dd><dt class="dateInForce">I kraft fra</dt><dd class="dateInForce">Departementet bestemmer</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-11-19-1158</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-03-26-14/§16-40</li></ul></dd><dt class="dateOfPublication">Kunngjort</dt><dd class="dateOfPublication">2002-03-08</dd><dt class="journalNumber">Journalnummer</dt><dd class="journalNumber">2002-0223</dd><dt class="titleShort">Korttittel</dt><dd class="titleShort">Endr. i FSFIN forskrift til skatteloven</dd><dt class="title">Tittel</dt><dd class="title">Forskrift om endring i forskrift til utfylling og gjennomføring mv. av skatteloven av 26. mars 1999 nr. 14.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 4. mars 2002 med hjemmel i lov av 26. mars 1999 nr. 14 om skatt av formue og inntekt (skatteloven) § 16-40 sjuende ledd.</dd><dt class="refid">RefID</dt><dd class="refid">forskrift/2002-03-04-220</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-03-04-220" id="dokument"><h1>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14.</h1><section class="section" data-name="kapI" id="kapittel-1" data-lovdata-URL="LTI/forskrift/2002-03-04-220/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 19. november 1999 nr. 1158 til utfylling og gjennomføring mv. av skatteloven av 26. mars 1999 nr. 14 gjøres følgende endring:</article> <article class="defaultP" margin-top="true">Ny § 16-40 med deloverskrift skal lyde:</article> <article class="defaultP" margin-top="true"><i>Skattefradrag for kostnader til forskning og utvikling (FoU-fradrag)</i></article> <article class="defaultP" margin-top="true"><strong>§ 16-40.</strong> <i>Skattefradrag for kostnader til forskning og utvikling (FoU-fradrag)</i></article> <article class="defaultP" margin-top="true"><strong>§ 16-40-1.</strong> <i>Anvendelsesområde</i></article><article class="legalP" id="kapittel-1-ledd-2">Bestemmelsene i § 16-40 gjelder ved krav om fradrag i skatt og trygdeavgift for kostnader til egenutført og innkjøpt forsknings- og utviklingsprosjekt.</article> <article class="defaultP" margin-top="true"><strong>§ 16-40-2.</strong> <i>Definisjon av forsknings- og utviklingsprosjekt (FoU)</i></article><article class="numberedLegalP" data-numerator="1" id="kapittel-1-nummer-1">(1) Med forsknings- og utviklingsprosjekt i skatteloven § 16-40 forstås et avgrenset og målrettet prosjekt med sikte på å fremskaffe ny kunnskap, informasjon eller erfaring som antas å være til nytte for bedriften i forbindelse med utvikling av nye eller bedre produkter, tjenester eller produksjonsmåter.</article><article class="numberedLegalP" data-numerator="2" id="kapittel-1-nummer-2">(2) Alminnelig bedriftsorientert produktutvikling uten forskningspreg omfattes ikke, herunder prosjekter som:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-2-punkt-1"><article class="legalP" id="kapittel-1-nummer-2-punkt-1-ledd-1">har karakter av løpende drift,</article></article></li><li data-li-identifier="b." data-name="b."><article class="listArticle" id="kapittel-1-nummer-2-punkt-2"><article class="legalP" id="kapittel-1-nummer-2-punkt-2-ledd-1">omfatter modifikasjon av bedriftens produksjon, tjenester eller produksjonsmåter, når dette ikke fordrer utvikling av ny kunnskap eller bruk av eksisterende kunnskap på nye måter,</article></article></li><li data-li-identifier="c." data-name="c."><article class="listArticle" id="kapittel-1-nummer-2-punkt-3"><article class="legalP" id="kapittel-1-nummer-2-punkt-3-ledd-1">hovedsakelig omfatter organisasjonsutvikling, opplæring eller kvalitetssikring,</article></article></li><li data-li-identifier="d." data-name="d."><article class="listArticle" id="kapittel-1-nummer-2-punkt-4"><article class="legalP" id="kapittel-1-nummer-2-punkt-4-ledd-1">i det vesentligste er kunde- eller markedsundersøkelser,</article></article></li><li data-li-identifier="e." data-name="e."><article class="listArticle" id="kapittel-1-nummer-2-punkt-5"><article class="legalP" id="kapittel-1-nummer-2-punkt-5-ledd-1">består i installasjon eller tilpasning av innkjøpt produksjonsutstyr,</article></article></li><li data-li-identifier="f." data-name="f."><article class="listArticle" id="kapittel-1-nummer-2-punkt-6"><article class="legalP" id="kapittel-1-nummer-2-punkt-6-ledd-1">går ut på å kopiere eller konstruere produkter andre har skapt,</article></article></li><li data-li-identifier="g." data-name="g."><article class="listArticle" id="kapittel-1-nummer-2-punkt-7"><article class="legalP" id="kapittel-1-nummer-2-punkt-7-ledd-1">kan karakteriseres som kunstneriske, musikalske, filmatiske, litterære eller lignende,</article></article></li><li data-li-identifier="h." data-name="h."><article class="listArticle" id="kapittel-1-nummer-2-punkt-8"><article class="legalP" id="kapittel-1-nummer-2-punkt-8-ledd-1">består i å lage anlegg for produksjon,</article></article></li><li data-li-identifier="i." data-name="i."><article class="listArticle" id="kapittel-1-nummer-2-punkt-9"><article class="legalP" id="kapittel-1-nummer-2-punkt-9-ledd-1">går ut på å erverve, oppføre eller utbedre fast eiendom, kjøretøy, skip eller fly,</article></article></li><li data-li-identifier="j." data-name="j."><article class="listArticle" id="kapittel-1-nummer-2-punkt-10"><article class="legalP" id="kapittel-1-nummer-2-punkt-10-ledd-1">har til formål å lete etter eller å påvise mineralske forekomster, naturressurser eller lignende, med mindre det dreier seg om å utvikle nye avanserte teknikker som kan patenteres,</article></article></li><li data-li-identifier="k." data-name="k."><article class="listArticle" id="kapittel-1-nummer-2-punkt-11"><article class="legalP" id="kapittel-1-nummer-2-punkt-11-ledd-1">utgjør bedriftens kontingenter, eller andeler til finansiering av fellesforskning der hvor dette ikke er knyttet til gjennomføring av et konkret samarbeidsprosjekt hvor bedriften er aktivt involvert.</article></article></li></ul></article> <article class="defaultP" margin-top="true"><strong>§ 16-40-3.</strong> <i>Definisjon av forskningsinstitusjon</i></article><article class="legalP" id="kapittel-1-ledd-3">Med forskningsinstitusjon menes institusjon som har til formål å utføre forsknings- og utviklingsarbeid og som regelmessig driver vitenskapelig publisering eller arbeider systematisk med åpen teknologi- og kunnskapsspredning.<p class="leddfortsettelse"><strong>§ 16-40-4.</strong> <i>Godkjenning av prosjekter og forskningsinstitusjoner mv.</i></p></article><article class="numberedLegalP" data-numerator="1" id="kapittel-1-nummer-3">(1) Norges forskningsråd godkjenner om det planlagte prosjekt innebærer forsknings- og utviklingsarbeid som omfattes av ordningen og godkjenner forskningsinstitusjoner, herunder utenlandske forskningsinstitusjoner.</article><article class="numberedLegalP" data-numerator="2" id="kapittel-1-nummer-4">(2) Søknad om godkjennelse må inneholde alle nødvendige opplysninger for at Norges forskningsråd skal kunne ta stilling til om prosjektet eller forskningsinstitusjonen oppfyller vilkårene i lov og forskrift. Søknad skal sendes på skjema fastsatt av Norges forskningsråd.</article> <article class="defaultP" margin-top="true"><strong>§ 16-40-5.</strong> <i>Nærmere om fradragsgrunnlaget</i></article><article class="numberedLegalP" data-numerator="1" id="kapittel-1-nummer-5">(1) Det gis fradrag for kostnader etter § 16-40 som er attestert av revisor.</article><article class="numberedLegalP" data-numerator="2" id="kapittel-1-nummer-6">(2) Fradrag gis for kostnader direkte tilknyttet godkjent prosjekt, og som er fradragsberettiget i henhold til skatteloven kapittel 6. Kostnader pådratt før godkjennelse av prosjekt kommer til fradrag når de er pådratt i det inntektsår godkjennelsen ble gitt.</article><article class="numberedLegalP" data-numerator="3" id="kapittel-1-nummer-7">(3) De totale prosjektkostnadene beregnes etter Norges forskningsråds regler for brukerstyrte prosjekter. Personalkostnader og indirekte kostnader for egne ansatte beregnes etter medgåtte timer og en timesats på 1,6 promille av nominell årslønn for FoU-personalet (prosjektleder, vitenskapelig og teknisk personell) som deltar i prosjektet. Timesatsen dekker alle indirekte kostnader som husleie, sekretærassistanse, telekommunikasjon, EDB-kostnader mv.</article><article class="numberedLegalP" data-numerator="4" id="kapittel-1-nummer-8">(4) Det gis ikke fradrag i skatt for kostnader forskningsinstitusjoner har hatt i tilknytning til forskningstjenester som omsettes (oppdragsforskning).</article><article class="numberedLegalP" data-numerator="5" id="kapittel-1-nummer-9">(5) Dersom skattyter mottar annen offentlig støtte, må summen av den offentlige støtte ligge innenfor den høyeste av de tillatte støttegrensene for de aktuelle støtteordningene.</article> <article class="defaultP" margin-top="true"><strong>§ 16-40-6.</strong> <i>Skattefradrag</i></article><article class="legalP" id="kapittel-1-ledd-4">Ved fordeling av skatt mellom skattekreditorene skal skattefradraget etter skatteloven § 16-40 i sin helhet belastes staten.</article> <article class="defaultP" margin-top="true"><strong>§ 16-40-7.</strong> <i>Dokumentasjonsplikt overfor ligningsmyndighetene</i></article><article class="legalP" id="kapittel-1-ledd-5">Skattyter som krever fradrag etter skatteloven § 16-40 skal i vedlegg til selvangivelsen fremlegge revisors bekreftelse som nevnt i § 16-40-5 og forskningsrådets godkjennelse av prosjektet. Det skal føres eget regnskap for prosjektet som på oppfordring fremlegges for ligningsmyndighetene.</article> <article class="defaultP" margin-top="true"><strong>§ 16-40-8.</strong> <i>Kompetanseforhold og klageadgang</i></article><article class="numberedLegalP" data-numerator="1" id="kapittel-1-nummer-10">(1) Ligningsmyndighetene avgjør om vilkårene i skatteloven § 16-40 og denne forskrift § 16-40 er oppfylt med de unntak som følger av tredje ledd.</article><article class="numberedLegalP" data-numerator="2" id="kapittel-1-nummer-11">(2) Klage over avgjørelser etter første ledd følger reglene i ligningsloven.</article><article class="numberedLegalP" data-numerator="3" id="kapittel-1-nummer-12">(3) Norges forskningsråds avgjørelser vedrørende godkjenning av prosjekter og forskningsinstitusjoner kan påklages til særskilt klageorgan etter reglene i forvaltningsloven så langt de passer.</article> <article class="defaultP" margin-top="true"><strong>§ 16-40-9.</strong> <i>Rapportering til Norges forskningsråd</i></article><article class="legalP" id="kapittel-1-ledd-6">Forskningsrådet kan kreve at bedriften skal rapportere fremdrift og oppnådde resultater i forhold til det godkjente prosjekt.</article></section><section class="section" data-name="kapII" id="kapittel-2" data-lovdata-URL="LTI/forskrift/2002-03-04-220/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft fra den tid departementet bestemmer.</article></section></main></body></html>