<!DOCTYPE html><html lang="no"><head><title>Forskrift for kompensasjon og erstatning i forbindelse med nedfôring pga. radioaktivitet 2002/2003.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-06-17-740</dd><dt class="dokid">DokumentID</dt><dd class="dokid">LTI/forskrift/2002-06-17-740</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 9</dd><dt class="dateInForce">I kraft fra</dt><dd class="dateInForce">2002-06-17</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-06-11-835</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§3</li><li>lov/1995-05-12-23/§18</li><li>lov/1997-01-10-9/§5</li></ul></dd><dt class="dateOfPublication">Kunngjort</dt><dd class="dateOfPublication">2002-07-16</dd><dt class="journalNumber">Journalnummer</dt><dd class="journalNumber">2002-0679</dd><dt class="titleShort">Korttittel</dt><dd class="titleShort">Forskrift om nedfôring pga. radioaktivitet</dd><dt class="title">Tittel</dt><dd class="title">Forskrift for kompensasjon og erstatning i forbindelse med nedfôring pga. radioaktivitet 2002/2003.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 17. juni 2002 i medhold av jordbruksoppgjøret, og med hjemmel i lov av 12. mai 1995 nr. 23 om jord (jordlova) § 3 og § 18, lov av 10. januar 1997 nr. 9 om kjøttproduksjon § 5 og etter samråd med Norges Bondelag og Norsk Bonde- og Småbrukarlag.</dd><dt class="refid">RefID</dt><dd class="refid">forskrift/2002-06-17-740</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for kompensasjon og erstatning i forbindelse med nedfôring pga. radioaktivitet 2002/2003.<ul class="tocSubUl"><li>I<ul class="tocSubUl"><li>1. Soner<ul class="tocSubUl"><li>A. Observasjonssoner</li><li>B. Frisoner</li><li>C. Tiltakssoner</li><li>D. Sikringssoner</li></ul></li><li>2. Kompensasjon for nedfôring<ul class="tocSubUl"><li>A. Ordinær kompensasjon</li><li>B. Ekstra kompensasjon</li><li>C. Pelsskinn</li></ul></li><li>3. Omklassifisering</li><li>4. Nødslakt</li><li>5. Dyr som kreperer under nedfôring</li><li>6. Administrasjon</li><li>7. Finansiering</li><li>8. Dispensasjon</li><li>9. Utfyllende bestemmelser</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-06-17-740" id="dokument"><h1>Forskrift for kompensasjon og erstatning i forbindelse med nedfôring pga. radioaktivitet 2002/2003.</h1><section class="section" data-name="kapI" id="kapittel-1" data-lovdata-URL="LTI/forskrift/2002-06-17-740/KAPITTEL_1"><h2 data-text-align="center">I</h2><section class="section" data-name="kap1" id="kapittel-1-kapittel-1" data-lovdata-URL="LTI/forskrift/2002-06-17-740/KAPITTEL_1-1"><h3>1. Soner</h3><section class="section" data-name="kapA" id="kapittel-1-kapittel-1-kapittel-1" data-lovdata-URL="LTI/forskrift/2002-06-17-740/KAPITTEL_1-1-1"><h4>A. Observasjonssoner</h4><article class="legalP" id="kapittel-1-kapittel-1-kapittel-1-ledd-1">Det er etablert observasjonssoner for småfe som gjelder fra 1. juli d.å. Observasjonssonene er de områdene som var tiltakssoner for småfe i 1988.</article><article class="legalP" id="kapittel-1-kapittel-1-kapittel-1-ledd-2">Observasjonssonene er foreløpige. Nødvendige lokale tilpasninger foretas av fylkesveterinærene i samarbeid med landbruksavdelingen hos fylkesmannen etterhvert som nye opplysninger skulle tilsi dette.</article><article class="legalP" id="kapittel-1-kapittel-1-kapittel-1-ledd-3">Det er ikke tillatt å levere dyr fra observasjonssoner til slakt før de er målt og erklært enten i tiltakssone eller frisone. Dersom dyrene er i tiltakssone, skal pålagt tiltak (nedfôring etc.) være gjennomført før dyrene kan leveres til slakt. Unntak gjelder kun for nødslakt.</article><article class="legalP" id="kapittel-1-kapittel-1-kapittel-1-ledd-4">Ved hjelp av levende dyr målinger i løpet av august/september skal landet deles inn i følgende soner:<ul class="defaultList"><li><article class="listArticle" id="kapittel-1-kapittel-1-kapittel-1-ledd-4-punkt-1"><article class="legalP" id="kapittel-1-kapittel-1-kapittel-1-ledd-4-punkt-1-ledd-1"><i>Frisoner:</i> De områdene som ikke er observasjonsområder pr. 1. juli og de deler av observasjonssonene som blir frigitt etterhvert som måleresultatene foreligger.</article></article></li><li><article class="listArticle" id="kapittel-1-kapittel-1-kapittel-1-ledd-4-punkt-2"><article class="legalP" id="kapittel-1-kapittel-1-kapittel-1-ledd-4-punkt-2-ledd-1"><i>Tiltakssoner:</i> Områder hvor dyr ikke kan slaktes før etter nærmere angitte mottiltak er gjennomført.</article></article></li></ul></article></section><section class="section" data-name="kapB" id="kapittel-1-kapittel-1-kapittel-2" data-lovdata-URL="LTI/forskrift/2002-06-17-740/KAPITTEL_1-1-2"><h4>B. Frisoner</h4><article class="legalP" id="kapittel-1-kapittel-1-kapittel-2-ledd-1">I frisone er radioaktiviteten i storfe og/eller småfekjøtt i gjennomsnitt (medianverdien) mindre enn 600 Bq pr. kg kjøtt (<sup>137</sup> Cs 137 + <sup>134</sup> Cs). I disse områdene kan husdyr fôres normalt og slaktes på vanlig måte.</article><article class="legalP" id="kapittel-1-kapittel-1-kapittel-2-ledd-2">I de tilfeller det blir slaktet dyr i frisone med høyere innhold av radioaktive stoffer enn 600 Bq pr. kg skal det straks gis melding om dette til Statens dyrehelsetilsyn ved fylkesveterinæren som avgjør om området skal plasseres i tiltakssone eller sikringssone.</article></section><section class="section" data-name="kapC" id="kapittel-1-kapittel-1-kapittel-3" data-lovdata-URL="LTI/forskrift/2002-06-17-740/KAPITTEL_1-1-3"><h4>C. Tiltakssoner</h4><article class="legalP" id="kapittel-1-kapittel-1-kapittel-3-ledd-1">I tiltakssoner er det gjennomsnittlige innhold (medianverdien) av radioaktivt cesium i storfe og/eller småfekjøtt høyere enn 600 Bq pr. kg, og det er slakteforbud inntil nedfôringstiltak er gjennomført.</article><article class="legalP" id="kapittel-1-kapittel-1-kapittel-3-ledd-2">For at kjøtt fra disse sonene skal kunne nyttes til menneskemat, er det nødvendig med en kortere eller lengre nedfôringsperiode med fôrmidler som er fri for eller som har lavt innhold av radioaktive stoffer. (Se vedlagte fôringsveiledning).</article><article class="legalP" id="kapittel-1-kapittel-1-kapittel-3-ledd-3">For å kunne få kompensasjon for nedfôring og erstatning for kjøtt med for høyt radioaktivt innhold, må storfe og småfeholdere i tiltakssoner fôre slaktedyr med kraftfôr med cesium-bindere i de mengder som er anbefalt av vedkommende myndigheter.</article><article class="legalP" id="kapittel-1-kapittel-1-kapittel-3-ledd-4">I tiltakssoner skal det også leveres egenerklæring på fastsatt skjema sammen med slaktedyra. Det må presiseres at alle punktene i skjemaet skal fylles ut.</article><article class="legalP" id="kapittel-1-kapittel-1-kapittel-3-ledd-5">Det forutsettes at sanketid planlegges i forhold til pålagt nedfôringstid, slik at man unngår å strekke nedfôringen inn i vintersesongen. Det forutsettes videre at nedfôringstiltak settes i verk tidligst mulig og i alle fall umiddelbart etter at dyra er kommet hjem fra utmarksbeite.</article></section><section class="section" data-name="kapD" id="kapittel-1-kapittel-1-kapittel-4" data-lovdata-URL="LTI/forskrift/2002-06-17-740/KAPITTEL_1-1-4"><h4>D. Sikringssoner</h4><article class="legalP" id="kapittel-1-kapittel-1-kapittel-4-ledd-1">En sonetype som i hovedsak er brukt i forbindelse med storfe. I sikringssoner er innholdet av radioaktivt cesium i kjøttet i gjennomsnitt lavere enn 600 Bq pr. kg. Det er likevel nødvendig med spesielle fôringstiltak for å forhindre at nivåene stiger til over tiltaksgrensen.</article><article class="legalP" id="kapittel-1-kapittel-1-kapittel-4-ledd-2">I sikringssoner er det radioaktive innhold i storfe og/eller småfekjøtt i gjennomsnitt lavere enn 600 Bq pr. kg. Skifting av beiteparseller, eller overgang til heimavla fôrslag med høyt radioaktivt innhold, vil imidlertid kunne føre til høyere radioaktivt innhold i dyra over tid. Det er derfor nødvendig med fôringstiltak (sikringsfôring) i sikringssonene for å hindre at radioaktiviteten i dyra overstiger tiltaksgrensen.</article><article class="legalP" id="kapittel-1-kapittel-1-kapittel-4-ledd-3">Landbruksforvaltningen i kommunene skal der det er nødvendig hjelpe til med å utarbeide nedfôringsplanene, og de skal godkjenne planene. Produsenten er selv ansvarlig for at fôringsopplegget er i samsvar med den anbefalte fôringsplan. Det blir ikke gitt kompensasjon for fôringsutgifter og det blir ikke gitt erstatning for slakt, dersom den offentlige anbefalte fôringsplan ikke er fulgt.</article><article class="legalP" id="kapittel-1-kapittel-1-kapittel-4-ledd-4">Brukerens ansvar kan beskrives i følgende punkter:<ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-1-kapittel-4-ledd-4-punkt-1"><article class="legalP" id="kapittel-1-kapittel-1-kapittel-4-ledd-4-punkt-1-ledd-1">Dersom brukeren i en sikringssone unnlater å sette i verk sikringsfôring til dyr som skal slaktes, er han selv ansvarlig for eventuelt tap av kassert (ikke godkjent for humant konsum) slakt. Vedkommende kan da ikke få tapet erstattet.</article></article></li><li data-li-identifier="-" data-name="-"><article class="listArticle" id="kapittel-1-kapittel-1-kapittel-4-ledd-4-punkt-2"><article class="legalP" id="kapittel-1-kapittel-1-kapittel-4-ledd-4-punkt-2-ledd-1">Dersom dyr fra sikringssoner blir slaktet, og det blir påvist for høye verdier av radioaktivitet i kjøttet, må det skaffes en erklæring fra landbruksforvaltningen i kommunen på at sikringsfôring er gjennomført etter anbefalt fôrplan for at erstatning skal gis.</article></article></li><li data-li-identifier="-" data-name="-"><article class="listArticle" id="kapittel-1-kapittel-1-kapittel-4-ledd-4-punkt-3"><article class="legalP" id="kapittel-1-kapittel-1-kapittel-4-ledd-4-punkt-3-ledd-1">Landbruksavdelingen hos fylkesmannen avgjør i tvilstilfelle om staten skal yte erstatning for kassert storfe og småfekjøtt. Det er nødvendig at Landbruksavdelingen etablerer kontakt med slakteriene i fylket. Slakteriene skal melde fra til Landbruksavdelingen eller landbruksforvaltningen i kommunen om kasserte slakt av storfe og småfe. Det kan ikke utbetales erstatning før det foreligger erklæring fra offentlig myndighet om at anbefalt sikringsfôring er gjennomført.</article></article></li></ul></article></section></section><section class="section" data-name="kap2" id="kapittel-1-kapittel-2" data-lovdata-URL="LTI/forskrift/2002-06-17-740/KAPITTEL_1-2"><h3>2. Kompensasjon for nedfôring</h3><section class="section" data-name="kapA" id="kapittel-1-kapittel-2-kapittel-1" data-lovdata-URL="LTI/forskrift/2002-06-17-740/KAPITTEL_1-2-1"><h4>A. Ordinær kompensasjon</h4><article class="legalP" id="kapittel-1-kapittel-2-kapittel-1-ledd-1">For nedfôring av radioaktivitet i storfe blir det gitt kompensasjon på kr 8,- pr. storfe pr. dag.</article><article class="legalP" id="kapittel-1-kapittel-2-kapittel-1-ledd-2">For småfe blir det ikke gitt kompensasjon for den første uka etter at dyra er satt på nedfôring.</article><article class="legalP" id="kapittel-1-kapittel-2-kapittel-1-ledd-3">Fra og med 2. nedfôringsuke og til og med 7. nedfôringsuke blir det gitt en kompensasjon på kr 5,- pr. dyr og dag.</article><article class="legalP" id="kapittel-1-kapittel-2-kapittel-1-ledd-4">Fra og med 8. nedfôringsuke blir det gitt en kompensasjon på kr 7,- pr. dyr og dag.</article><article class="legalP" id="kapittel-1-kapittel-2-kapittel-1-ledd-5">Det skal bare utbetales kompensasjon for den nedfôringstid (antall dager) som er fastsatt av veterinæretaten for den aktuelle sone eller gardsbruk.</article><article class="legalP" id="kapittel-1-kapittel-2-kapittel-1-ledd-6">Det skal bare unntaksvis utbetales nedfôringskompensasjon for tidsrommet mellom sanking og måling. Slik utbetaling skal kun skje dersom tidspunktet for sanking uttrykkelig er dokumentert fra landbruksforvaltningen i kommunen (slik attest fra landbrukskontoret skal følge egenerklæringen) og det pga. kapasitetsproblemer ikke har vært mulig å gjennomføre målingene i tilknytning til sanking. Dersom målingen skjer innenfor et tidsrom av 4 dager etter sanking, skal det ikke utbetales nedfôringskompensasjon for denne perioden.</article><article class="legalP" id="kapittel-1-kapittel-2-kapittel-1-ledd-7">Økningen i kompensasjon fra 8. nedfôringsuke skal bl.a. dekke all nedsatt klassifisering på grunn av utsatt slakting, dette gjelder også brunstsmak (lukt) i kjøttet.</article><article class="legalP" id="kapittel-1-kapittel-2-kapittel-1-ledd-8">Innmelding av slaktedyr som har stått på nedfôring skal skje i så god tid at dyra normalt skal kunne slaktes umiddelbart etter nedfôringstidas utløp. Det bør derfor bare unntaksvis være nødvendig med slaktekø ut over nedfôringstida for å få levert dyra på slakteriet.</article><article class="legalP" id="kapittel-1-kapittel-2-kapittel-1-ledd-9">Det gis ikke kompensasjon for normal ventetid på inntil 7 dager. Dersom det er slaktekø utover denne ventetida, kan det utbetales kompensasjon for disse ventedagene, avgrenset oppad til 7 dager. Slaktekø for levering må bekreftes av slakteriet på egenerklæringen. Det må presiseres at dette kun gjelder den ventetid som er nødvendig for at slakteriet skal kunne ta imot dyrene.</article><article class="legalP" id="kapittel-1-kapittel-2-kapittel-1-ledd-10">NB. Det gis kun kompensasjon for dyr som er innmeldt til slakting senest en uke etter at pålagt nedfôringsperiode er avsluttet.</article><article class="legalP" id="kapittel-1-kapittel-2-kapittel-1-ledd-11">Kompensasjonstiden er avgrenset til tiden 15. august – 15. november.</article><article class="legalP" id="kapittel-1-kapittel-2-kapittel-1-ledd-12">For at produsentene i de sterkest berørte områdene ikke skal miste nedfôringskompensasjonen selv om dyra leveres etter 15. november, kan det utbetales fôringskompensasjon også for disse dyrene. Forutsetningen er imidlertid at dyrene har blitt pålagt så lang nedfôringstid at det selv ved tidlig sanking ikke har vært mulig å få dyrene under tiltaksgrensen før 15. november.</article><article class="legalP" id="kapittel-1-kapittel-2-kapittel-1-ledd-13">Utbetaling av nedfôringskompensasjon etter 15. november skal derfor begrenses til de besetninger som har startet nedfôringen før 24. september, og hvor dette er godkjent av landbruksforvaltningen i kommunen.</article><article class="legalP" id="kapittel-1-kapittel-2-kapittel-1-ledd-14">Landbruksforvaltningen i kommunen skal ha melding om og skal også godkjenne startdato for nedfôring for ulike beitelag, grupper av produsenter eller enkeltprodusenter.</article><article class="legalP" id="kapittel-1-kapittel-2-kapittel-1-ledd-15">Blir anbefalte fôrplaner ikke fulgt, vil det ikke bli utbetalt kompensasjon for nedfôring. Det vil heller ikke bli utbetalt erstatning for slakt av storfe og småfe med så høyt innhold av radioaktive stoffer at kjøttet ikke kan nyttes til menneskemat.</article><article class="legalP" id="kapittel-1-kapittel-2-kapittel-1-ledd-16">Landbruksforvaltningen i kommunen gir veiledning om fôring, setter opp planer og kontrollerer at fôrplanene blir fulgt.</article><article class="legalP" id="kapittel-1-kapittel-2-kapittel-1-ledd-17">Dersom brukeren kan dokumentere at den anbefalte fôrplan er fulgt og slaktet likevel ikke blir godkjent, vil det bli gitt kompensasjon for nedfôring og erstatning av kassert kjøtt etter slakteverdi.<ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-2-kapittel-1-ledd-17-punkt-1"><article class="legalP" id="kapittel-1-kapittel-2-kapittel-1-ledd-17-punkt-1-ledd-1">Det vil ikke bli gitt kompensasjon for nedfôring eller gitt erstatning for storfe som blir slaktet før de er 2 måneder gamle, med unntak av nødslakt som ikke blir godkjent på grunn av høyt innhold av radioaktive stoffer.</article></article></li><li data-li-identifier="-" data-name="-"><article class="listArticle" id="kapittel-1-kapittel-2-kapittel-1-ledd-17-punkt-2"><article class="legalP" id="kapittel-1-kapittel-2-kapittel-1-ledd-17-punkt-2-ledd-1">Avlsværer og søyer som slaktes etter endt paringssesong erstattes ikke om de blir kassert pga. for høyt radioaktivt innhold.</article></article></li></ul></article><article class="legalP" id="kapittel-1-kapittel-2-kapittel-1-ledd-18">Fastsetting av sonegrensene må senest skje så raskt som mulig etter at dyra er sanket inn fra utmarksbeite. Spesielt er dette viktig i de områder hvor det er en viss mulighet for at sonen blir omgjort fra tiltakssone året før til frisone, eller hvor nedfôringstiden blir sterkt redusert.</article><article class="legalP" id="kapittel-1-kapittel-2-kapittel-1-ledd-19">I slike tilfeller blir det ikke utbetalt nedfôringskompensasjon selv om dyra har vært under nedfôring før måledato. Dette under forutsetning av at denne soneendringen foreligger før 20. september.</article></section><section class="section" data-name="kapB" id="kapittel-1-kapittel-2-kapittel-2" data-lovdata-URL="LTI/forskrift/2002-06-17-740/KAPITTEL_1-2-2"><h4>B. Ekstra kompensasjon</h4><article class="legalP" id="kapittel-1-kapittel-2-kapittel-2-ledd-1">I forbindelse med nedfôring av radioaktivitet i kjøtt på sau kan enkelte brukere få ekstra store problemer. Det kan være husmangel, mangel på heimebeite, tidlig vinter, høgt Bq-innhold i heimebeite m.m.</article><article class="legalP" id="kapittel-1-kapittel-2-kapittel-2-ledd-2">I slike tilfeller må det velges løsninger tilpasset den aktuelle situasjonen, selv om disse løsninger skulle medføre utgifter som går utover rammen for den nedfôringskompensasjon som er satt. En løsning kan være å flytte dyra under nedfôringsperioden til leiet areal i andre områder med mildere klimatiske forhold og rikelig og Bq-fritt høstbeite.</article><article class="legalP" id="kapittel-1-kapittel-2-kapittel-2-ledd-3">Landbruksavdelingen hos fylkesmannen har fullmakt til å innvilge ekstra kompensasjon i den fastsatte nedfôringsperioden på inntil kr 4 pr. dyr pr. dag utover den ordinære kompensasjonen.</article><article class="legalP" id="kapittel-1-kapittel-2-kapittel-2-ledd-4">Det må foretas en nøye vurdering av situasjonen i det enkelte tilfelle. Fullmakten gjelder primært når flytting anses nødvendig og skal dekke nedfôringskompensasjon, transport av dyra, enkle gjerdeanlegg, tilsyn, fôring og stell m.m.</article><article class="legalP" id="kapittel-1-kapittel-2-kapittel-2-ledd-5">Det presiseres at denne fullmakten bare gjelder for tilfeller som av Landbruksavdelingen hos fylkesmannen vurderes som ekstraordinære.</article><article class="legalP" id="kapittel-1-kapittel-2-kapittel-2-ledd-6">Det forutsettes at Landbruksavdelingen medvirker til å planlegge, organisere og koordinere transport, leieavtaler mv., der slike løsninger kan bidra til å unngå at kjøtt blir kassert som menneskemat</article><article class="legalP" id="kapittel-1-kapittel-2-kapittel-2-ledd-7">Dersom Landbruksavdelingen hos fylkesmannen har innvilget ekstra kompensasjon, foretar avdelingen utbetaling av kompensasjonsbeløpene som posteres på kap. 1150, post 74.19.9 i statsregnskapet.</article></section><section class="section" data-name="kapC" id="kapittel-1-kapittel-2-kapittel-3" data-lovdata-URL="LTI/forskrift/2002-06-17-740/KAPITTEL_1-2-3"><h4>C. Pelsskinn</h4><article class="legalP" id="kapittel-1-kapittel-2-kapittel-3-ledd-1">I tiltakssoner blir det gitt erstatning for lammeskinn av pelssau som vrakes når grunnen er kvalitetsfeil som skyldes utsatt slakting i forbindelse med nedfôring av radioaktivitet i kjøtt.</article><article class="legalP" id="kapittel-1-kapittel-2-kapittel-3-ledd-2">Ordningen trer først i kraft dersom brutto gjennomsnittspris for alle omsatte pelsskinn overstiger 250 kr. Erstatningsbeløpet begrenses til netto utbetalt landsmiddelpris pr. pelsskinn (brutto pris – beredningskostnader og andre salgsomkostninger).</article><article class="legalP" id="kapittel-1-kapittel-2-kapittel-3-ledd-3">Norsk Kjøtt avgjør når erstatning i henhold til disse bestemmelsene skal gis.</article></section></section><section class="section" data-name="kap3" id="kapittel-1-kapittel-3" data-lovdata-URL="LTI/forskrift/2002-06-17-740/KAPITTEL_1-3"><h3>3. Omklassifisering</h3><article class="legalP" id="kapittel-1-kapittel-3-ledd-1">For dyr som er i sikringssone, men som blir omklassifisert til tiltakssone, vil de bestemmelser som gjelder for tiltakssoner bli gjort gjeldende.</article></section><section class="section" data-name="kap4" id="kapittel-1-kapittel-4" data-lovdata-URL="LTI/forskrift/2002-06-17-740/KAPITTEL_1-4"><h3>4. Nødslakt</h3><article class="legalP" id="kapittel-1-kapittel-4-ledd-1">Dersom storfe eller småfe avlives som nødslakt i nedfôringsperioden eller under sikringsfôring og kjøttet ikke blir godkjent til menneskemat pga. radioaktivt innhold, vil brukere i tiltakssoner og sikringssoner få erstattet dyrets slakteverdi. Det samme gjelder i tiltakssoner også for nødslakt utenom nedfôringsperioden.</article></section><section class="section" data-name="kap5" id="kapittel-1-kapittel-5" data-lovdata-URL="LTI/forskrift/2002-06-17-740/KAPITTEL_1-5"><h3>5. Dyr som kreperer under nedfôring</h3><article class="legalP" id="kapittel-1-kapittel-5-ledd-1">Dyr som kreperer under nedfôring skal erstattes etter beregnet slakteverdi etter følgende formler:<ul class="defaultList"><li><article class="listArticle" id="kapittel-1-kapittel-5-ledd-1-punkt-1"><article class="legalP" id="kapittel-1-kapittel-5-ledd-1-punkt-1-ledd-1">For småfe: kr 40,- x ((kadavervekt/levendevekt (kg) x 42)/100) =</article></article></li><li><article class="listArticle" id="kapittel-1-kapittel-5-ledd-1-punkt-2"><article class="legalP" id="kapittel-1-kapittel-5-ledd-1-punkt-2-ledd-1">For storfe: kr 35,- x ((kadavervekt/levendevekt (kg) x 50)/100) =</article></article></li></ul></article><article class="legalP" id="kapittel-1-kapittel-5-ledd-2">Det kreves attest fra veterinær eller landbruksforvaltningen i kommunen for at dyret er krepert samt for vekt av kadaveret.</article><article class="legalP" id="kapittel-1-kapittel-5-ledd-3">Attesten skal følge søknad om erstatning til Landbruksavdelingen hos fylkesmannen. Landbruksavdelingen skal forsikre seg om at pålagt nedfôringsopplegg i besetningen er</article><article class="legalP" id="kapittel-1-kapittel-5-ledd-4">fulgt før det foretar utbetaling av erstatningen som posteres på kap. 1150, post 74.19.8 i statsregnskapet.</article></section><section class="section" data-name="kap6" id="kapittel-1-kapittel-6" data-lovdata-URL="LTI/forskrift/2002-06-17-740/KAPITTEL_1-6"><h3>6. Administrasjon</h3><article class="legalP" id="kapittel-1-kapittel-6-ledd-1">Statens dyrehelsetilsyn ved fylkesveterinæren har ansvaret for å:<ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-6-ledd-1-punkt-1"><article class="legalP" id="kapittel-1-kapittel-6-ledd-1-punkt-1-ledd-1">foreta soneinndeling for storfe og småfe i samråd med Statens dyrehelsetilsyn, Sentralforvaltningen.</article></article></li><li data-li-identifier="-" data-name="-"><article class="listArticle" id="kapittel-1-kapittel-6-ledd-1-punkt-2"><article class="legalP" id="kapittel-1-kapittel-6-ledd-1-punkt-2-ledd-1">foreta eventuelle endringer i soneinndelingen.</article></article></li><li data-li-identifier="-" data-name="-"><article class="listArticle" id="kapittel-1-kapittel-6-ledd-1-punkt-3"><article class="legalP" id="kapittel-1-kapittel-6-ledd-1-punkt-3-ledd-1">fastsette lengden på nedfôringsperioden i tiltakssonene.</article></article></li></ul></article><article class="legalP" id="kapittel-1-kapittel-6-ledd-2">Landbruksavdelingen hos fylkesmannen og kommunen har ansvaret for å:<ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-6-ledd-2-punkt-1"><article class="legalP" id="kapittel-1-kapittel-6-ledd-2-punkt-1-ledd-1">gi produsentene aktiv veiledning om fôring.</article></article></li><li data-li-identifier="-" data-name="-"><article class="listArticle" id="kapittel-1-kapittel-6-ledd-2-punkt-2"><article class="legalP" id="kapittel-1-kapittel-6-ledd-2-punkt-2-ledd-1">utføre prøvekontroll for å påse at tiltaksplanen blir etterkommet hos den enkelte produsent.</article></article></li><li data-li-identifier="-" data-name="-"><article class="listArticle" id="kapittel-1-kapittel-6-ledd-2-punkt-3"><article class="legalP" id="kapittel-1-kapittel-6-ledd-2-punkt-3-ledd-1">godkjenne startdato for nedfôring for ulike beitelag, grupper av produsenter eller enkeltprodusenter (attest fra landbruksavdelingen skal legges ved egenerklæringen dersom pkt. 2A avsnitt 5 er anvendt).</article></article></li><li data-li-identifier="-" data-name="-"><article class="listArticle" id="kapittel-1-kapittel-6-ledd-2-punkt-4"><article class="legalP" id="kapittel-1-kapittel-6-ledd-2-punkt-4-ledd-1">innvilge ekstraordinær nedfôringskompensasjon når forholdene tilsier det, og foreta utbetaling av erstatningen.</article></article></li><li data-li-identifier="-" data-name="-"><article class="listArticle" id="kapittel-1-kapittel-6-ledd-2-punkt-5"><article class="legalP" id="kapittel-1-kapittel-6-ledd-2-punkt-5-ledd-1">foreta utbetaling av erstatning for dyr som kreperer under nedfôring.</article></article></li><li data-li-identifier="-" data-name="-"><article class="listArticle" id="kapittel-1-kapittel-6-ledd-2-punkt-6"><article class="legalP" id="kapittel-1-kapittel-6-ledd-2-punkt-6-ledd-1">medvirke til å planlegge, organisere og koordinere transport, leieavtaler mv. når flytting av dyr eller andre tiltak blir vurdert nødvendig.</article></article></li><li data-li-identifier="-" data-name="-"><article class="listArticle" id="kapittel-1-kapittel-6-ledd-2-punkt-7"><article class="legalP" id="kapittel-1-kapittel-6-ledd-2-punkt-7-ledd-1">behandle alle søknader om dispensasjon fra nedfôring før disse sendes Landbruksdepartementet.</article></article></li></ul></article><article class="legalP" id="kapittel-1-kapittel-6-ledd-3">Norsk Kjøtt skal avregne kjøtt som ikke godkjennes til menneskemat på grunn av for høyt innhold av radioaktivitet og som skal erstattes.</article><article class="legalP" id="kapittel-1-kapittel-6-ledd-4">Norsk Kjøtt utbetaler erstatning når:<ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-6-ledd-4-punkt-1"><article class="legalP" id="kapittel-1-kapittel-6-ledd-4-punkt-1-ledd-1">produsenter i tiltaksområder har fulgt foreskrevet fôring og nedfôringstid og levert egenerklæring som bekrefter dette.</article></article></li><li data-li-identifier="-" data-name="-"><article class="listArticle" id="kapittel-1-kapittel-6-ledd-4-punkt-2"><article class="legalP" id="kapittel-1-kapittel-6-ledd-4-punkt-2-ledd-1">det dreier seg om nødslakting o.l. av dyr fra tiltaksområder og sikringsområder.</article></article></li><li data-li-identifier="-" data-name="-"><article class="listArticle" id="kapittel-1-kapittel-6-ledd-4-punkt-3"><article class="legalP" id="kapittel-1-kapittel-6-ledd-4-punkt-3-ledd-1">lammeskinn vrakes pga. kvalitetsfeil.</article></article></li></ul></article><article class="legalP" id="kapittel-1-kapittel-6-ledd-5">Avregningen skjer til gjeldende netto avregningspris for helt slakt. Norsk Kjøtt har i samråd med Landbruksdepartementet ansvaret for å gjennomføre en forsvarlig behandling og disponering av det kjøtt som kasseres/ikke godkjennes til humant konsum. Det må legges vekt på å nytte anvendelsesmåter som medfører lavest mulig kostnader innenfor de rammer for forsvarlig anvendelse som myndighetene fastsetter.</article><article class="legalP" id="kapittel-1-kapittel-6-ledd-6">Kompensasjon for nedfôring forskotteres av slakteriene og refunderes fra Statens landbruksforvaltning etter oppgaver fra de enkelte slakteriene. Statens landbruksforvaltning utbetaler i tillegg slakterikompensasjon til slakteriene (15 kr pr. dyr) for utført ekstraarbeid med egenerklæringer etc. Det skal føres særskilt regnskap for de kostnader ordningen medfører. Regnskaps- og revisjonsplikt følger de retningslinjer som gjelder for ordinære markedsregulerende tiltak.</article><article class="legalP" id="kapittel-1-kapittel-6-ledd-7">Produsentene i tiltakssoner skal fylle ut egenerklæring i forbindelse med levering av slakt. Slakteriene har ansvaret for å holde slakt fra ulike produsenter adskilt inntil kjøttkontrollen har foretatt kontroll. Slakteriene skal kreve inn egenerklæringer fra produsentene i tiltakssoner og levere disse til kjøttkontrollen for påtegning. Deretter skal slakteriene sende egenerklæringen sammen med avregningene til Statens landbruksforvaltning.</article><article class="legalP" id="kapittel-1-kapittel-6-ledd-8">Slakteriene må oversende sitt krav før 1. desember for å få refusjon før 31. desember. Siste frist for å få refusjon for beitesesongen 2002 er 15. januar 2003.</article></section><section class="section" data-name="kap7" id="kapittel-1-kapittel-7" data-lovdata-URL="LTI/forskrift/2002-06-17-740/KAPITTEL_1-7"><h3>7. Finansiering</h3><article class="legalP" id="kapittel-1-kapittel-7-ledd-1">Kostnader ved ordningen dekkes over jordbruksoppgjøret og posteres på kap. 1150 post 74.19.</article></section><section class="section" data-name="kap8" id="kapittel-1-kapittel-8" data-lovdata-URL="LTI/forskrift/2002-06-17-740/KAPITTEL_1-8"><h3>8. Dispensasjon</h3><article class="legalP" id="kapittel-1-kapittel-8-ledd-1">Landbruksdepartementet kan dispensere fra disse bestemmelser i tilfeller hvor bestemmelsen pga. særlige forhold vil gi urimelige utslag for enkeltprodusenter.</article></section><section class="section" data-name="kap9" id="kapittel-1-kapittel-9" data-lovdata-URL="LTI/forskrift/2002-06-17-740/KAPITTEL_1-9"><h3>9. Utfyllende bestemmelser</h3><article class="legalP" id="kapittel-1-kapittel-9-ledd-1">Landbruksdepartementet kan etter samråd med Norges Bondelag og Norsk Bonde- og Småbrukarlag gi utfyllende bestemmelser til disse regler og retningslinjer.</article></section></section><section class="section" data-name="kapII" id="kapittel-2" data-lovdata-URL="LTI/forskrift/2002-06-17-740/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks. Fra samme tidspunkt oppheves forskrift av 11. juni 2001 nr. 835 for kompensasjon og erstatning i forbindelse med nedfôring pga. radioaktivitet i 2001/2002.</article></section></main></body></html>