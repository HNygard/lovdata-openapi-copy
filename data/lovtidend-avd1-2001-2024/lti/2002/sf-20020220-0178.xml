<!DOCTYPE html><html lang="no"><head><title>Forskrift om særlige betingelser for import av peanøtter og visse avledete produkter med opprinnelse i eller avsendt fra Kina.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-02-20-178</dd><dt class="dokid">DokumentID</dt><dd class="dokid">LTI/forskrift/2002-02-20-178</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 2</dd><dt class="dateInForce">I kraft fra</dt><dd class="dateInForce">2002-02-20</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-3/§6</li><li>lov/1933-05-19-3/§4</li><li>forskrift/1988-04-29-312</li></ul></dd><dt class="dateOfPublication">Kunngjort</dt><dd class="dateOfPublication">2002-02-26</dd><dt class="journalNumber">Journalnummer</dt><dd class="journalNumber">2002-0185</dd><dt class="titleShort">Korttittel</dt><dd class="titleShort">Forskrift om import av kinesiske peanøtter</dd><dt class="title">Tittel</dt><dd class="title">Forskrift om særlige betingelser for import av peanøtter og visse avledete produkter med opprinnelse i eller avsendt fra Kina.</dd><dt class="miscInformation">Annet om dokumentet</dt><dd class="miscInformation">Fastsatt av Statens næringsmiddeltilsyn 20. februar 2002 med hjemmel i lov av 19. mai 1933 nr. 3 om tilsyn med næringsmidler m.v. § 6 første ledd, jf. § 4 åttende ledd, jf. kgl.res 29. april 1988 nr. 312, jf. EØS-avtalens vedlegg II del XII (beslutning 2002/79/EF).</dd><dt class="refid">RefID</dt><dd class="refid">forskrift/2002-02-20-178</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særlige betingelser for import av peanøtter og visse avledete produkter med opprinnelse i eller avsendt fra Kina.<ul class="tocSubUl"><li>§ 1. Omfang</li><li>§ 2. Vilkår for import når peanøttene kommer direkte fra Kina eller fra et annet land utenfor EØS-området</li><li>§ 3. Krav til importkontroll</li><li>§ 4. Vilkår for import når peanøtter med opprinnelse i Kina først er importert til et annet EØS-land</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2002-02-20-178" id="dokument"><h1>Forskrift om særlige betingelser for import av peanøtter og visse avledete produkter med opprinnelse i eller avsendt fra Kina.</h1><article class="legalArticle" data-lovdata-URL="LTI/forskrift/2002-02-20-178/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Omfang</span></h2><article class="legalP" id="paragraf-1-ledd-1">Denne forskriften gjelder for import og frambud av<ul class="defaultList"><li data-li-identifier="-" data-name="-"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">peanøtter omfattet av tollkode 1202 10 90 eller 1202 20 00</article></article></li><li data-li-identifier="-" data-name="-"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">peanøtter omfattet av tollkode 2008 11 94 eller 2008 11 98</article></article></li><li data-li-identifier="-" data-name="-"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">røstede peanøtter omfattet av tollkoder 2008 11 92 eller 2008 11 96</article></article></li></ul><p class="leddfortsettelse">med opprinnelse i eller sendt fra Kina.</p></article></article><article class="legalArticle" data-lovdata-URL="LTI/forskrift/2002-02-20-178/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vilkår for import når peanøttene kommer direkte fra Kina eller fra et annet land utenfor EØS-området</span></h2><article class="legalP" id="paragraf-2-ledd-1">Det er forbudt å importere peanøtter som kommer direkte fra Kina eller fra et annet land utenfor EØS-området med mindre vilkårene i denne paragrafen er oppfylt.</article><article class="legalP" id="paragraf-2-ledd-2">Forsendelser av peanøtter omfattet av § 1 bestemt til folkemat skal følges av en rapport om resultatene av offentlig prøvetaking og analyse og av et helsesertifikat som fastsatt i beslutning 2002/79/EF. Helsesertifikatet kan fås ved henvendelse til Statens næringsmiddeltilsyn.</article><article class="legalP" id="paragraf-2-ledd-3">Rapporten og sertifikatet skal være utfylt, undertegnet og bekreftet av en representant for den sentrale myndighet for innførsels- og utførselskontroll og karantene i Folkerepublikken Kina.</article><article class="legalP" id="paragraf-2-ledd-4">Hver forsendelse skal identifiseres ved en kode som skal samsvare med koden på den rapporten og det sertifikatet som følger forsendelsen.</article><article class="legalP" id="paragraf-2-ledd-5">Forsendelser av peanøtter som omfattes av § 1 skal føres inn i landet og importkontrolleres ved næringsmiddeltilsynet i Oslo.</article></article><article class="legalArticle" data-lovdata-URL="LTI/forskrift/2002-02-20-178/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til importkontroll</span></h2><article class="legalP" id="paragraf-3-ledd-1">Ved importkontroll som nevnt i § 2 femte ledd skal det foretas dokumentkontroll for å sikre at importerte peanøtter med opprinnelse i eller sendt fra Kina oppfyller kravene til helsesertifikat og prøveresultater som omtalt i § 2 andre ledd. Det skal også tas ut prøver av slike forsendelser for aflatoksin B1 og total aflatoksin.</article><article class="legalP" id="paragraf-3-ledd-2">Forsendelsene skal ikke frigis før resultatene av undersøkelsene i første ledd foreligger.</article></article><article class="legalArticle" data-lovdata-URL="LTI/forskrift/2002-02-20-178/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Vilkår for import når peanøtter med opprinnelse i Kina først er importert til et annet EØS-land</span></h2><article class="legalP" id="paragraf-4-ledd-1">Peanøtter med opprinnelse i Kina, som importeres fra et EØS-land, skal være importert til EØS-området etter regler tilsvarende denne forskrifts § 2, jf. beslutning 2002/79/EF. Det er forbudt å importere eller framby peanøtter som er importert til EØS-området i strid med slike regler.</article></article><article class="legalArticle" data-lovdata-URL="LTI/forskrift/2002-02-20-178/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Denne forskriften trer i kraft straks og gjelder inntil videre.</article></article></main></body></html>