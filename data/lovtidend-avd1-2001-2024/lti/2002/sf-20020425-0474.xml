<!DOCTYPE html><html lang="no"><head><title>Forskrift om endring i forskrift om forebygging av sammenstøt på sjøen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-04-25-474</dd><dt class="dokid">DokumentID</dt><dd class="dokid">LTI/forskrift/2002-04-25-474</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 5</dd><dt class="dateInForce">I kraft fra</dt><dd class="dateInForce">2002-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1975-12-01-5</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1994-06-24-39/§506</li><li>forskrift/1967-05-05-1</li></ul></dd><dt class="dateOfPublication">Kunngjort</dt><dd class="dateOfPublication">2002-05-28</dd><dt class="journalNumber">Journalnummer</dt><dd class="journalNumber">2002-0386</dd><dt class="titleShort">Korttittel</dt><dd class="titleShort">Endr forskr forebygging av sammenstøt på sjøen</dd><dt class="title">Tittel</dt><dd class="title">Forskrift om endring i forskrift om forebygging av sammenstøt på sjøen.</dd><dt class="miscInformation">Annet om dokumentet</dt><dd class="miscInformation">Fastsatt av Sjøfartsdirektoratet med hjemmel i sjøloven av 24. juni 1994 nr. 39 § 506, jf. Kronprinsreg.res. av 5. mai 1967, jf. EØS-avtalen vedlegg II kap. XXXII nr. 1 og vedlegg XIII nr. 56d (direktiv 96/98/EF).</dd><dt class="refid">RefID</dt><dd class="refid">forskrift/2002-04-25-474</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om forebygging av sammenstøt på sjøen.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-04-25-474" id="dokument"><h1>Forskrift om endring i forskrift om forebygging av sammenstøt på sjøen.</h1><section class="section" data-name="kapI" id="kapittel-1" data-lovdata-URL="LTI/forskrift/2002-04-25-474/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 1. desember 1975 nr. 5 om forebygging av sammenstøt på sjøen gjøres følgende endring:</article> <article class="defaultP" margin-top="true">Ny del D i kapittel II skal lyde:<p class="leddfortsettelse"><i>Del D – Særskilte regler for undervannsbåter, sjøfly og orlogsfartøy mv.</i></p></article> <article class="defaultP" margin-top="true"><strong>Regel 53a.</strong></article><article class="legalP" id="kapittel-1-ledd-2">Undervannsbåter som er helt neddykket eller som bare viser sine periskoper, skal i norsk farvann betrakte seg som vikepliktige for alle overflatefartøyer og sjøfly på vannet.</article><article class="legalP" id="kapittel-1-ledd-3">Overflatefartøyer skal imidlertid holde skarp utkikk og vises forsiktighet.</article><article class="legalP" id="kapittel-1-ledd-4">Undervannsbåter som er helt eller delvis oppdykket, skal betraktes som maskindrevne fartøyer og følge bestemmelsene for maskindrevne fartøyer i denne forskrift.</article><article class="legalP" id="kapittel-1-ledd-5">Når undervannsbåter neddykket manøvrerer sammen med overflatefartøyer, fører disse som varselsignal det signal som til enhver tid er anført i Den Internasjonale Signalbok for denne situasjon.</article> <article class="defaultP" margin-top="true"><strong>Regel 53b.</strong></article><article class="legalP" id="kapittel-1-ledd-6">Undervannsbåter på overflaten vil foruten de foreskrevne posisjonslanterner, føre en roterende lanterne som et oppmerksomhetssignal for å tilkjennegi overfor møtende trafikk at undervannsbåter er langt større enn den innbyrdes lanterneavstand skulle tilsi.</article><article class="legalP" id="kapittel-1-ledd-7">Denne lanterne skal være anbrakt 2 meter loddrett over topplanternen og vise et gult (amber) blinklys horisonten rundt med ca. 90 blink pr. minutt. Lyset fra denne lanterne skal være synlig på minst 5 n. mils avstand.</article> <article class="defaultP" margin-top="true"><strong>Regel 53c.</strong></article><article class="legalP" id="kapittel-1-ledd-8">Norske orlogsfartøyer og andre militære fartøyer er fritatt fra å føre den lanterne med hvitt lys som er nevnt i regel 23 bokstav a punkt ii, når de på grunn av sin særegne konstruksjon, eller sitt særlige formål derved ville bli hindret i sine militære funksjoner.</article> <article class="defaultP" margin-top="true"><strong>Regel 53d.</strong></article><article class="legalP" id="kapittel-1-ledd-9">Norske fartøyer i Det sjømilitære fiskerioppsyn vil foruten de foreskrevne posisjonslanterner, under utførelse av bruksvakttjeneste føre en blå lanterne som kjennetegn. Denne lanterne skal være anbrakt på høyeste mastetopp og laget slik at den viser et ubrutt, blått lys horisonten rundt. Lyset fra denne lanterne skal være synlig på minst 2 n. mils avstand.</article></section><section class="section" data-name="kapII" id="kapittel-2" data-lovdata-URL="LTI/forskrift/2002-04-25-474/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft 1. juli 2002.</article></section></main></body></html>