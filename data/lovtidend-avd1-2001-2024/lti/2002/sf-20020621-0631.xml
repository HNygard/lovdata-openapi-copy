<!DOCTYPE html><html lang="no"><head><title>Forskrift om endring i forskrift om enhetskvoteordning for ringnotflåten.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-06-21-631</dd><dt class="dokid">DokumentID</dt><dd class="dokid">LTI/forskrift/2002-06-21-631</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 6</dd><dt class="dateInForce">I kraft fra</dt><dd class="dateInForce">2002-06-21</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-06-30-649</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40</li></ul></dd><dt class="dateOfPublication">Kunngjort</dt><dd class="dateOfPublication">2002-06-28</dd><dt class="journalNumber">Journalnummer</dt><dd class="journalNumber">2002-0659</dd><dt class="titleShort">Korttittel</dt><dd class="titleShort">Endr. forskrift enhetskvoteordn. – ringnot</dd><dt class="title">Tittel</dt><dd class="title">Forskrift om endring i forskrift om enhetskvoteordning for ringnotflåten.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 21. juni 2002 med hjemmel i lov av 3. juni 1983 nr. 40 om saltvannsfiske m.v. Fremmet av Fiskeridepartementet.</dd><dt class="refid">RefID</dt><dd class="refid">forskrift/2002-06-21-631</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om enhetskvoteordning for ringnotflåten.<ul class="tocSubUl"><li>I<ul class="tocSubUl"><li>§ 9. Rederi som kan tildeles rederikvote</li><li>§ 10. Hovedordning</li><li>§ 11. Slumpfiskeordning</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-06-21-631" id="dokument"><h1>Forskrift om endring i forskrift om enhetskvoteordning for ringnotflåten.</h1><section class="section" data-name="kapI" id="kapittel-1" data-lovdata-URL="LTI/forskrift/2002-06-21-631/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 30. juni 2000 nr. 649 om enhetskvoteordning for ringnotflåten gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om enhetskvoteordning og rederikvoteordning for ringnotflåten</i></article> <article class="defaultP" margin-top="true">Nåværende § 1 – § 4 gis kapitteloverskriften <i>Innledende bestemmelser</i>.</article> <article class="defaultP" margin-top="true">§ 2 nytt annet ledd skal lyde:</article><article class="legalP" id="kapittel-1-ledd-2">Rederikvoteordningen har som formål å støtte opp under enhetskvoteordningen, og å legge til rette for et mer kostnadseffektivt fiske.</article> <article class="defaultP" margin-top="true">Nåværende § 5 – § 8 gis kapitteloverskriften <i>Enhetskvoteordning</i>.</article> <article class="defaultP" margin-top="true">§ 8 annet ledd skal lyde:</article><article class="legalP" id="kapittel-1-ledd-3">Et rederi, samarbeidende rederi eller en sammenslutning av rederi kan ikke tildeles mer enn en kvote tilsvarende en basiskvote på 800 tonn for det enkelte fiskeslag for fiske med et enkelt fartøy.</article> <article class="defaultP" margin-top="true">Under kapitteloverskriften <i>Rederikvoteordning</i> skal nye § 9 – § 11 lyde:</article><article class="futureLegalArticle" data-name="§9" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Rederi som kan tildeles rederikvote</span></span><article class="legalP" id="kapittel-1-foreslåttparagraf-1-ledd-1">Rederi som nevnt i § 5 første og annet ledd kan tildeles rederikvote etter § 10 og § 11.</article><article class="legalP" id="kapittel-1-foreslåttparagraf-1-ledd-2">Rederi som har fått godkjent samarbeid eller sammenslutning etter reglene i § 4 eller enbåtsrederi som inngår en bindende tre-års kontrakt om samarbeid, kan ikke få godkjent samarbeid eller sammenslutning med annet rederi med virkning i forhold til § 10 eller § 11 før etter utløpet av en tidsperiode på tre år etter det året da godkjenningen fant sted.</article><article class="legalP" id="kapittel-1-foreslåttparagraf-1-ledd-3">Rederikvote tildeles for fiske med det enkelte fartøy, og kan ikke overdras.</article></article><article class="futureLegalArticle" data-name="§10" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Hovedordning</span></span><article class="legalP" id="kapittel-1-foreslåttparagraf-2-ledd-1">Kvotene av de fiskeslag som er nevnt i § 3 og som er tildelt for fiske med et fartøy som er omfattet av denne forskrift, kan tillates fisket med et annet fartøy som er omfattet av forskriften, dersom<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">rederiet, samarbeidende rederi eller sammenslutningen av rederi eller enbåtsrederi som inngår en bindende tre-års kontrakt om samarbeid har nyttet enhetskvoteordningen, og</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">fartøyet som ikke skal nyttes i fiske, tas ut av alt fiske under norsk og utenlandsk flagg i vedkommende år.</article></article></li></ul></article><article class="legalP" id="kapittel-1-foreslåttparagraf-2-ledd-2">Hovedordningen kan ikke nyttes for et større kvantum av hvert enkelt fiskeslag enn det som hvert enkelt år gis for den basiskvote som var beregnet for fartøyet eller fartøyene som rederiet, samarbeidende rederi eller sammenslutningen av rederi eller enbåtsrederi som inngår en bindende tre-års kontrakt om samarbeid har tatt ut av fiske gjennom enhetskvoteordningen siden enhetskvoteordningen av 14. juni 1996.</article><article class="legalP" id="kapittel-1-foreslåttparagraf-2-ledd-3">Hovedordningen kan ikke nyttes i mer enn tre år dog begrenset til utløpet av den tid enhetskvoteordningen gjelder.</article></article><article class="futureLegalArticle" data-name="§11" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Slumpfiskeordning</span></span><article class="legalP" id="kapittel-1-foreslåttparagraf-3-ledd-1">Etter 1. oktober kan inntil 20% av kvotene av de fiskeslag som er nevnt i § 3 og som er tildelt for fiske med et fartøy som er omfattet av denne forskrift, tillates fisket med et annet fartøy som er omfattet av forskriften og som tilhører samme rederi, samarbeidende eller sammensluttede rederi eller enbåtsrederi som inngår en bindende tre-års kontrakt om samarbeid.</article><article class="legalP" id="kapittel-1-foreslåttparagraf-3-ledd-2">Fartøyet eller fartøyene som ikke skal nyttes i fiske etter vedkommende fiskeslag, må tas ut av alt fiske under norsk og utenlandsk flagg for resten av vedkommende år.</article></article> <article class="defaultP" margin-top="true">Nåværende § 9 og § 10 blir nye § 12 og § 13, og gis kapitteloverskriften <i>Vedtaksmyndighet og ikrafttredelse</i>.</article></section><section class="section" data-name="kapII" id="kapittel-2" data-lovdata-URL="LTI/forskrift/2002-06-21-631/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>