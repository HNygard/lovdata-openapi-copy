<!DOCTYPE html><html lang="no"><head><title>Forskrift om endring i forskrift om produksjonstilskudd i jordbruket.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-07-01-777</dd><dt class="dokid">DokumentID</dt><dd class="dokid">LTI/forskrift/2002-07-01-777</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 9</dd><dt class="dateInForce">I kraft fra</dt><dd class="dateInForce">2002-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-03-22-283</li><li>forskrift/1999-07-02-793</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§3</li><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">2002-07-18</dd><dt class="lastupdated">Rettet</dt><dd class="lastupdated">2002-07-23</dd><dt class="journalNumber">Journalnummer</dt><dd class="journalNumber">2002-0738</dd><dt class="titleShort">Korttittel</dt><dd class="titleShort">Endr. i forskr. om produksjonstilsk. i jorbruket</dd><dt class="title">Tittel</dt><dd class="title">Forskrift om endring i forskrift om produksjonstilskudd i jordbruket.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 1. juli 2002 med hjemmel i lov av 12. mai 1995 nr. 23 om jord (jordlova) § 3 og § 18 og etter samråd med Norges Bondelag og Norsk Bonde- og Småbrukarlag.</dd><dt class="refid">RefID</dt><dd class="refid">forskrift/2002-07-01-777</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om produksjonstilskudd i jordbruket.<ul class="tocSubUl"><li>I<ul class="tocSubUl"><li>§ 2. Produksjonstilskuddet</li><li>§ 3. Grunnvilkår</li><li>§ 4. Begrensninger som følge av eierforhold mv.</li><li>§ 5. Tilskudd til jordbruksareal</li><li>§ 6. Tilskudd til grønt- og potetproduksjon</li><li>§ 7. Tilskudd til husdyr</li><li>§ 8. Kulturlandskapskrav</li><li>§ 9. Søknad og utbetaling</li><li>§ 14. Beregning og innkreving av avkortingsbeløp mv.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-07-01-777" id="dokument"><h1>Forskrift om endring i forskrift om produksjonstilskudd i jordbruket.</h1><section class="section" data-name="kapI" id="kapittel-1" data-lovdata-URL="LTI/forskrift/2002-07-01-777/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 22. mars 2002 nr. 283 om produksjonstilskudd i jordbruket gjøres følgende endringer:</article> <article class="defaultP" margin-top="true">§ 2, § 3, § 4, § 5 og ny § 6 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Produksjonstilskuddet</span></span><article class="legalP" id="kapittel-1-foreslåttparagraf-1-ledd-1">Som produksjonstilskudd regnes tilskudd til jordbruksareal, grønt- og potetproduksjon og husdyrhold etter satser, soner, definisjoner m.m. fastsatt i eller i medhold av jordbruksoppgjøret.</article></article><article class="futureLegalArticle" data-name="§3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Grunnvilkår</span></span><article class="legalP" id="kapittel-1-foreslåttparagraf-2-ledd-1">Produksjonstilskudd kan gis til foretak som driver vanlig jordbruksproduksjon på én eller flere landbrukseiendommer, dersom virksomheten er registrert som merverdiavgiftspliktig etter lov av 19. juni 1969 nr. 66 om merverdiavgift § 28 og kan levere årsoppgave som landbruksforetak etter samme lov § 31.</article></article><article class="futureLegalArticle" data-name="§4" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Begrensninger som følge av eierforhold mv.</span></span><article class="legalP" id="kapittel-1-foreslåttparagraf-3-ledd-1">Produksjonstilskudd kan ikke gis til foretak som helt eller delvis eies av<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">aksjeselskap eller andelslag,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">andre foretak som selv søker om produksjonstilskudd til samme produksjon, eller</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">enhver som er innehaver av, eller har eierinteresser i andre foretak som søker om produksjonstilskudd til samme produksjon.</article></article></li></ul></article><article class="legalP" id="kapittel-1-foreslåttparagraf-3-ledd-2">Med produksjonstilskudd til samme produksjon menes tilskudd til husdyr, tilskudd til grøntproduksjon, jf. § 6 første ledd, og arealtilskudd til samme vekstgrupper, slik disse vekstgruppene til enhver tid er definert i eller i medhold av jordbruksoppgjøret.</article><article class="legalP" id="kapittel-1-foreslåttparagraf-3-ledd-3">Produksjonstilskudd kan ikke innvilges foretak som driver på en slik måte at det inngår i et driftsfellesskap med andre foretak som også søker om produksjonstilskudd til samme produksjon.</article><article class="legalP" id="kapittel-1-foreslåttparagraf-3-ledd-4">Første ledd begrenser ikke retten til tilskudd i tilfeller der aksjeselskap eller andelslag er eier av landbrukseiendom. Bestemmelsen begrenser heller ikke retten til tilskudd som følge av at noen har eierinteresser i slike selskaper.</article><article class="legalP" id="kapittel-1-foreslåttparagraf-3-ledd-5">Foretak som eies helt eller delvis av deltaker i samdrift i melkeproduksjon,<sup class="footnotereference" data-footnotereferencevalue="1" data-unique-footnote-counter="1">1</sup> kan uten hensyn til det som ellers følger av denne paragrafen gis tilskudd til husdyr for andre dyreslag enn storfe, dersom disse dyrene ikke inngår i driftsfellesskap med samdriftens virksomhet.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. forskrift av 17. desember 1997 nr. 1450 om kvoteordningen for melk § 12.</article></footer></article><article class="futureLegalArticle" data-name="§5" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Tilskudd til jordbruksareal</span></span><article class="legalP" id="kapittel-1-foreslåttparagraf-4-ledd-1">Det kan gis tilskudd til drift og beiting av jordbruksareal. Tilskuddet kan gis til det areal foretaket disponerer på det tidspunkt som er fastsatt i eller i medhold av jordbruksoppgjøret.</article><article class="legalP" id="kapittel-1-foreslåttparagraf-4-ledd-2">Ut over det som følger av første ledd kan det gis særlige tilskudd til foretak som disponerer og høster et areal som:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-4-ledd-2-punkt-1"><article class="legalP" id="kapittel-1-foreslåttparagraf-4-ledd-2-punkt-1-ledd-1">er større enn 5 daa, ligger over verneskogsgrensen<sup class="footnotereference" data-footnotereferencevalue="1" data-unique-footnote-counter="1">1</sup> og høyere enn den faste bosetningen i området. Avlingen fra arealet må høstes som høy eller surfôr.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-4-ledd-2-punkt-2"><article class="legalP" id="kapittel-1-foreslåttparagraf-4-ledd-2-punkt-2-ledd-1">er større enn 5 daa og har en helning på 1:5 eller brattere, under forutsetning av at minst 50% av foretakets fulldyrka og overflatedyrka areal har en helning på 1:5 eller brattere.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-4-ledd-2-punkt-3"><article class="legalP" id="kapittel-1-foreslåttparagraf-4-ledd-2-punkt-3-ledd-1">ikke jordarbeides eller som jordarbeides i redusert grad før 1. mars året etter høsting av hovedveksten på arealet, og halmen på dette arealet ikke brennes om høsten.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-4-ledd-2-punkt-4"><article class="legalP" id="kapittel-1-foreslåttparagraf-4-ledd-2-punkt-4-ledd-1">drives økologisk.<sup class="footnotereference" data-footnotereferencevalue="2" data-unique-footnote-counter="3">2</sup></article></article></li></ul></article><article class="legalP" id="kapittel-1-foreslåttparagraf-4-ledd-3">Det kan gis et særlig tilskudd til foretak som legger om arealer til økologisk drift, og driver dette arealet økologisk i minst 5 år etter omleggingen. Dersom det tidligere er utbetalt omleggingstilskudd for et areal, kan det ikke gis nytt tilskudd til det samme arealet før det er gått 10 år siden sist det ble utbetalt slikt tilskudd.</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Jf. lov av 21. mai 1965 om skogbruk og skogvern § 32.</article><article class="footnote" data-name="2" data-unique-footnote-counter="3"><span class="footnoteLabel">2</span> Jf. forskrift av 5. mai 1998 nr. 402 om produksjon og merking av økologiske landbruksvarer.</article></footer></article><article class="futureLegalArticle" data-name="§6" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Tilskudd til grønt- og potetproduksjon</span></span><article class="legalP" id="kapittel-1-foreslåttparagraf-5-ledd-1">Det kan gis distrikts- og kvalitetstilskudd til grøntproduksjon for norskprodusert frukt, bær og veksthusgrønnsaker samt salat på friland av kl. 1 eller bedre sortering, som omsettes gjennom godkjent omsetningsledd.</article><article class="legalP" id="kapittel-1-foreslåttparagraf-5-ledd-2">Det kan gis distriktstilskudd for potetproduksjon av matpotet<sup class="footnotereference" data-footnotereferencevalue="1" data-unique-footnote-counter="1">1</sup> dyrket i Nord-Norge som omsettes gjennom godkjent omsetningsledd.</article><footer class="footnotes"><article class="footnote" data-name="1" data-unique-footnote-counter="4"><span class="footnoteLabel">1</span> Jf. forskrift av 30. april 1999 nr. 634 om matpoteter.</article></footer></article> <article class="defaultP" margin-top="true">Nåværende § 6, § 7 og § 8 blir nye § 7, § 8 og § 9 og skal lyde:</article><article class="futureLegalArticle" data-name="§7" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Tilskudd til husdyr</span></span><article class="legalP" id="kapittel-1-foreslåttparagraf-6-ledd-1">Det kan gis tilskudd til foretak med husdyrhold. Tilskuddet beregnes ut fra totalt antall husdyr som disponeres av foretaket på det tidspunkt eller i den periode som er fastsatt i eller i medhold av jordbruksoppgjøret.</article><article class="legalP" id="kapittel-1-foreslåttparagraf-6-ledd-2">Ut over det som følger av første ledd, kan det gis særlige tilskudd til foretak som:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-6-ledd-2-punkt-1"><article class="legalP" id="kapittel-1-foreslåttparagraf-6-ledd-2-punkt-1-ledd-1">disponerer husdyr som årlig beiter minst 8 uker i utmark.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-6-ledd-2-punkt-2"><article class="legalP" id="kapittel-1-foreslåttparagraf-6-ledd-2-punkt-2-ledd-1">disponerer husdyr av storferaser som defineres som bevaringsverdige. Tilskuddet kan gis dersom husdyret er registrert i husdyrkontrollen eller Nordisk Genbank Husdyr (kuregisteret ved Norsk landbruksmuseum). Kyr må ha kalvet minst en gang, og okser må være 12 måneder eller eldre på registreringstidspunktet.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-6-ledd-2-punkt-3"><article class="legalP" id="kapittel-1-foreslåttparagraf-6-ledd-2-punkt-3-ledd-1">driver melkeproduksjon innenfor kvote,<sup class="footnotereference" data-footnotereferencevalue="1" data-unique-footnote-counter="1">1</sup> produksjonsrettighet for geitmelk<sup class="footnotereference" data-footnotereferencevalue="2" data-unique-footnote-counter="3">2</sup> eller har fritak for overproduksjonsavgift.<sup class="footnotereference" data-footnotereferencevalue="3" data-unique-footnote-counter="7">3</sup></article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-6-ledd-2-punkt-4"><article class="legalP" id="kapittel-1-foreslåttparagraf-6-ledd-2-punkt-4-ledd-1">har hoveddelen av sin melkeproduksjon på seter i minst 4 uker i sommerhalvåret og produksjonen skjer innenfor kvote,<sup class="footnotereference" data-footnotereferencevalue="1" data-unique-footnote-counter="1">1</sup> produksjonsrettighet for geitmelk<sup class="footnotereference" data-footnotereferencevalue="2" data-unique-footnote-counter="3">2</sup> eller fritak for overproduksjonsavgift.<sup class="footnotereference" data-footnotereferencevalue="3" data-unique-footnote-counter="7">3</sup></article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-6-ledd-2-punkt-5"><article class="legalP" id="kapittel-1-foreslåttparagraf-6-ledd-2-punkt-5-ledd-1">driver økologisk husdyrproduksjon eller har startet omlegging til slik produksjon.<sup class="footnotereference" data-footnotereferencevalue="4" data-unique-footnote-counter="8">4</sup></article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-6-ledd-2-punkt-6"><article class="legalP" id="kapittel-1-foreslåttparagraf-6-ledd-2-punkt-6-ledd-1">driver spesialisert kjøttfeproduksjon og ikke mottar driftstilskudd i melkeproduksjon.</article></article></li></ul></article><footer class="footnotes"><article class="footnote" data-name="1" data-unique-footnote-counter="5"><span class="footnoteLabel">1</span> Jf. forskrift av 17. desember 1997 nr. 1450 om kvoteordningen for melk § 2 bokstav a.</article><article class="footnote" data-name="2" data-unique-footnote-counter="6"><span class="footnoteLabel">2</span> Jf. forskrift av 26. september 2001 nr. 1122 om produksjonsrettigheter til lokal foredling av geitmelk.</article><article class="footnote" data-name="3" data-unique-footnote-counter="7"><span class="footnoteLabel">3</span> Jf. retningslinjer om fritak fra overproduksjonsavgift fastsatt av Omsetningsrådets sekretariat 29. juni 1999.</article><article class="footnote" data-name="4" data-unique-footnote-counter="8"><span class="footnoteLabel">4</span> Jf. forskrift av 5. mai 1998 nr. 402 om produksjon og merking av økologiske landbruksvarer.</article></footer></article><article class="futureLegalArticle" data-name="§8" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Kulturlandskapskrav</span></span><article class="legalP" id="kapittel-1-foreslåttparagraf-7-ledd-1">Med mindre kommunen samtykker, kan foretak som mottar produksjonstilskudd ikke foreta inngrep som er av betydning for kulturlandskapet. Som inngrep regnes ikke tiltak som må sees på som normal skjøtsel av eiendommen.</article><article class="legalP" id="kapittel-1-foreslåttparagraf-7-ledd-2">Mot vassdrag med årssikker vannføring og mot kanaler uten årssikker vannføring skal det settes igjen en vegetasjonssone på minst 2 meter, målt horisontalt, regnet ved normalvannføring. Slik vegetasjonssone kan ikke jordarbeides.</article><article class="legalP" id="kapittel-1-foreslåttparagraf-7-ledd-3">Dersom jorda på en landbrukseiendom som foretaket disponerer er utsatt for erosjon, kan fylkesmannen bestemme at foretaket må følge bestemte jordarbeidsrutiner eller gjennomføre lignende tiltak.</article><article class="legalP" id="kapittel-1-foreslåttparagraf-7-ledd-4">For brudd på bestemmelser gitt i eller i medhold av denne paragrafen, gjelder § 12 om avkorting tilsvarende.</article></article><article class="futureLegalArticle" data-name="§9" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Søknad og utbetaling</span></span><article class="legalP" id="kapittel-1-foreslåttparagraf-8-ledd-1">Søknad skal fremsettes på søknadsskjema fastsatt av Statens landbruksforvaltning. Søknadsfristene er 20. august og 20. januar. Fylkesmannen fastsetter særskilt søknadsfrist for tilskudd til endret jordarbeiding etter § 5 annet ledd nr. 3. Foretak som søker produksjonstilskudd må oppgi organisasjonsnummer.</article><article class="legalP" id="kapittel-1-foreslåttparagraf-8-ledd-2">Innvilget tilskudd utbetales til det foretaket som fremsatte søknaden. Tilskuddet kan ikke overdras til eie eller pant.</article></article> <article class="defaultP" margin-top="true">Nåværende § 9, § 10, § 11 og § 12 blir nye § 10, § 11, § 12 og § 13.</article> <article class="defaultP" margin-top="true">Nåværende § 13 blir ny § 14 og skal lyde:</article><article class="futureLegalArticle" data-name="§14" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Beregning og innkreving av avkortingsbeløp mv.</span></span><article class="legalP" id="kapittel-1-foreslåttparagraf-9-ledd-1">Differansen mellom utbetalt beløp og redusert tilskudd som følge av vedtak om avkorting etter § 12 og § 13, kan kreves tilbakebetalt fra mottakeren eller motregnes i senere tilskuddsutbetalinger. Tilsvarende gjelder der foretaket som følge av manglende oppfyllelse av vilkår i denne forskriften eller av andre grunner har mottatt en utbetaling som ikke er berettiget.</article><article class="legalP" id="kapittel-1-foreslåttparagraf-9-ledd-2">Til avkortingsbeløpet som nevnt i første ledd kan det legges rente tilsvarende gjeldende morarente.<sup class="footnotereference" data-footnotereferencevalue="1" data-unique-footnote-counter="1">1</sup> Der mottakeren ikke var i aktsom god tro om utbetalingen, kan renter kreves fra det tidspunkt tilbakebetalingskravet er kommet fram til foretaket. Ved grov uaktsomhet eller forsett kan renter kreves fra tidspunktet for utbetalingen av det urettmessige tilskuddet.</article><article class="legalP" id="kapittel-1-foreslåttparagraf-9-ledd-3">Krav fra offentlig myndighet som utspringer av foretakets jordbruksvirksomhet kan motregnes i senere produksjonstilskuddsutbetalinger til foretaket.</article><footer class="footnotes"><article class="footnote" data-name="1" data-unique-footnote-counter="9"><span class="footnoteLabel">1</span> Jf. forskrift av 17. desember 1993 nr. 1144 om forsinket betaling.</article></footer></article> <article class="defaultP" margin-top="true">Nåværende § 14 blir ny § 15 og nytt siste strekpunkt skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-9-ledd-3-punkt-1"><article class="legalP" id="kapittel-1-foreslåttparagraf-9-ledd-3-punkt-1-ledd-1">forskrift av 2. juli 1999 nr. 793 om tilskudd til endret jordarbeiding m.m.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2002-07-01-777/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks og gjelder for behandling av søknader om produksjonstilskudd i jordbruket fra og med 1. juli 2002.</article></section></main></body></html>