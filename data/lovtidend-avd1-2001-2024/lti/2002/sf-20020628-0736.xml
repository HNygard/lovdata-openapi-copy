<!DOCTYPE html><html lang="no"><head><title>Forskrift om endring i forskrift om tidligpensjon til jordbrukere.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-06-28-736</dd><dt class="dokid">DokumentID</dt><dd class="dokid">LTI/forskrift/2002-06-28-736</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 8</dd><dt class="dateInForce">I kraft fra</dt><dd class="dateInForce">2002-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-02-03-190</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§3</li><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">2002-07-12</dd><dt class="lastupdated">Rettet</dt><dd class="lastupdated">2002-12-17 (§ 11 siste ledd første punktum)</dd><dt class="journalNumber">Journalnummer</dt><dd class="journalNumber">2002-0692</dd><dt class="titleShort">Korttittel</dt><dd class="titleShort">Endr. forskrift om tidligpensjon til jordbrukere</dd><dt class="title">Tittel</dt><dd class="title">Forskrift om endring i forskrift om tidligpensjon til jordbrukere.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 28. juni 2002 med hjemmel i lov av 12. mai 1995 nr. 23 om jord (jordlova) § 3 og § 18 og Stortingets vedtak av 18. juni 1998 om jordbruksoppgjøret.</dd><dt class="refid">RefID</dt><dd class="refid">forskrift/2002-06-28-736</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tidligpensjon til jordbrukere.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-06-28-736" id="dokument"><h1>Forskrift om endring i forskrift om tidligpensjon til jordbrukere.</h1><section class="section" data-name="kapI" id="kapittel-1" data-lovdata-URL="LTI/forskrift/2002-06-28-736/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 3. februar 1999 nr. 190 om tidligpensjon til jordbrukere gjøres følgende endringer:</article> <article class="defaultP" margin-top="true">§ 2 første ledd skal lyde:</article><article class="legalP" id="kapittel-1-ledd-2">Denne forskriften gjelder ved eiendomsoverdragelser som er kontraktfestet 31. desember 1998 eller senere, og ved forpaktningsavtaler<sup class="footnotereference" data-footnotereferencevalue="1" data-unique-footnote-counter="1">1</sup> som er sagt opp denne dato eller senere.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. lov av 25. juni 1965 nr. 1 om forpaktning.</article></footer> <article class="defaultP" margin-top="true">§ 3 skal lyde:</article><article class="legalP" id="kapittel-1-ledd-3">I denne forskrift menes med;<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1"><i>bruker;</i> den som eier eller forpakter<sup class="footnotereference" data-footnotereferencevalue="1" data-unique-footnote-counter="1">1</sup> en landbrukseiendom og driver den enten selv eller ved utleie, eventuelt dennes ektefelle/samboer</article></article></li><li data-li-identifier="2)" data-name="2)"><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1"><i>samboere;</i> parter som har levd uavbrutt sammen i et ekteskapslignende forhold de siste 5 årene før overdragelsestidspunktet</article></article></li><li data-li-identifier="3)" data-name="3)"><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1"><i>referanseperiode;</i> fem sammenhengende år der siste år er 2 år tilbake i tid i forhold til søknadsåret</article></article></li><li data-li-identifier="4)" data-name="4)"><article class="listArticle" id="kapittel-1-ledd-3-punkt-4"><article class="legalP" id="kapittel-1-ledd-3-punkt-4-ledd-1"><i>referanseinntekt;</i> summen av inntektene nevnt i bokstavene a – d i referanseperioden dividert på 5; <ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-3-punkt-4-ledd-1-punkt-1"><article class="legalP" id="kapittel-1-ledd-3-punkt-4-ledd-1-punkt-1-ledd-1">næringsinntekt fra jordbruk/gartneri</article></article></li><li data-li-identifier="b)" data-name="b)"><article class="listArticle" id="kapittel-1-ledd-3-punkt-4-ledd-1-punkt-2"><article class="legalP" id="kapittel-1-ledd-3-punkt-4-ledd-1-punkt-2-ledd-1">næringsinntekt fra skogbruk</article></article></li><li data-li-identifier="c)" data-name="c)"><article class="listArticle" id="kapittel-1-ledd-3-punkt-4-ledd-1-punkt-3"><article class="legalP" id="kapittel-1-ledd-3-punkt-4-ledd-1-punkt-3-ledd-1">utbetalte sykepenger som er opptjent av virksomhet som nevnt i bokstavene a og b</article></article></li><li data-li-identifier="d)" data-name="d)"><article class="listArticle" id="kapittel-1-ledd-3-punkt-4-ledd-1-punkt-4"><article class="legalP" id="kapittel-1-ledd-3-punkt-4-ledd-1-punkt-4-ledd-1">lønn som er betalt fra bruker til samboer for dennes arbeid på bruket.</article></article></li></ul></article></article></li><li data-li-identifier="5)" data-name="5)"><article class="listArticle" id="kapittel-1-ledd-3-punkt-5"><article class="legalP" id="kapittel-1-ledd-3-punkt-5-ledd-1"><i>annen inntekt;</i> summen av inntektene nevnt i bokstavene a – e i referanseperioden dividert på 5; <ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-3-punkt-5-ledd-1-punkt-1"><article class="legalP" id="kapittel-1-ledd-3-punkt-5-ledd-1-punkt-1-ledd-1">lønnsinntekt</article></article></li><li data-li-identifier="b)" data-name="b)"><article class="listArticle" id="kapittel-1-ledd-3-punkt-5-ledd-1-punkt-2"><article class="legalP" id="kapittel-1-ledd-3-punkt-5-ledd-1-punkt-2-ledd-1">næringsinntekt fra fiske og fangst og annen næring som ikke omfattes av § 7 andre ledd bokstav a</article></article></li><li data-li-identifier="c)" data-name="c)"><article class="listArticle" id="kapittel-1-ledd-3-punkt-5-ledd-1-punkt-3"><article class="legalP" id="kapittel-1-ledd-3-punkt-5-ledd-1-punkt-3-ledd-1">utbetalte sykepenger opptjent gjennom inntekt som nevnt i bokstavene a og b</article></article></li><li data-li-identifier="d)" data-name="d)"><article class="listArticle" id="kapittel-1-ledd-3-punkt-5-ledd-1-punkt-4"><article class="legalP" id="kapittel-1-ledd-3-punkt-5-ledd-1-punkt-4-ledd-1">utbetalte dagpenger</article></article></li><li data-li-identifier="e)" data-name="e)"><article class="listArticle" id="kapittel-1-ledd-3-punkt-5-ledd-1-punkt-5"><article class="legalP" id="kapittel-1-ledd-3-punkt-5-ledd-1-punkt-5-ledd-1">utbetalt uførepensjon, foreløpig uførestønad, attføringspenger og rehabiliteringspenger som ikke omfattes av § 7 andre ledd bokstav c.</article></article></li></ul></article></article></li><li data-li-identifier="6)" data-name="6)"><article class="listArticle" id="kapittel-1-ledd-3-punkt-6"><article class="legalP" id="kapittel-1-ledd-3-punkt-6-ledd-1">samlet <i>inntekt;</i> summen av referanseinntekt og annen inntekt</article></article></li><li data-li-identifier="7)" data-name="7)"><article class="listArticle" id="kapittel-1-ledd-3-punkt-7"><article class="legalP" id="kapittel-1-ledd-3-punkt-7-ledd-1"><i>enbrukerpensjon;</i> tidligpensjon som ytes bruker</article></article></li><li data-li-identifier="8)" data-name="8)"><article class="listArticle" id="kapittel-1-ledd-3-punkt-8"><article class="legalP" id="kapittel-1-ledd-3-punkt-8-ledd-1"><i>tobrukerpensjon;</i> tidligpensjon som ytes bruker og dennes ektefelle/samboer.</article></article></li></ul></article><footer class="footnotes"><article class="footnote" data-name="1." data-unique-footnote-counter="2"><span class="footnoteLabel">1.</span> Jf. lov av 25. juni 1965 nr. 1 om forpaktning.</article></footer> <article class="defaultP" margin-top="true">§ 4 andre ledd skal lyde:</article><article class="legalP" id="kapittel-1-ledd-4">Ved forpaktning<sup class="footnotereference" data-footnotereferencevalue="1" data-unique-footnote-counter="1">1</sup> skal det foreligge en skriftlig oppsigelse av forpaktningsavtalen. Ny forpakter kan ikke være ektefelle/samboer til den forpakter som går av med tidligpensjon.</article><footer class="footnotes"><article class="footnote" data-name="1" data-unique-footnote-counter="3"><span class="footnoteLabel">1</span> Jf. lov av 25. juni 1965 nr. 1 om forpaktning.</article></footer> <article class="defaultP" margin-top="true">§ 5 nytt tredje ledd skal lyde:</article><article class="legalP" id="kapittel-1-ledd-5">I tidligpensjonsperioden kan man ikke tilkjennes overgang fra enbruker- til tobrukerpensjon eller omvendt.</article> <article class="defaultP" margin-top="true">§ 7 siste ledd skal lyde:</article><article class="legalP" id="kapittel-1-ledd-6">Fylkesmannen kan etter en særskilt vurdering;<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">la næringsinntekt fra fiske, fangst og annen næring som drives som tilleggsnæring til jordbruk inngå i referanseinntekten</article></article></li><li data-li-identifier="b)" data-name="b)"><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">fravike kravet i første ledd første punktum for søkere som har hatt et lavere inntektsnivå</article></article></li><li data-li-identifier="c)" data-name="c)"><article class="listArticle" id="kapittel-1-ledd-6-punkt-3"><article class="legalP" id="kapittel-1-ledd-6-punkt-3-ledd-1">innrømme enbrukerpensjon som ikke er lavere enn 70.000 kroner eller tobrukerpensjon som ikke er lavere enn 110.000 kroner til søkere som ikke oppfyller kravet i første ledd første punktum på grunn av rehabilitering, attføring eller hel eller delvis uførhet.<sup class="footnotereference" data-footnotereferencevalue="1" data-unique-footnote-counter="1">1</sup></article></article></li></ul></article><footer class="footnotes"><article class="footnote" data-name="1" data-unique-footnote-counter="4"><span class="footnoteLabel">1</span> Sml. § 11 første ledd.</article></footer> <article class="defaultP" margin-top="true">§ 11 siste ledd skal lyde:</article><article class="legalP" id="kapittel-1-ledd-7">Bruker og ektefelle/samboer kan hver for seg ha en inntekt som nevnt i § 3 nr. 5 bokstav a – c på inntil 100.000 kroner. Pensjonen avkortes med 50 prosent av inntekt utover dette fribeløpet. Næringsinntekt fra jordbruk/gartneri eller skogbruk opptjent før landbrukseiendommen ble overdratt belastes ikke fribeløpet.</article><article class="changesToParent">Endret ved rettelse 17. desember 2002. Se Norsk Lovtidend 17/2002.</article> <article class="defaultP" margin-top="true">§ 12 skal lyde:</article><article class="legalP" id="kapittel-1-ledd-8">Søknaden skal fremsettes på søknadsskjema fastsatt av Statens landbruksforvaltning og sendes til kommunen.</article><article class="legalP" id="kapittel-1-ledd-9">Kommunen kontrollerer at søknaden er rett utfylt, at all nødvendig dokumentasjon følger vedlagt og gir om nødvendig uttalelse i saken. Kommunen sender søknaden med vedlegg til fylkesmannen som avgjør søknaden.</article> <article class="defaultP" margin-top="true">§ 13 nytt femte ledd skal lyde:</article><article class="legalP" id="kapittel-1-ledd-10">Satser for enbruker- og tobrukerpensjon blir fastsatt av Stortinget etter forslag i de årlige proposisjoner om jordbruksoppgjøret.</article> <article class="defaultP" margin-top="true">§ 15 oppheves.</article> <article class="defaultP" margin-top="true">§ 17 andre ledd skal lyde:</article><article class="legalP" id="kapittel-1-ledd-11">Dersom en bruker/ektefelle/samboer har mottatt tidligpensjon i strid med aktsom god tro, kan beløpet kreves tilbakebetalt, eventuelt motregnes i fremtidige utbetalinger. Tidligpensjon kan også kreves tilbakebetalt, eventuelt motregnes i fremtidige utbetalinger, når bruker/ektefelle/samboer eller noen som har handlet på dennes vegne, i strid med aktsom god tro har gitt feilaktige eller mangelfulle opplysninger. Det samme gjelder dersom utbetalingen skyldes feil fra forvaltningens side, og mottakeren burde ha forstått dette.</article></section><section class="section" data-name="kapII" id="kapittel-2" data-lovdata-URL="LTI/forskrift/2002-06-28-736/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juli 2002.</article></section></main></body></html>