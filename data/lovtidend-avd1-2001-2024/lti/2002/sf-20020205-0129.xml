<!DOCTYPE html><html lang="no"><head><title>Forskrift om vernetiltak, inntil videre, ved import av stjerneanis fra tredjeland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-02-05-129</dd><dt class="dokid">DokumentID</dt><dd class="dokid">LTI/forskrift/2002-02-05-129</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 1</dd><dt class="dateInForce">I kraft fra</dt><dd class="dateInForce">2002-02-05</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-3/§6</li><li>lov/1933-05-19-3/§4</li><li>forskrift/1988-04-29-312</li></ul></dd><dt class="dateOfPublication">Kunngjort</dt><dd class="dateOfPublication">2002-02-08</dd><dt class="journalNumber">Journalnummer</dt><dd class="journalNumber">2002-0134</dd><dt class="titleShort">Korttittel</dt><dd class="titleShort">Forskr om vernetiltak ved import av stjerneanis</dd><dt class="title">Tittel</dt><dd class="title">Forskrift om vernetiltak, inntil videre, ved import av stjerneanis fra tredjeland.</dd><dt class="miscInformation">Annet om dokumentet</dt><dd class="miscInformation">Fastsatt av Statens næringsmiddeltilsyn 5. februar 2002 med hjemmel i lov av 19. mai 1933 nr. 3 om tilsyn med næringsmidler m.v. § 6 første ledd, jf. § 4 åttende ledd, jf. kgl.res. av 29. april 1988 nr. 312, jf. EØS-avtalens vedlegg II del XII (vedtak 2002/75/EF).</dd><dt class="refid">RefID</dt><dd class="refid">forskrift/2002-02-05-129</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vernetiltak, inntil videre, ved import av stjerneanis fra tredjeland.<ul class="tocSubUl"><li>§ 1. Omfang</li><li>§ 2. Vilkår for import</li><li>§ 3. Varsling</li><li>§ 4. Unntak</li><li>§ 5. Krav til grensekontroll</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2002-02-05-129" id="dokument"><h1>Forskrift om vernetiltak, inntil videre, ved import av stjerneanis fra tredjeland.</h1><article class="legalArticle" data-lovdata-URL="LTI/forskrift/2002-02-05-129/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Omfang</span></h2><article class="legalP" id="paragraf-1-ledd-1">Denne forskriften gjelder ved import fra tredjeland av stjerneanis (<i>Illicium verum</i>) omfattet av tolltariffkode 09 09 10 00.</article></article><article class="legalArticle" data-lovdata-URL="LTI/forskrift/2002-02-05-129/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vilkår for import</span></h2><article class="legalP" id="paragraf-2-ledd-1">Forsendelser av stjerneanis omfattet av § 1 bestemt til folkemat skal følges av en rapport om resultatene av offentlig prøvetaking og analyse og av et sertifikat som fastsatt i vedtak 2002/75/EF. Sertifikatet fås ved henvendelse til SNT.</article><article class="legalP" id="paragraf-2-ledd-2">Rapporten og sertifikatet skal være utfylt, undertegnet og bekreftet av de kompetente myndigheter i det eksporterende tredjelandet, som godtgjør at forsendelsen ikke inneholder japansk stjerneanis (<i>Illicium anisatum</i>, også kjent som <i>Illicium religiosum</i>, <i>Illicium japonicum</i>, <i>shikimmi</i> eller <i>skimmi</i>) som ikke er egnet til folkemat.</article><article class="legalP" id="paragraf-2-ledd-3">Hver forsendelse skal identifiseres med en kode som skal samsvare med koden på den rapporten og det sertifikatet som følger forsendelsen.</article><article class="legalP" id="paragraf-2-ledd-4">Forsendelser av stjerneanis omfattet av § 1 kan bare importeres ved Oslo havn (skip), Oslo lufthavn (fly), Borg havn (skip) og Storskog vei (bil).</article></article><article class="legalArticle" data-lovdata-URL="LTI/forskrift/2002-02-05-129/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Varsling</span></h2><article class="legalP" id="paragraf-3-ledd-1">Importør av stjerneanis omfattet av § 1 skal på forhånd varsle den grensekontrollstasjon angitt i § 2 siste ledd, der importøren ønsker forsendelsen importert.</article><article class="legalP" id="paragraf-3-ledd-2">Forhåndsvarselet skal inneholde opplysninger om mengde og type produkt samt det tidspunkt forsendelsen antas å ankomme.</article></article><article class="legalArticle" data-lovdata-URL="LTI/forskrift/2002-02-05-129/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Unntak</span></h2><article class="legalP" id="paragraf-4-ledd-1">Japansk stjerneanis som ikke er bestemt til folkemat, kan tillates importert fra tredjeland dersom den bærer et merke som fastslår at produktet ikke er egnet til folkemat.</article></article><article class="legalArticle" data-lovdata-URL="LTI/forskrift/2002-02-05-129/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav til grensekontroll</span></h2><article class="legalP" id="paragraf-5-ledd-1">Ved grensekontroll skal det foretas dokumentkontroll og tas ut stikkprøver for analyse av stjerneanis som er bestemt til folkemat.</article><article class="legalP" id="paragraf-5-ledd-2">Forsendelsene skal ikke frigis før resultatene av undersøkelsene i første ledd foreligger.</article><article class="legalP" id="paragraf-5-ledd-3">Alle utgifter forbundet med de særskilte analysene som foretas i henhold til første ledd, skal bæres av importøren eller av den som fremstiller forsendelsen for grensekontroll.</article></article><article class="legalArticle" data-lovdata-URL="LTI/forskrift/2002-02-05-129/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskriften trer i kraft straks og gjelder inntil videre.</article></article></main></body></html>