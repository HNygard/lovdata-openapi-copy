<!DOCTYPE html><html lang="no"><head><title>Forskrift om endring i forskrift for Reindriftens Utviklingsfond.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-07-10-802</dd><dt class="dokid">DokumentID</dt><dd class="dokid">LTI/forskrift/2002-07-10-802</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 9</dd><dt class="dateInForce">I kraft fra</dt><dd class="dateInForce">2002-07-10</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-06-17-731</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2002-07-23</dd><dt class="journalNumber">Journalnummer</dt><dd class="journalNumber">2002-0785</dd><dt class="titleShort">Korttittel</dt><dd class="titleShort">Endr. i forskrift for Reindriftens Utviklingsfond</dd><dt class="title">Tittel</dt><dd class="title">Forskrift om endring i forskrift for Reindriftens Utviklingsfond.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 10. juli 2002 med hjemmel i Stortingets årlige vedtak om reindriftsavtalen.</dd><dt class="refid">RefID</dt><dd class="refid">forskrift/2002-07-10-802</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift for Reindriftens Utviklingsfond.<ul class="tocSubUl"><li>I<ul class="tocSubUl"><li>§ 2-4. Dispensasjon</li><li>§ 2-5. Særskilt om kontroll og tilbakebetaling</li><li>§ 5-1. Vilkår for innløsning</li><li>§ 8-1. Vilkår for refusjon</li><li>§ 8-2. Beregning av støtte</li><li>§ 8-3. Krav til søknaden</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-07-10-802" id="dokument"><h1>Forskrift om endring i forskrift for Reindriftens Utviklingsfond.</h1><section class="section" data-name="kapI" id="kapittel-1" data-lovdata-URL="LTI/forskrift/2002-07-10-802/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 17. juni 1999 nr. 731 for Reindriftens Utviklingsfond gjøres følgende endringer:</article> <article class="defaultP" margin-top="true">§ 1-2 første ledd skal lyde:</article><article class="legalP" id="kapittel-1-ledd-2">Reindriftens Utviklingsfond forvaltes av et styre på tre medlemmer. Styret skal oppnevnes blant Reindriftsstyrets medlemmer/varamedlemmer for fire år av gangen og for samme periode som Reindriftsstyret.<sup class="footnotereference" data-footnotereferencevalue="1" data-unique-footnote-counter="1">1</sup> Leder i Reindriftsstyret skal samtidig være leder for fondets styre. Norske Reindriftsamers Landsforbund utpeker to medlemmer og to varamedlemmer blant Reindriftsstyrets øvrige medlemmer/varamedlemmer.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. instruks av 24. januar 1997 vedrørende Reindriftsstyrets oppnevning og virksomhet.</article></footer> <article class="defaultP" margin-top="true">§ 1-5 skal lyde:</article><article class="legalP" id="kapittel-1-ledd-3">Økonomisk støtte fra Reindriftens Utviklingsfond kan innvilges som tilskudd eller lån etter ordningene for<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">kjøp av livdyr, jf. kapittel 2,</article></article></li><li data-li-identifier="b." data-name="b."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">gjeterhytter og øvrige reindriftsanlegg, herunder gjerder og slakteanlegg, jf. kapittel 3,</article></article></li><li data-li-identifier="c." data-name="c."><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">støtte ved omfattende tap av rein i ulykker, jf. kapittel 4,</article></article></li><li data-li-identifier="d." data-name="d."><article class="listArticle" id="kapittel-1-ledd-3-punkt-4"><article class="legalP" id="kapittel-1-ledd-3-punkt-4-ledd-1">innløsning av driftsenheter, jf. kapittel 5,</article></article></li><li data-li-identifier="e." data-name="e."><article class="listArticle" id="kapittel-1-ledd-3-punkt-5"><article class="legalP" id="kapittel-1-ledd-3-punkt-5-ledd-1">utdanningsstipend, jf. kapittel 6,</article></article></li><li data-li-identifier="f." data-name="f."><article class="listArticle" id="kapittel-1-ledd-3-punkt-6"><article class="legalP" id="kapittel-1-ledd-3-punkt-6-ledd-1">ekstra driftskostnader til reindriftstilbud i barnehager, jf. kapittel 7,</article></article></li><li data-li-identifier="g." data-name="g."><article class="listArticle" id="kapittel-1-ledd-3-punkt-7"><article class="legalP" id="kapittel-1-ledd-3-punkt-7-ledd-1">refusjon av dokumenterte utgifter til deltakelse på kurs/etterutdanning og lignende for reindriftsutøvere, jf. kapittel 8,</article></article></li><li data-li-identifier="h." data-name="h."><article class="listArticle" id="kapittel-1-ledd-3-punkt-8"><article class="legalP" id="kapittel-1-ledd-3-punkt-8-ledd-1">tidligpensjon.<sup class="footnotereference" data-footnotereferencevalue="1" data-unique-footnote-counter="1">1</sup></article></article></li></ul></article><article class="legalP" id="kapittel-1-ledd-4">Økonomisk støtte kan for øvrig innvilges til andre tiltak i samsvar med forskriftens formål, jf. § 1-1, herunder<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">markedsfremmende tiltak,</article></article></li><li data-li-identifier="b." data-name="b."><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">sikring av reindriftens beiterett,</article></article></li><li data-li-identifier="c." data-name="c."><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">andre praktiske tiltak innenfor reindriften, herunder transport av rein og konfliktforebyggende tiltak,</article></article></li><li data-li-identifier="d." data-name="d."><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1">gjennomføring av strukturtiltak i distrikter med behov for tiltak for reintallstilpasning og ressursutnyttelse,<sup class="footnotereference" data-footnotereferencevalue="2" data-unique-footnote-counter="3">2</sup></article></article></li><li data-li-identifier="e." data-name="e."><article class="listArticle" id="kapittel-1-ledd-4-punkt-5"><article class="legalP" id="kapittel-1-ledd-4-punkt-5-ledd-1">andre faglige tiltak til fremme for reindriften, herunder veiledning, kursvirksomhet, beitegransking, planlegging og avlstiltak,</article></article></li><li data-li-identifier="f." data-name="f."><article class="listArticle" id="kapittel-1-ledd-4-punkt-6"><article class="legalP" id="kapittel-1-ledd-4-punkt-6-ledd-1">fagbrevordning i reindrift,</article></article></li><li data-li-identifier="g." data-name="g."><article class="listArticle" id="kapittel-1-ledd-4-punkt-7"><article class="legalP" id="kapittel-1-ledd-4-punkt-7-ledd-1">utvikling av binæringer og formål av generell kulturell betydning for reindriftssamene,</article></article></li><li data-li-identifier="h." data-name="h."><article class="listArticle" id="kapittel-1-ledd-4-punkt-8"><article class="legalP" id="kapittel-1-ledd-4-punkt-8-ledd-1">tilrettelegging av 1-2 dagers kompetansegivende kurs/etterutdanning.</article></article></li></ul></article><article class="legalP" id="kapittel-1-ledd-5">Videre er midler fra Reindriftens Utviklingsfond avsatt til enkelte øremerkede formål, herunder midler til forskning, forsøk, veiledning og kunnskapsformidling.</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Jf. forskrift av 9. desember 1999 nr. 1319 om tidligpensjon i reindriften.</article><article class="footnote" data-name="2" data-unique-footnote-counter="3"><span class="footnoteLabel">2</span> Se § 5-2.</article></footer> <article class="defaultP" margin-top="true">§ 1-8 andre ledd skal lyde:</article><article class="legalP" id="kapittel-1-ledd-6">Søknaden avgjøres av fondsstyret. Fondsstyret kan delegere avgjørelsesmyndighet til Reindriftssjefen.</article> <article class="defaultP" margin-top="true">§ 2-1 andre ledd skal lyde:</article><article class="legalP" id="kapittel-1-ledd-7">For at lån skal kunne innvilges etter denne forskrift må driftsenheten/tamreinlaget ha minst 100 rein. Videre må oppbygging av driftsenheten framgå av stadfestet distriktsplan,<sup class="footnotereference" data-footnotereferencevalue="3" data-unique-footnote-counter="4">3</sup> eventuelt driftskalkyle for tamreinlag. Etter en oppbyggingsperiode på 5 år må driftsenheten/tamreinlaget eie minst 200 simler over 2 år.</article><footer class="footnotes"><article class="footnote" data-name="3" data-unique-footnote-counter="4"><span class="footnoteLabel">3</span> Jf. lov om reindrift § 8a.</article></footer> <article class="defaultP" margin-top="true">§ 2-2 fotnote 1 skal lyde:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">Jf. gjeldende veiledende livdyrpriser for rein.</article></article></li></ul></article> <article class="defaultP" margin-top="true">§ 2-4 og § 2-5 skal lyde:</article><article class="futureLegalArticle" data-name="§2-4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-4</span>. <span class="legalArticleTitle">Dispensasjon</span></span><article class="legalP" id="kapittel-1-foreslåttparagraf-1-ledd-1">Reindriftssjefen kan under helt spesielle forhold dispensere fra kravet om at søknad om lån må foreligge innen tre år etter etablering/overdragelse, om at driftsenheten/tamreinlaget må ha minst 100 rein og at driftsenheten/tamreinlaget må eie minst 200 simler over 2 år etter en oppbyggingsperiode på 5 år, jf. § 2-1.</article></article><article class="futureLegalArticle" data-name="§2-5" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2-5</span>. <span class="legalArticleTitle">Særskilt om kontroll og tilbakebetaling</span></span><article class="legalP" id="kapittel-1-foreslåttparagraf-2-ledd-1">Før lånet anvises til utbetaling skal reindriftsagronomen kontrollere kjøpet og at de kjøpte livdyr er merket med klips godkjent av Reindriftssjefen. Overdragelsen skal for øvrig skje i henhold til gjeldende bestemmelser for merking av tamrein.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" id="kapittel-1-foreslåttparagraf-2-ledd-2">Hvis driftsenhetens innehaver forlater reindriften, skal resten av lånet tilbakebetales med umiddelbart forfall.</article><footer class="footnotes"><article class="footnote" data-name="1." data-unique-footnote-counter="5"><span class="footnoteLabel">1.</span> Jf. lov om reindrift kapittel 4 og gjeldende forskrift om merking av tamrein.</article></footer></article> <article class="defaultP" margin-top="true">§ 3-3 første ledd skal lyde:</article><article class="legalP" id="kapittel-1-ledd-8">For gjeterhytter beregnes tilskuddet i forhold til størrelsen på hytta. Tilskudd til gjeterhytter utgjør kr 3.000,- per kvadratmeter. Maksimalt tilskudd utgjør kr 75.000,- når søker er driftsenhet og kr 120.000,- når søker er driftsgruppe/reinbeitedistrikt/tamreinlag.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="6"><span class="footnoteLabel">1</span> Jf. vedtak i Reindriftens Utviklingsfond av 4. februar 1999 (sak 25/99).</article></footer> <article class="defaultP" margin-top="true">§ 4-2 skal lyde:</article><article class="legalP" id="kapittel-1-ledd-9">Støtte kan innvilges til den enkelte driftsenhet/tamreinlag dersom<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-9-punkt-1"><article class="legalP" id="kapittel-1-ledd-9-punkt-1-ledd-1">tapet skyldes ren ulykke, jf. § 4-1,</article></article></li><li data-li-identifier="b." data-name="b."><article class="listArticle" id="kapittel-1-ledd-9-punkt-2"><article class="legalP" id="kapittel-1-ledd-9-punkt-2-ledd-1">tapet ikke er erstattet over andre ordninger,</article></article></li><li data-li-identifier="c." data-name="c."><article class="listArticle" id="kapittel-1-ledd-9-punkt-3"><article class="legalP" id="kapittel-1-ledd-9-punkt-3-ledd-1">tapte rein per driftsenhet/tamreinlag og i samme ulykke utgjør minst 10% av flokken før tapet. Det innvilges dog ikke støtte for tap på under 10 rein. Tapsprosenten skal beregnes i forhold til antall rein inklusive merket årskalv,</article></article></li><li data-li-identifier="d." data-name="d."><article class="listArticle" id="kapittel-1-ledd-9-punkt-4"><article class="legalP" id="kapittel-1-ledd-9-punkt-4-ledd-1">tapte rein etter bokstav c er godkjent dokumentert, jf. § 4-3,</article></article></li><li data-li-identifier="e." data-name="e."><article class="listArticle" id="kapittel-1-ledd-9-punkt-5"><article class="legalP" id="kapittel-1-ledd-9-punkt-5-ledd-1">driftsenheten/tamreinlaget umiddelbart varslet tapet til reindriftsagronom og distriktsstyre,</article></article></li><li data-li-identifier="f." data-name="f."><article class="listArticle" id="kapittel-1-ledd-9-punkt-6"><article class="legalP" id="kapittel-1-ledd-9-punkt-6-ledd-1">driftsenheten/tamreinlaget iverksatte alle nødvendige tiltak for å forebygge/begrense tapet,</article></article></li><li data-li-identifier="g." data-name="g."><article class="listArticle" id="kapittel-1-ledd-9-punkt-7"><article class="legalP" id="kapittel-1-ledd-9-punkt-7-ledd-1">driftsenheten har mottatt produksjonstilskudd<sup class="footnotereference" data-footnotereferencevalue="1" data-unique-footnote-counter="1">1</sup> i minst et av de tre foregående driftsårene,</article></article></li><li data-li-identifier="h." data-name="h."><article class="listArticle" id="kapittel-1-ledd-9-punkt-8"><article class="legalP" id="kapittel-1-ledd-9-punkt-8-ledd-1">driftsenheten har under 600 rein, eventuelt under fastsatt øvre reintall, ved slutten av driftsåret. <ul class="defaultList"><li data-li-identifier="1" data-name="1"><article class="listArticle" id="kapittel-1-ledd-9-punkt-8-ledd-1-punkt-1"><article class="legalP" id="kapittel-1-ledd-9-punkt-8-ledd-1-punkt-1-ledd-1">Jf. gjeldende forskrift om tilskudd til driftsenheter og tamreinlag.</article></article></li></ul></article></article></li></ul></article> <article class="defaultP" margin-top="true">§ 4-4 fotnote 2 skal lyde:<ul class="defaultList" data-text-size="small"><li data-li-identifier="2" data-name="2"><article class="listArticle" data-text-size="small" id="kapittel-1-ledd-9-punkt-9"><article class="legalP" id="kapittel-1-ledd-9-punkt-9-ledd-1">Jf. gjeldende veiledende erstatningspriser for rein.</article></article></li></ul></article> <article class="defaultP" margin-top="true">§ 5-1 skal lyde:</article><article class="futureLegalArticle" data-name="§5-1" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5-1</span>.<sup class="footnotereference" data-footnotereferencevalue="1" data-unique-footnote-counter="1">1</sup> <span class="legalArticleTitle">Vilkår for innløsning</span></span><article class="legalP" id="kapittel-1-foreslåttparagraf-3-ledd-1">Driftsenheter som har oppfylt det til enhver tid gjeldende minstekravet jf. Forskrift om tilskudd til driftsenheter og tamreinlag<sup class="footnotereference" data-footnotereferencevalue="1" data-unique-footnote-counter="1">1</sup> i minst et av de tre siste driftsårene kan bli innløst mot tilskudd etter denne ordningen. Ordningen gjelder i de reinbeitedistrikter som har store problemer med tilpasningen og utnyttelsen av ressursene. Driftsenheter som har mottatt omstillingslønn kan ikke innløses. Det kan gjøres unntak fra vilkåret i første punktum for distrikter hvor reintallet er betydelig lavere enn hva det er beitekapasitet til.</article><article class="legalP" id="kapittel-1-foreslåttparagraf-3-ledd-2">Ved avgjørelsen av om en driftsenhet skal innløses skal det legges vekt på om<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-3-ledd-2-punkt-1"><article class="legalP" id="kapittel-1-foreslåttparagraf-3-ledd-2-punkt-1-ledd-1">innløsningen har betydning for reintallstilpasningen i distriktet,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-3-ledd-2-punkt-2"><article class="legalP" id="kapittel-1-foreslåttparagraf-3-ledd-2-punkt-2-ledd-1">innløsningen bidrar til en forbedring av ressursutnyttelsen i distriktet,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-3-ledd-2-punkt-3"><article class="legalP" id="kapittel-1-foreslåttparagraf-3-ledd-2-punkt-3-ledd-1">innløsningen bidrar til utvikling av en bærekraftig reindrift i distriktet.</article></article></li></ul></article><footer class="footnotes"><article class="footnote" data-name="1" data-unique-footnote-counter="7"><span class="footnoteLabel">1</span> Jf. gjeldende forskrift om tilskudd til driftsenheter og tamreinlag.</article></footer></article> <article class="defaultP" margin-top="true">§ 5-4 første ledd skal lyde:</article><article class="legalP" id="kapittel-1-ledd-10">Ved innløsningen fraskriver innehaver av driftsenheten seg de retter han/hun har som driftsenhetsinnehaver etter reindriftsloven, herunder retten til å overdra eller få overdratt driftsenhet.<sup class="footnotereference" data-footnotereferencevalue="1" data-unique-footnote-counter="1">1</sup> Innløser kan ikke gå inn i ektefelles driftsenhet som solidarisk ansvarlig.<sup class="footnotereference" data-footnotereferencevalue="2" data-unique-footnote-counter="3">2</sup> Ved felles driftsenhet<sup class="footnotereference" data-footnotereferencevalue="2" data-unique-footnote-counter="3">2</sup> må begge ektefeller avvikle sin reindrift.</article><footer class="footnotes"><article class="footnote" data-name="1" data-unique-footnote-counter="8"><span class="footnoteLabel">1</span> Jf. lov om reindrift § 4 første ledd annet punktum.</article><article class="footnote" data-name="2" data-unique-footnote-counter="9"><span class="footnoteLabel">2</span> Jf. lov om reindrift § 4 annet ledd første punktum.</article></footer> <article class="defaultP" margin-top="true">Nytt kapittel 8 skal lyde:</article> <article class="defaultP" margin-top="true"><i>Kapittel 8. Refusjon av kursavgift</i></article><article class="futureLegalArticle" data-name="§8-1" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 8-1</span>. <span class="legalArticleTitle">Vilkår for refusjon</span></span><article class="legalP" id="kapittel-1-foreslåttparagraf-4-ledd-1">Reineiere kan få refundert utgifter til kurs/etterutdanning. Reineieren må ha rein i eget merke og kurset/etterutdanningen må ha som målsetting å opparbeide og/eller videreutvikle reineierens kompetanse til utøvelse av reindrift.</article></article><article class="futureLegalArticle" data-name="§8-2" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 8-2</span>. <span class="legalArticleTitle">Beregning av støtte</span></span><article class="legalP" id="kapittel-1-foreslåttparagraf-5-ledd-1">Utgifter til kurs/etterutdanning kan refunderes med 50% av dokumenterte utgifter, begrenset oppad til kr 6.000 per år.</article></article><article class="futureLegalArticle" data-name="§8-3" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 8-3</span>. <span class="legalArticleTitle">Krav til søknaden</span></span><article class="legalP" id="kapittel-1-foreslåttparagraf-6-ledd-1">Søknad om refusjon av utgifter må sendes Reindriftens Utviklingsfond. Som vedlegg til søknaden sendes den dokumentasjon Reindriftssjefen krever.</article></article> <article class="defaultP" margin-top="true">Nåværende kapittel 8 blir nytt kapittel 9.</article></section><section class="section" data-name="kapII" id="kapittel-2" data-lovdata-URL="LTI/forskrift/2002-07-10-802/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>