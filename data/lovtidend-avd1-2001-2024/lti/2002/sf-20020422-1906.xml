<!DOCTYPE html><html lang="no"><head><title>Delegering av myndighet til kommunene etter forurensningsloven § 81.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-04-22-1906</dd><dt class="dokid">DokumentID</dt><dd class="dokid">LTI/forskrift/2002-04-22-1906</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 4 s 542</dd><dt class="dateInForce">I kraft fra</dt><dd class="dateInForce">2002-04-22</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§81</li><li>forskrift/1983-07-08-1245</li></ul></dd><dt class="dateOfPublication">Kunngjort</dt><dd class="dateOfPublication">2004-03-02</dd><dt class="journalNumber">Journalnummer</dt><dd class="journalNumber">2004-0458</dd><dt class="titleShort">Korttittel</dt><dd class="titleShort">Deleg. til kommunene etter forurensningsloven</dd><dt class="title">Tittel</dt><dd class="title">Delegering av myndighet til kommunene etter forurensningsloven § 81.</dd><dt class="miscInformation">Annet om dokumentet</dt><dd class="miscInformation">Fastsatt av Miljøverndepartementet 22. april 2002 med hjemmel i lov 13. mars 1981 nr. 6 om vern mot forurensninger og om avfall (Forurensningsloven) § 81, jf. delegeringsvedtak 8. juli 1983 nr. 1245.</dd><dt class="refid">RefID</dt><dd class="refid">forskrift/2002-04-22-1906</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Delegering av myndighet til kommunene etter forurensningsloven § 81.</li></ul></dd></dl></header><main class="documentBody" data-lovdata-URL="LTI/forskrift/2002-04-22-1906" id="dokument"><h1>Delegering av myndighet til kommunene etter forurensningsloven § 81.</h1><article class="legalP" id="ledd-1">Samtlige av landets kommuner får delegert myndighet etter lov 13. mars 1981 nr. 6 om vern mot forurensninger og om avfall (Forurensningsloven) § 49 til å treffe enkeltvedtak eller å gi forskrift om opplysningsplikt vedrørende bygg- og anleggsavfall. Med bygg- og anleggsavfall menes produksjonsavfall fra bygg- og anleggsvirksomhet samt materialer og gjenstander fra riving eller rehabilitering av bygninger.</article><article class="legalP" id="ledd-2">Myndigheten er begrenset til tiltak som krever søknad og tillatelse etter plan- og bygningslovens § 93 og som overskrider 400 m<sup>2</sup> bruttoareal. Myndighet til å treffe enkeltvedtak gjelder kun i særlige tilfeller hvor tiltaket overstiger 400 m<sup>2</sup> bruttoareal og hvor tiltaket vil kunne ha betydelige miljøkonsekevenser knyttet til avfallshåndteringen. Det skal ved vurderingen særlig legges vekt på mengder og typer spesialavfall som vil kunne oppstå.</article><article class="legalP" id="ledd-3">Innenfor det saksområdet hvor kommunen har fått myndighet etter § 49 får de også myndighet til å:<ul class="defaultList"><li data-li-identifier="-" data-name="-"><article class="listArticle" id="ledd-3-punkt-1"><article class="legalP" id="ledd-3-punkt-1-ledd-1">godkjenne opplysninger om planlagt avfallsdisponering etter § 32 andre ledd, siste punktum jf. § 31 andre ledd</article></article></li><li data-li-identifier="-" data-name="-"><article class="listArticle" id="ledd-3-punkt-2"><article class="legalP" id="ledd-3-punkt-2-ledd-1">utøve tilsyn etter § 48</article></article></li><li data-li-identifier="-" data-name="-"><article class="listArticle" id="ledd-3-punkt-3"><article class="legalP" id="ledd-3-punkt-3-ledd-1">utføre inspeksjon av eiendom og granske dokumenter og materiell etter § 50</article></article></li><li data-li-identifier="-" data-name="-"><article class="listArticle" id="ledd-3-punkt-4"><article class="legalP" id="ledd-3-punkt-4-ledd-1">gi pålegg om undersøkelse etter § 51</article></article></li><li data-li-identifier="-" data-name="-"><article class="listArticle" id="ledd-3-punkt-5"><article class="legalP" id="ledd-3-punkt-5-ledd-1">fastsette forskrift om gebyr etter § 52a</article></article></li><li data-li-identifier="-" data-name="-"><article class="listArticle" id="ledd-3-punkt-6"><article class="legalP" id="ledd-3-punkt-6-ledd-1">fastsette og frafalle forurensningsgebyr etter § 73</article></article></li><li data-li-identifier="-" data-name="-"><article class="listArticle" id="ledd-3-punkt-7"><article class="legalP" id="ledd-3-punkt-7-ledd-1">begjære påtale etter § 78 siste ledd og § 79 siste ledd.</article></article></li></ul></article><article class="legalP" id="ledd-4">Videre får kommunen myndighet etter forskrift 19. mai 1994 nr. 362 om spesialavfall § 8 jf. § 13 til å føre tilsyn med at leveringsplikten for spesialavfall som omfattes av bygg- og anleggsavfall overholdes.</article></main></body></html>