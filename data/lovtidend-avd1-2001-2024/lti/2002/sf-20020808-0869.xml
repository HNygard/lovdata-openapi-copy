<!DOCTYPE html><html lang="no"><head><title>Forskrift om gjennomføring av driftskrav i JAR-OPS 3 for ervervsmessig lufttransport med helikopter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-08-08-869</dd><dt class="dokid">DokumentID</dt><dd class="dokid">LTI/forskrift/2002-08-08-869</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 9</dd><dt class="dateInForce">I kraft fra</dt><dd class="dateInForce">2002-09-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§9-1</li><li>lov/1993-06-11-101/§15-4</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2002-08-09</dd><dt class="journalNumber">Journalnummer</dt><dd class="journalNumber">2002-0850</dd><dt class="titleShort">Korttittel</dt><dd class="titleShort">Forskrift om gjennomføring av JAR-OPS 3</dd><dt class="title">Tittel</dt><dd class="title">Forskrift om gjennomføring av driftskrav i JAR-OPS 3 for ervervsmessig lufttransport med helikopter.</dd><dt class="miscInformation">Annet om dokumentet</dt><dd class="miscInformation">Fastsatt av Luftfartstilsynet 8. august 2002 med hjemmel i lov av 11. juni 1993 nr. 101 om luftfart (luftfartsloven) § 9-1 og § 15-4, jf. delegeringsvedtak av 10. desember 1999 nr. 1273.</dd><dt class="refid">RefID</dt><dd class="refid">forskrift/2002-08-08-869</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gjennomføring av driftskrav i JAR-OPS 3 for ervervsmessig lufttransport med helikopter.<ul class="tocSubUl"><li>§ 1. Virkeområde</li><li>§ 2. Formål</li><li>§ 3. Definisjoner</li><li>§ 4. Tidsfrister for godkjennelse</li><li>§ 5. Godkjennelse/AOC</li><li>§ 6. Fornyelse og endring</li><li>§ 7. Tilleggskrav</li><li>§ 8. Søknadsfrister</li><li>§ 9. Søknadsdokumentasjon</li><li>§ 10. Dispensasjon</li><li>§ 11. Tilbakekall</li><li>§ 12. Innlevering av dokumenter</li><li>§ 13. Klage</li><li>§ 14. Straff</li><li>§ 15. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2002-08-08-869" id="dokument"><h1>Forskrift om gjennomføring av driftskrav i JAR-OPS 3 for ervervsmessig lufttransport med helikopter.</h1><article class="legalArticle" data-lovdata-URL="LTI/forskrift/2002-08-08-869/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskrift gjelder for luftfartsforetak som driver ervervsmessig lufttransport med helikopter.</article></article><article class="legalArticle" data-lovdata-URL="LTI/forskrift/2002-08-08-869/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Formål</span></h2><article class="legalP" id="paragraf-2-ledd-1">Formålet med denne forskrift er å gjennomføre i norsk rett felleseuropeiske krav; Joint Aviation Requirements, Commercial Air Transportation (Helicopters) JAR-OPS 3. endringsutgave (change) 1 inkludert endringer til og med 1. februar 1999 (heretter kalt JAR-OPS 3). JAR-OPS 3 og tilleggskravene som følger av denne forskriften må være oppfylt for at Luftfartstilsynet skal kunne utstede et flyoperativt godkjennelsessertifikat (Air Operator Certificate/AOC), jf. § 5 nedenfor.</article></article><article class="legalArticle" data-lovdata-URL="LTI/forskrift/2002-08-08-869/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2> <article class="defaultP" margin-top="true"><i>Ervervsmessig lufttransport (Commercial Air Transport):</i></article><article class="legalP" id="paragraf-3-ledd-1">Lufttransport av passasjer, post og/eller frakt mot vederlag og i henhold til lisens utstedt av Luftfartstilsynet.</article></article><article class="legalArticle" data-lovdata-URL="LTI/forskrift/2002-08-08-869/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tidsfrister for godkjennelse</span></h2><article class="legalP" id="paragraf-4-ledd-1">Luftfartsforetak som driver eller skal drive ervervsmessig lufttransport med helikopter må etter 1. september 2002 være godkjent i henhold til denne forskrift for å kunne drive ervervsmessig lufttransport.</article></article><article class="legalArticle" data-lovdata-URL="LTI/forskrift/2002-08-08-869/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Godkjennelse/AOC</span></h2><article class="legalP" id="paragraf-5-ledd-1">Luftfartsforetak som godkjennes i henhold til JAR-OPS 3 vil av Luftfartstilsynet få utstedt et flyoperativt godkjennelsessertifikat (AOC), inkludert operativ spesifikasjon (Operation Specification) og et godkjennelsesbevis for vedlikeholdsordning på luftfartøyene (Maintenance System Approval Statement). Gyldig AOC er en betingelse for utstedelse av lisens i henhold til forskrift av 15. juli 1994 nr. 691 om gjennomføring og håndheving av EØS-avtalen på luftfartens område.</article><article class="legalP" id="paragraf-5-ledd-2">AOC skal utstedes første gang med gyldighet for ett år. Ved fornyelse skal nytt dokument utstedes med gyldighet 5 år.</article></article><article class="legalArticle" data-lovdata-URL="LTI/forskrift/2002-08-08-869/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Fornyelse og endring</span></h2><article class="legalP" id="paragraf-6-ledd-1">Luftfartstilsynet kan fornye eller endre et godkjennelsessertifikat (AOC) når kravene i JAR-OPS 3 og tilleggskravene som fremgår av denne forskriften, er tilfredsstilt.</article></article><article class="legalArticle" data-lovdata-URL="LTI/forskrift/2002-08-08-869/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tilleggskrav</span></h2><article class="legalP" id="paragraf-7-ledd-1">For å få utstedt et godkjennelsessertifikat (AOC), må følgende krav være oppfylt i tillegg til kravene i JAR-OPS 3: <table><tbody><tr><td data-text-align="left" data-vertical-align="top">BSL A 1-3</td><td data-text-align="left" data-vertical-align="top">Forskrift av 31. august 2001 nr. 1008 om varslings- og rapporteringsplikt i forbindelse med luftfartsulykker, luftfartshendelser, driftsforstyrrelser og lignende.</td></tr><tr><td data-text-align="left" data-vertical-align="top">BSL B 1-5</td><td data-text-align="left" data-vertical-align="top">Forskrift av 5. april 1994 nr. 305 om flygehåndbok og sjekkliste for luftfartøy pkt. 2, 3, 4 og 5.</td></tr><tr><td data-text-align="left" data-vertical-align="top">BSL B 3-2</td><td data-text-align="left" data-vertical-align="top">Forskrift av 22. desember 1998 nr. 1521 om vedlikehold og modifikasjon av flymateriell, pkt. 5.5.1, 5.7.3, 5.7.4, 5.7.5, 6.1 første avsnitt, 6.3.1, 6.4.1, 6.4.2, 6.4.3, 6.4.4, 6.4.5, 7.1.2, 7.2.2, 8.3.1.1, 8.3.1.2, 10.1.3, 10.1.4, 10.1.5, 10.1.7, 10.1.9, 10.1.10, 10.1.11, 11.1, 11.2, 11.3, 11.4, 13.1.1, 13.1.2, 13.1.3, 13.1.5 og bestemmelsene i vedlegg 8, 10, 11, 12, 13, 15 og 16.</td></tr><tr><td data-text-align="left" data-vertical-align="top">BSL D 1-2</td><td data-text-align="left" data-vertical-align="top">Forskrift av 17. desember 2001 nr. 1488 om bruk av flyplasser.</td></tr><tr><td data-text-align="left" data-vertical-align="top">BSL D 1-7</td><td data-text-align="left" data-vertical-align="top">Forskrift av 15. mai 1979 nr. 23 om transport av gods i luftfartøy pkt. 8.6.</td></tr><tr><td data-text-align="left" data-vertical-align="top">BSL D 1-8</td><td data-text-align="left" data-vertical-align="top">Forskrift av 2. juli 1974 nr. 3395 om flyging med en-motors luftfartøy i fjell og øde områder i Norge og på Svalbard.</td></tr><tr><td data-text-align="left" data-vertical-align="top">BSL D 1-14</td><td data-text-align="left" data-vertical-align="top">Forskrift av 3. februar 1998 nr. 113 om radionavigasjonsutstyr og SSR-transponder i luftfartøy.</td></tr><tr><td data-text-align="left" data-vertical-align="top">BSL D 1-15</td><td data-text-align="left" data-vertical-align="top">Forskrift av 30. mars 1998 nr. 309 om medføring av «modified automatic dependant surveillance» (M-ADS) – utstyr i sivile helikoptre i ervervsmessig luftfart mellom Norge og innretninger på norsk kontinentalsokkel, samt luftfart mellom slike innretninger.</td></tr><tr><td data-text-align="left" data-vertical-align="top">BSL D 2-1</td><td data-text-align="left" data-vertical-align="top">Forskrift av 25. april 1974 nr. 3200, Driftsforskrifter for ervervsmessig luftfart med fly pkt. 4.2.8.2, 4.2.8.3, 7.1, 9.2.1.2 og 9.2.1.3. Pkt. 4.3.1 erstatter JAR-OPS 3.125.</td></tr><tr><td data-text-align="left" data-vertical-align="top">BSL D 2-8</td><td data-text-align="left" data-vertical-align="top">Forskrift av 20. april 1994 nr. 312 om flygesjef.</td></tr><tr><td data-text-align="left" data-vertical-align="top">BSL D 5-1</td><td data-text-align="left" data-vertical-align="top">Forskrift av 28. desember 1992 om kontinentalsokkelflyging – ervervsmessig luftfart til og fra helikopterdekk på faste og flyttbare innretninger til havs.</td></tr><tr><td data-text-align="left" data-vertical-align="top">BSL E 4-5</td><td data-text-align="left" data-vertical-align="top">Forskrift av 13. desember 1996 nr. 1146 om anslag mot sikkerheten i luftfarten.</td></tr></tbody></table></article><article class="legalP" id="paragraf-7-ledd-2">Vedlegg 2 til forskrift om gjennomføring og håndheving av EØS-avtalen på luftfartens område av 15. juli 1994 nr. 691, jf. § 1 nr. 8 bokstav c. Vedlegg 2 pkt. 2.1 erstatter kravene i JAR-OPS 3.165.</article></article><article class="legalArticle" data-lovdata-URL="LTI/forskrift/2002-08-08-869/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Søknadsfrister</span></h2><article class="legalP" id="paragraf-8-ledd-1">Søknad om førstegangsutstedelse av godkjennelsessertifikat, AOC, i henhold til JAR-OPS 3 må forelegges Luftfartstilsynet minst 90 dager før datoen for planlagt oppstart av flygevirksomheten.</article><article class="legalP" id="paragraf-8-ledd-2">Driftshåndboken må fremlegges ikke senere enn 60 dager før samme dato.</article><article class="legalP" id="paragraf-8-ledd-3">Søknad om endringer i et godkjennelsessertifikat, AOC, må forelegges Luftfartstilsynet minst 30 dager før datoen for planlagt oppstart etter endringen.</article><article class="legalP" id="paragraf-8-ledd-4">Søknad om fornyelse av et godkjennelsessertifikat, AOC, må forelegges Luftfartstilsynet minst 30 dager før gyldighetstiden av eksisterende AOC utløper.</article></article><article class="legalArticle" data-lovdata-URL="LTI/forskrift/2002-08-08-869/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Søknadsdokumentasjon</span></h2><article class="legalP" id="paragraf-9-ledd-1">Alle søknader må i samsvar med ovennevnte frister vedlegges all nødvendig dokumentasjon.</article></article><article class="legalArticle" data-lovdata-URL="LTI/forskrift/2002-08-08-869/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Dispensasjon</span></h2><article class="legalP" id="paragraf-10-ledd-1">Luftfartstilsynet kan, når særlige grunner tilsier det, dispensere fra bestemmelsene i denne forskrift.</article></article><article class="legalArticle" data-lovdata-URL="LTI/forskrift/2002-08-08-869/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Tilbakekall</span></h2><article class="legalP" id="paragraf-11-ledd-1">Luftfartstilsynet kan tilbakekalle eller midlertidig sette ut av kraft godkjennelsessertifikat, (AOC) dersom innehaver ikke overholder vesentlige bestemmelser eller vilkår som gjelder for angjeldende godkjennelse, eller vesentlige forutsetninger for utstedelsen av godkjennelsessertifikatet endres.</article></article><article class="legalArticle" data-lovdata-URL="LTI/forskrift/2002-08-08-869/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Innlevering av dokumenter</span></h2><article class="legalP" id="paragraf-12-ledd-1">Er et godkjennelsessertifikat, AOC, tilbakekalt skal utstedte sertifikater og beviser tilbakeleveres Luftfartstilsynet.</article></article><article class="legalArticle" data-lovdata-URL="LTI/forskrift/2002-08-08-869/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Klage</span></h2><article class="legalP" id="paragraf-13-ledd-1">Enkeltvedtak truffet av Luftfartstilsynet med hjemmel i denne forskrift kan påklages til Samferdselsdepartementet i henhold til forvaltningsloven.</article></article><article class="legalArticle" data-lovdata-URL="LTI/forskrift/2002-08-08-869/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Straff</span></h2><article class="legalP" id="paragraf-14-ledd-1">Ved overtredelse av denne forskrift kommer bestemmelser om straff etter luftfartsloven kapittel XIV til anvendelse.</article></article><article class="legalArticle" data-lovdata-URL="LTI/forskrift/2002-08-08-869/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Ikrafttredelse</span></h2><article class="legalP" id="paragraf-15-ledd-1">Denne forskrift gjelder fra 1. september 2002.</article></article></main></body></html>