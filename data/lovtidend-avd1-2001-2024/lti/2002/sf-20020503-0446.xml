<!DOCTYPE html><html lang="no"><head><title>Forskrift om bygging og drift av taubaner og kabelbaner.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-05-03-446</dd><dt class="dokid">DokumentID</dt><dd class="dokid">LTI/forskrift/2002-05-03-446</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 5</dd><dt class="dateInForce">I kraft fra</dt><dd class="dateInForce">2002-05-03</dd><dt class="changesToDocuments">Endrer</dt><dd class="changesToDocuments"><ul><li>forskrift/1987-01-30-66</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1912-06-14-1/§1</li><li>lov/1912-06-14-1/§1a</li><li>lov/1993-06-11-100/§1</li><li>lov/1993-06-11-100/§11</li><li>lov/1967-02-10/§27a</li></ul></dd><dt class="dateOfPublication">Kunngjort</dt><dd class="dateOfPublication">2002-05-15</dd><dt class="journalNumber">Journalnummer</dt><dd class="journalNumber">2002-0393</dd><dt class="titleShort">Korttittel</dt><dd class="titleShort">Forskrift om taubaner og kabelbaner</dd><dt class="title">Tittel</dt><dd class="title">Forskrift om bygging og drift av taubaner og kabelbaner.</dd><dt class="miscInformation">Annet om dokumentet</dt><dd class="miscInformation">Fastsatt av Samferdselsdepartementet 3. mai 2002 med hjemmel i lov av 14. juni 1912 nr. 1 om anlæg av taugbaner og løipestrenger § 1 og § 1a, lov av 11. juni 1993 nr. 100 om anlegg og drift av jernbane, sporvei, tunnelbane og forstadsbane m.m. (jernbaneloven) § 1 og § 11 og lov av 10. februar 1967 om behandlingsmåten i forvaltningssaker (forvaltningsloven) § 27a, jf. EØS-avtalens vedlegg II kap. XXIV nr. 1b (direktiv 2000/9/EF).</dd><dt class="refid">RefID</dt><dd class="refid">forskrift/2002-05-03-446</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om bygging og drift av taubaner og kabelbaner.<ul class="tocSubUl"><li>Del I. Alminnelige bestemmelser<ul class="tocSubUl"><li>§ 1. Formål</li><li>§ 2. Gyldighetsområde</li><li>§ 3. Definisjoner</li><li>§ 4. Myndighetene</li><li>§ 5. Søknad om konsesjon eller tillatelse for drift</li><li>§ 6. Vedlegg til søknad om konsesjon eller tillatelse for drift</li><li>§ 7. Konsesjon eller tillatelse for drift</li><li>§ 8. Mislighold og bortfall av konsesjon eller tillatelse for drift</li><li>§ 9. Konsesjonshavers plikter</li><li>§ 10. Igangsetting av byggearbeider</li><li>§ 11. Driftstillatelse</li><li>§ 12. Plikter i forbindelse med driftstillatelse</li><li>§ 13. Inndragelse av driftstillatelse</li><li>§ 14. Klage</li><li>§ 15. Avgifter</li><li>§ 16. Overdragelse av anlegg</li></ul></li><li>Del II. Bygging<ul class="tocSubUl"><li>§ 17. Generelt</li><li>§ 18. Sporvidde, klaringer og avstander</li><li>§ 19. Kjørehastighet</li><li>§ 20. Tauenes opplagersikkerhet i mastene</li><li>§ 21. Tau</li><li>§ 22. Stramming og forankring av tau</li><li>§ 23. Stasjoner og maskineri</li><li>§ 24. Transportmateriell</li><li>§ 25. Bærende konstruksjoner</li><li>§ 26. Telefon- og radioforbindelse</li><li>§ 27. Instrumenter og sikkerhetsinnretninger</li><li>§ 28. Elektriske anlegg</li></ul></li><li>Del III. Drift og vedlikehold<ul class="tocSubUl"><li>§ 29. Drifts- og vedlikeholdsinstruks</li><li>§ 30. Konsesjonshavers ansvar</li><li>§ 31. Driftspersonell</li><li>§ 31a. Gebyrer</li><li>§ 32. Løpende kontroll og vedlikehold</li><li>§ 33. Innstilling av driften</li><li>§ 34. Redningstjeneste</li></ul></li><li>Del IV. Generelt<ul class="tocSubUl"><li>§ 35. Dispensasjoner</li><li>§ 36. Sanksjoner</li><li>§ 37. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2002-05-03-446" id="dokument"><h1>Forskrift om bygging og drift av taubaner og kabelbaner.</h1><section class="section" data-name="delI" id="kapittel-1" data-lovdata-URL="LTI/forskrift/2002-05-03-446/KAPITTEL_1"><h2>Del I. Alminnelige bestemmelser</h2><article class="legalArticle" data-lovdata-URL="LTI/forskrift/2002-05-03-446/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med konsesjon til anlegg og drift av taubaner, tillatelse for drift av kabelbaner og driftstillatelse er å ivareta brukernes, allmenhetens og det offentliges interesser ved anlegg og drift av taubaneanlegg som nevnt i § 2.</article></article><article class="legalArticle" data-lovdata-URL="LTI/forskrift/2002-05-03-446/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Gyldighetsområde</span></h3><article class="legalP" id="kapittel-1-paragraf-2-ledd-1">Konsesjon og driftstillatelse etter lov av 14. juni 1912 nr. 1 kreves for:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">Taubaner for persontransport, herunder skitau, skitrekk, stolheiser, totausbaner, kabelkraner og andre taubaneanlegg</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">Godstaubaner som er lengre enn 2 km eller som går over annenmanns grunn.</article></article></li></ul></article><article class="legalP" id="kapittel-1-paragraf-2-ledd-2">Tillatelse for drift og driftstillatelse etter jernbaneloven av 11. juni 1993 nr. 100 kreves for kabelbaner for offentlig persontransport.</article></article><article class="legalArticle" data-lovdata-URL="LTI/forskrift/2002-05-03-446/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="defaultP"><i>Taubaneanlegg</i> – anlegg som faller inn under § 2 i forskriften her.</article> <article class="defaultP" margin-top="true"><i>Konsesjon til anlegg og drift</i> – tillatelse til på nærmere angitte vilkår å anlegge og drive en taubane som faller inn under forskriften her.</article> <article class="defaultP" margin-top="true"><i>Tillatelse for drift</i> – tillatelse til på nærmere angitte vilkår å anlegge og drive en kabelbane som faller inn under forskriften her.</article> <article class="defaultP" margin-top="true"><i>Driftstillatelse</i> – tillatelse til å drive et taubaneanlegg. Driftstillatelse tildeles kun taubaneanlegg som har fått konsesjon eller tillatelse til drift.</article> <article class="defaultP" margin-top="true"><i>Konsesjonshaver</i> – den som har konsesjon etter taubaneloven eller tillatelse etter jernbaneloven.</article></article><article class="legalArticle" data-lovdata-URL="LTI/forskrift/2002-05-03-446/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Myndighetene</span></h3><article class="legalP" id="kapittel-1-paragraf-4-ledd-1">Samferdselsdepartementet gir tillatelse for drift av kabelbaner.</article><article class="legalP" id="kapittel-1-paragraf-4-ledd-2">Fylkesmannen gir konsesjon til anlegg og drift av taubaner.</article><article class="legalP" id="kapittel-1-paragraf-4-ledd-3">Taubanetilsynet gir driftstillatelse til taubaner og kabelbaner.</article><article class="legalP" id="kapittel-1-paragraf-4-ledd-4">Samferdselsdepartementet er klageinstans for avgjørelser fattet av fylkesmannen.</article><article class="legalP" id="kapittel-1-paragraf-4-ledd-5">Fylkesmannen er klageinstans for vedtak om driftstillatelse og pålegg om midlertidig driftsstans fattet av Taubanetilsynet, med unntak av vedtak vedrørende kabelbaner som Samferdselsdepartementet er klageinstans for. Samferdselsdepartementet er klageinstans for avgjørelser vedrørende avgifter og andre økonomiske forhold, som er fattet av Taubanetilsynet.</article><article class="legalP" id="kapittel-1-paragraf-4-ledd-6">Myndighetene kan i enkeltvedtak eller forskrift hver for seg fastsette vilkår for bygging og drift av anlegg.</article></article><article class="legalArticle" data-lovdata-URL="LTI/forskrift/2002-05-03-446/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Søknad om konsesjon eller tillatelse for drift</span></h3><article class="legalP" id="kapittel-1-paragraf-5-ledd-1">Søknad om konsesjon til anlegg og drift av taubaner sendes til vedkommende myndighet i tre eksemplarer, og skal inneholde følgende opplysninger:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-5-ledd-1-punkt-1"><article class="legalP" id="kapittel-1-paragraf-5-ledd-1-punkt-1-ledd-1">Søkerens navn, adresse og telefonnummer. For selskaper eller andre sammenslutninger skal dato og år for sammenslutningens registrering og registreringssted oppgis, samt en ansvarlig person.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-5-ledd-1-punkt-2"><article class="legalP" id="kapittel-1-paragraf-5-ledd-1-punkt-2-ledd-1">Eieren av taubaneanlegget.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-5-ledd-1-punkt-3"><article class="legalP" id="kapittel-1-paragraf-5-ledd-1-punkt-3-ledd-1">For hvor lang tid tillatelsen ønskes gitt.</article></article></li><li data-li-identifier="d)" data-name="d)"><article class="listArticle" id="kapittel-1-paragraf-5-ledd-1-punkt-4"><article class="legalP" id="kapittel-1-paragraf-5-ledd-1-punkt-4-ledd-1">I hvilken kommune taubaneanlegget skal bygges, og en nærmere stedsangivelse.</article></article></li><li data-li-identifier="e)" data-name="e)"><article class="listArticle" id="kapittel-1-paragraf-5-ledd-1-punkt-5"><article class="legalP" id="kapittel-1-paragraf-5-ledd-1-punkt-5-ledd-1">Type taubane (jf. § 2), skrå og horisontal lengde, høydeforskjell og transportkapasitet.</article></article></li><li data-li-identifier="f)" data-name="f)"><article class="listArticle" id="kapittel-1-paragraf-5-ledd-1-punkt-6"><article class="legalP" id="kapittel-1-paragraf-5-ledd-1-punkt-6-ledd-1">Opplysninger om hvor langt taubaneanlegget ligger fra offentlig eller privat vei, turstier, elektriske ledninger i luft, hus, gårdstun, hage, kulturminner, viltområder, naturvernområder og offentlige friluftsområder.</article></article></li><li data-li-identifier="g)" data-name="g)"><article class="listArticle" id="kapittel-1-paragraf-5-ledd-1-punkt-7"><article class="legalP" id="kapittel-1-paragraf-5-ledd-1-punkt-7-ledd-1">Opplysninger om hvilke eiendommer som berøres av taubaneanlegget, samt om eiere og rettighetshavere har gitt samtykke til at anlegget etableres.</article></article></li><li data-li-identifier="h)" data-name="h)"><article class="listArticle" id="kapittel-1-paragraf-5-ledd-1-punkt-8"><article class="legalP" id="kapittel-1-paragraf-5-ledd-1-punkt-8-ledd-1">Beskrivelse av terrengets og naturens art på det stedet taubaneanlegget ønskes etablert.</article></article></li><li data-li-identifier="i)" data-name="i)"><article class="listArticle" id="kapittel-1-paragraf-5-ledd-1-punkt-9"><article class="legalP" id="kapittel-1-paragraf-5-ledd-1-punkt-9-ledd-1">Redegjørelse for nødvendige inngrep i naturen i forbindelse med etableringen av taubaneanlegget.</article></article></li><li data-li-identifier="j)" data-name="j)"><article class="listArticle" id="kapittel-1-paragraf-5-ledd-1-punkt-10"><article class="legalP" id="kapittel-1-paragraf-5-ledd-1-punkt-10-ledd-1">Opplysninger om og i tilfelle hvilke alternative plasseringer som er vurdert, og om andre plasseringer er mulige.</article></article></li><li data-li-identifier="k)" data-name="k)"><article class="listArticle" id="kapittel-1-paragraf-5-ledd-1-punkt-11"><article class="legalP" id="kapittel-1-paragraf-5-ledd-1-punkt-11-ledd-1">Vurdering av forhold som kan innvirke på taubaneanleggets sikkerhet slik som rasfare, klimatiske forhold mv.</article></article></li></ul></article><article class="legalP" id="kapittel-1-paragraf-5-ledd-2">For søknad om tillatelse for drift av kabelbaner gjelder første ledd så langt det passer.</article><article class="legalP" id="kapittel-1-paragraf-5-ledd-3">På nærmere forespørsel kan myndigheten kreve at søkeren gir ytterligere opplysninger.</article></article><article class="legalArticle" data-lovdata-URL="LTI/forskrift/2002-05-03-446/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Vedlegg til søknad om konsesjon eller tillatelse for drift</span></h3><article class="legalP" id="kapittel-1-paragraf-6-ledd-1">Søknaden skal være vedlagt følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-6-ledd-1-punkt-1"><article class="legalP" id="kapittel-1-paragraf-6-ledd-1-punkt-1-ledd-1">Vedtekter dersom det er et selskap eller en annen form for sammenslutning som søker.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-6-ledd-1-punkt-2"><article class="legalP" id="kapittel-1-paragraf-6-ledd-1-punkt-2-ledd-1">Oversiktskart (fortrinnsvis topografisk kart M 1:50.000) og situasjonskart med stadfestet reguleringsplan der det finnes (topografisk kart M 1:5.000 eller større), med taubaneanlegget inntegnet, og som viser stasjoner, eiendomsgrenser, bebyggelse, veier, stier, elektriske ledninger mv.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-6-ledd-1-punkt-3"><article class="legalP" id="kapittel-1-paragraf-6-ledd-1-punkt-3-ledd-1">Tegning som viser anleggets vertikalprofil i M 1:1.000 med stasjoner inntegnet.</article></article></li><li data-li-identifier="d)" data-name="d)"><article class="listArticle" id="kapittel-1-paragraf-6-ledd-1-punkt-4"><article class="legalP" id="kapittel-1-paragraf-6-ledd-1-punkt-4-ledd-1">Erklæring fra grunneiere og eventuelle rettighetshavere om at taubaneanlegget tillates etablert.</article></article></li><li data-li-identifier="e)" data-name="e)"><article class="listArticle" id="kapittel-1-paragraf-6-ledd-1-punkt-5"><article class="legalP" id="kapittel-1-paragraf-6-ledd-1-punkt-5-ledd-1">Kopi av avtale mellom konsesjonshaver og taubaneeier dersom dette ikke er samme person.</article></article></li><li data-li-identifier="f)" data-name="f)"><article class="listArticle" id="kapittel-1-paragraf-6-ledd-1-punkt-6"><article class="legalP" id="kapittel-1-paragraf-6-ledd-1-punkt-6-ledd-1">Uttalelser fra: Kommunen, det stedlige elektrisitetsverk, vedkommende teleområde, vegsjefen i fylket, fylkeskommunen, og i tillegg uttalelser fra fylkesmannen ved søknad om tillatelse for drift av kabelbaner.</article></article></li><li data-li-identifier="g)" data-name="g)"><article class="listArticle" id="kapittel-1-paragraf-6-ledd-1-punkt-7"><article class="legalP" id="kapittel-1-paragraf-6-ledd-1-punkt-7-ledd-1">Garantierklæring fra forsikringsselskap, på skjema fastsatt av Samferdselsdepartementet (jf. § 9 tredje ledd).</article></article></li></ul></article></article><article class="legalArticle" data-lovdata-URL="LTI/forskrift/2002-05-03-446/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Konsesjon eller tillatelse for drift</span></h3><article class="legalP" id="kapittel-1-paragraf-7-ledd-1">Konsesjon eller tillatelse for drift kan gis til enkeltpersoner, selskaper eller andre sammenslutninger med en ansvarlig leder.</article><article class="legalP" id="kapittel-1-paragraf-7-ledd-2">Konsesjon eller tillatelse for drift vil normalt i tillegg til innvilgningsåret, bli gitt for 20 år for permanente taubaneanlegg, 10 år for skitau og for det omsøkte antall år for taubaneanlegg som skal bygges for å løse et transportbehov av kortere varighet enn nevnt foran.</article><article class="legalP" id="kapittel-1-paragraf-7-ledd-3">Det kan knyttes betingelser til den enkelte konsesjon eller tillatelse for drift.</article><article class="legalP" id="kapittel-1-paragraf-7-ledd-4">Endringer og utvidelser av taubaneanlegg krever særskilt godkjennelse av myndighetene.</article></article><article class="legalArticle" data-lovdata-URL="LTI/forskrift/2002-05-03-446/§8" data-name="§8" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Mislighold og bortfall av konsesjon eller tillatelse for drift</span></h3><article class="legalP" id="kapittel-1-paragraf-8-ledd-1">Konsesjonen eller tillatelse for drift bortfaller<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-8-ledd-1-punkt-1"><article class="legalP" id="kapittel-1-paragraf-8-ledd-1-punkt-1-ledd-1">hvis det ikke foreligger gyldig garantierklæring fra forsikringsselskap</article></article></li><li data-li-identifier="b)" data-name="b)"><article class="listArticle" id="kapittel-1-paragraf-8-ledd-1-punkt-2"><article class="legalP" id="kapittel-1-paragraf-8-ledd-1-punkt-2-ledd-1">hvis taubaneanlegget ikke er fullført og satt i drift innen 2 år</article></article></li><li data-li-identifier="c)" data-name="c)"><article class="listArticle" id="kapittel-1-paragraf-8-ledd-1-punkt-3"><article class="legalP" id="kapittel-1-paragraf-8-ledd-1-punkt-3-ledd-1">ved utgangen av det andre året etter at driftstillatelsen er inndratt.</article></article></li></ul></article><article class="legalP" id="kapittel-1-paragraf-8-ledd-2">Etter søknad kan vedkommende myndighet forlenge fristen for idriftssettelse eller forlenge bortfallsfristen utover det andre året etter at driftstillatelsen er inndratt.</article><article class="legalP" id="kapittel-1-paragraf-8-ledd-3">Ved mislighold kan vedkommende myndighet trekke konsesjonen eller tillatelsen tilbake, eventuelt midlertidig for et bestemt tidsrom.</article></article><article class="legalArticle" data-lovdata-URL="LTI/forskrift/2002-05-03-446/§9" data-name="§9" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Konsesjonshavers plikter</span></h3><article class="legalP" id="kapittel-1-paragraf-9-ledd-1">Konsesjonshaveren plikter dersom det ikke er urimelig tyngende, å unngå ødeleggelser av natur, miljø, plante- og dyreliv, samt rette på skader på naturen i forbindelse med taubaneanlegget, f.eks. ved tilsåing og påfylling av masse. Når taubaneanlegg ikke lenger er i drift skal konsesjonshaveren fjerne installasjonene og rydde traseen. Dersom konsesjonshaveren ikke overholder sin plikt til å rydde og fjerne installasjonene, kan vedkommende myndighet beslutte å få dette arbeidet utført av andre på konsesjonshaverens eller eierens bekostning.</article><article class="legalP" id="kapittel-1-paragraf-9-ledd-2">Konsesjonshaveren plikter å melde taubaneanlegget til Luftfartsverket dersom det har faste konstruksjoner eller spenn høyere enn 10 m.</article><article class="legalP" id="kapittel-1-paragraf-9-ledd-3">Konsesjonshaveren skal stille en nærmere fastsatt sikkerhet (jf. § 6 bokstav g) for oppfyllelsen av de forpliktelser som han ved taubaneanlegget eller dets drift måtte pådra seg overfor andre. Ytterligere sikkerhet kan kreves for overholdelse av de betingelser som er fastsatt i konsesjonen.</article><article class="legalP" id="kapittel-1-paragraf-9-ledd-4">Konsesjonshavers plikter gjelder også for innehaver av tillatelse for drift av kabelbane.</article></article><article class="legalArticle" data-lovdata-URL="LTI/forskrift/2002-05-03-446/§10" data-name="§10" id="kapittel-1-paragraf-10"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Igangsetting av byggearbeider</span></h3><article class="legalP" id="kapittel-1-paragraf-10-ledd-1">Før bygging av et taubaneanlegg begynner, skal konsesjonshaveren sende inn til Taubanetilsynet nødvendig dokumentasjon for å bedømme om taubaneanlegget tilfredsstiller disse forskrifter og vilkår satt av Taubanetilsynet. For taubaneanlegg som faller inn under forskrift om tekniske krav til taubaneanlegg inkludert kabelbaneanlegg til persontransport, skal det framlegges en sikkerhetsanalyse med sikkerhetsrapport og liste over inngående sikkerhetskomponenter og delsystemer.</article><article class="legalP" id="kapittel-1-paragraf-10-ledd-2">Igangsetting av bygging av taubaneanlegget med infrastruktur inklusive fundamenter eller annet forberedende arbeid, skal ikke begynne før klarsignal er gitt av Taubanetilsynet.</article><article class="legalP" id="kapittel-1-paragraf-10-ledd-3">Konsesjonshaveren plikter å gi melding til Taubanetilsynet om vesentlige fravik fra den innsendte dokumentasjon og vesentlige uregelmessigheter som oppstår under byggingen av taubaneanlegget.</article></article><article class="legalArticle" data-lovdata-URL="LTI/forskrift/2002-05-03-446/§11" data-name="§11" id="kapittel-1-paragraf-11"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Driftstillatelse</span></h3><article class="legalP" id="kapittel-1-paragraf-11-ledd-1">Driftstillatelse til taubaner og kabelbaner gis av Taubanetilsynet, som også foretar inspeksjon og løpende kontroll, og gir nødvendige pålegg i tilknytning til driften av taubaneanleggene.</article><article class="legalP" id="kapittel-1-paragraf-11-ledd-2">Driftstillatelsen gis av Taubanetilsynets hovedkontor på grunnlag av besiktigelsesmannens rapport og eventuelle tilleggsopplysninger.</article><article class="legalP" id="kapittel-1-paragraf-11-ledd-3">Dersom besiktigelsesmannen i forbindelse med inspeksjon, kontroll og funksjonsprøving av et ferdigstillet anlegg, antar at taubaneanlegget tilfredsstiller de krav som stilles i forskriften her, i forskrift om tekniske krav til taubaneanlegg inkludert kabelbaneanlegg til persontransport eller i regler fastsatt av Taubanetilsynet kan konsesjonshaveren tildeles driftstillatelse under forutsetning av at de gjenstående arbeider skal utføres innen en gitt frist.</article><article class="legalP" id="kapittel-1-paragraf-11-ledd-4">Endringer og utvidelser i taubaneanlegg som er gitt driftstillatelse krever særskilt godkjennelse fra Taubanetilsynet. Det samme gjelder om det foretas endringer på viktige egenskaper, delsystemer eller sikkerhetskomponenter. Slike endringer og deres konsekvenser må som helhet tilfredsstille de grunnleggende kravene i § 2-1 i forskrift om tekniske krav til taubaneanlegg inkludert kabelbaneanlegg til persontransport.</article></article><article class="legalArticle" data-lovdata-URL="LTI/forskrift/2002-05-03-446/§12" data-name="§12" id="kapittel-1-paragraf-12"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Plikter i forbindelse med driftstillatelse</span></h3><article class="legalP" id="kapittel-1-paragraf-12-ledd-1">Konsesjonshaver plikter å rapportere til Taubanetilsynet om ulykker og uhell med skade på person eller andre uhell og ekstraordinære begivenheter som i årsak, forløp eller følger berører tilsynets virksomhet. Innberetning om utbetalte personskadeserstatninger skal også sendes til Taubanetilsynet.</article><article class="legalP" id="kapittel-1-paragraf-12-ledd-2">Konsesjonshaver plikter også å sende inn opplysninger om drifts- og trafikkforhold og om tekniske data vedrørende anlegget, dersom Taubanetilsynet krever det. Større reparasjoner og vedlikeholdsarbeider skal på forhånd meldes til Taubanetilsynet.</article></article><article class="legalArticle" data-lovdata-URL="LTI/forskrift/2002-05-03-446/§13" data-name="§13" id="kapittel-1-paragraf-13"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Inndragelse av driftstillatelse</span></h3><article class="legalP" id="kapittel-1-paragraf-13-ledd-1">Taubanetilsynet kan beslutte at en driftstillatelse inndras dersom det finner at driften ikke lenger skjer forsvarlig etter gjeldende regler, pålegg og sikkerhetsnormer.</article></article><article class="legalArticle" data-lovdata-URL="LTI/forskrift/2002-05-03-446/§14" data-name="§14" id="kapittel-1-paragraf-14"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Klage</span></h3><article class="legalP" id="kapittel-1-paragraf-14-ledd-1">Klage (jf. § 4) over avgjørelser fattet av Fylkesmannen, Taubanetilsynet eller Samferdselsdepartementet har oppsettende virkning. Dette gjelder dog ikke klage over pålegg som av myndighetene vurderes å ha vesentlig sikkerhetsmessig betydning.</article></article><article class="legalArticle" data-lovdata-URL="LTI/forskrift/2002-05-03-446/§15" data-name="§15" id="kapittel-1-paragraf-15"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Avgifter</span></h3><article class="legalP" id="kapittel-1-paragraf-15-ledd-1">Konsesjonshaver skal betale en årlig avgift til Taubanetilsynet fastsatt av Samferdselsdepartementet.</article><article class="legalP" id="kapittel-1-paragraf-15-ledd-2">I tillegg til den faste årlige avgiften skal konsesjonshaver betale til Taubanetilsynet for kostnader forbundet med følgende tilsynsoppgaver vedrørende det enkelte taubaneanlegg:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-15-ledd-2-punkt-1"><article class="legalP" id="kapittel-1-paragraf-15-ledd-2-punkt-1-ledd-1">Dokumentgjennomgang, besiktigelser, prøver mv. i forbindelse med tildeling av konsesjon, tillatelse til drift og driftstillatelse</article></article></li><li data-li-identifier="b)" data-name="b)"><article class="listArticle" id="kapittel-1-paragraf-15-ledd-2-punkt-2"><article class="legalP" id="kapittel-1-paragraf-15-ledd-2-punkt-2-ledd-1">Magnetinduktiv prøving av ståltau</article></article></li><li data-li-identifier="c)" data-name="c)"><article class="listArticle" id="kapittel-1-paragraf-15-ledd-2-punkt-3"><article class="legalP" id="kapittel-1-paragraf-15-ledd-2-punkt-3-ledd-1">Ekstra tilsyn og prøving av anlegg som av spesielle konstruktive, tilstandsmessige, bruksmessige eller andre årsaker må ha tilsyn eller prøving i tillegg til den løpende kontroll.</article></article></li></ul></article></article><article class="legalArticle" data-lovdata-URL="LTI/forskrift/2002-05-03-446/§16" data-name="§16" id="kapittel-1-paragraf-16"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Overdragelse av anlegg</span></h3><article class="legalP" id="kapittel-1-paragraf-16-ledd-1">Overdragelse av taubaneanlegg, deler av taubaneanlegg, eller andeler i selskap eller sammenslutninger, slik at styringsretten går over til en annen enn den som har konsesjon eller tillatelse til drift, krever særskilt godkjennelse av vedkommende myndighet.</article></article></section><section class="section" data-name="delII" id="kapittel-2" data-lovdata-URL="LTI/forskrift/2002-05-03-446/KAPITTEL_2"><h2>Del II. Bygging</h2><article class="legalArticle" data-lovdata-URL="LTI/forskrift/2002-05-03-446/§17" data-name="§17" id="kapittel-2-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Generelt</span></h3><article class="legalP" id="kapittel-2-paragraf-1-ledd-1">Taubaneanlegg skal plasseres og bygges slik at taubaneanlegget, driften av dette og annen virksomhet i området ikke settes i fare, og slik at tilstrekkelig sikkerhet oppnås for de som ferdes i taubaneanlegget. I rasfarlig terreng tillates ikke bygging av taubaneanlegg med mindre det sikres på betryggende måte mot isras, steinsprang, jord- eller snøras. Taubaneanlegg skal også plasseres slik at de ikke hindrer den alminnelige ferdsel eller setter denne i fare.</article><article class="legalP" id="kapittel-2-paragraf-1-ledd-2">Terrenget og omgivelser skal så langt råd er skånes. Taubaneanlegget med stasjoner og linjeoppbygg skal gis en tilfredsstillende arkitektonisk utforming.</article><article class="legalP" id="kapittel-2-paragraf-1-ledd-3">Taubaneanlegg skal konstrueres og utformes slik at nødvendig kontroll- og vedlikeholdsarbeid samt utskifting av deler kan utføres på en sikker og hensiktsmessig måte.</article></article><article class="legalArticle" data-lovdata-URL="LTI/forskrift/2002-05-03-446/§18" data-name="§18" id="kapittel-2-paragraf-2"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Sporvidde, klaringer og avstander</span></h3><article class="legalP" id="kapittel-2-paragraf-2-ledd-1">Sporvidden skal være så stor at kjøretøy/medbringere ved oppadgående og nedadgående kjøring har tilfredsstillende pendlingsfrihet i forhold til hverandre eller faste hindringer som master, ved største pendling av kjøretøyene og utsving av tau under drift. For åpne kjøretøy kan det i tillegg kreves en sikkerhetsavstand.</article><article class="legalP" id="kapittel-2-paragraf-2-ledd-2">For svevebaner skal minste avstand til bakken, snødekket, trær, kabel eller annen hindring under ugunstigste forhold fra det laveste punkt på kjøretøy, last eller tau være slik at man oppnår tilstrekkelig sikkerhet mot kollisjon.</article><article class="legalP" id="kapittel-2-paragraf-2-ledd-3">Største tillatte avstand til bakken skal bestemmes ut fra type av kjøretøy, redningsutstyr og om taubaneanlegget er for offentlig eller begrenset personbefordring.</article></article><article class="legalArticle" data-lovdata-URL="LTI/forskrift/2002-05-03-446/§19" data-name="§19" id="kapittel-2-paragraf-3"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Kjørehastighet</span></h3><article class="legalP" id="kapittel-2-paragraf-3-ledd-1">Kjørehastigheten skal velges slik at en får en rolig og sikker framføring av kjøretøy, spesielt over master, uten for store akselerasjoner. (Retardasjoner under oppbremsing skal ikke sette driften i fare.)</article><article class="legalP" id="kapittel-2-paragraf-3-ledd-2">For omløpsbaner hvor på- og avstigning skjer mens banen er i bevegelse, skal kjørehastigheten være slik at på- og avstigning kan skje på fullt forsvarlig måte.</article><article class="legalP" id="kapittel-2-paragraf-3-ledd-3">For omløpsbaner skal videre avstanden mellom kjøretøy/medbringere for skitrekk være slik at på- og avstigning kan skje uten fare.</article><article class="legalP" id="kapittel-2-paragraf-3-ledd-4">For kontroll av tau skal taubaneanlegget kunne kjøres med så lav hastighet at en grundig kontroll av tauene kan utføres.</article></article><article class="legalArticle" data-lovdata-URL="LTI/forskrift/2002-05-03-446/§20" data-name="§20" id="kapittel-2-paragraf-4"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Tauenes opplagersikkerhet i mastene</span></h3><article class="legalP" id="kapittel-2-paragraf-4-ledd-1">Bæretau for totausbaner skal alltid være i kontakt med bæretauskoene. Dette gjelder også for ugunstigste forhold for taubane ute av drift.</article><article class="legalP" id="kapittel-2-paragraf-4-ledd-2">Bæretau for omløpsbaner (stolheiser og skitrekk) skal ha tilstrekkelig opplagertrykk på skivebatteriene til at risikoen for avsporing er tilfredsstillende liten. Hvor avsporing kan forekomme, skal skivebatteriet være forsynt med innretninger som fanger opp tauet i tilfelle avsporing.</article><article class="legalP" id="kapittel-2-paragraf-4-ledd-3">For trekktau på totausbaner skal det være føringer i mastene som sikrer at tauet legger seg ned på tauskivene, også ved største tillatte vindhastighet under drift.</article></article><article class="legalArticle" data-lovdata-URL="LTI/forskrift/2002-05-03-446/§21" data-name="§21" id="kapittel-2-paragraf-5"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Tau</span></h3><article class="legalP" id="kapittel-2-paragraf-5-ledd-1">Det skal benyttes en taukonstruksjon som er egnet for formålet.</article><article class="legalP" id="kapittel-2-paragraf-5-ledd-2">For bæretau, trekktau og strammetau skal det utstedes sertifikat på at tauene tilfredsstiller spesifikasjon som er godkjent av Taubanetilsynet.</article><article class="legalP" id="kapittel-2-paragraf-5-ledd-3">Påkjenningene på tauet fra strekkbelastning, bøyning og flatetrykk skal være slik at en har tilstrekkelig sikkerhet mot brudd og en tilfredsstillende levetid.</article></article><article class="legalArticle" data-lovdata-URL="LTI/forskrift/2002-05-03-446/§22" data-name="§22" id="kapittel-2-paragraf-6"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Stramming og forankring av tau</span></h3><article class="legalP" id="kapittel-2-paragraf-6-ledd-1">Tauene skal strammes slik at en får den nødvendige friksjon på drivskiven, tilstrekkelig opplagertrykk i master og tilfredsstillende lav bøyepåkjenning i tauet fra egen tyngde, vekt av kjøretøy samt fra miljølaster. Den nødvendige strammekraft skal være sikret under alle driftsforhold og over tauenes levetid.</article><article class="legalP" id="kapittel-2-paragraf-6-ledd-2">Ved totausbaner skal videre bæretau og trekktau strammes slik at de ikke berører hverandre under normal drift og ved oppbremsing.</article><article class="legalP" id="kapittel-2-paragraf-6-ledd-3">Forankring og endefester av tau skal være utført etter en anerkjent metode. Bæretauet skal være slik forankret at det kan forskyves tilstrekkelig antall ganger over opplagerstedet i bæretauskoene.</article><article class="legalP" id="kapittel-2-paragraf-6-ledd-4">Sikkerheten mot brudd av deler i strammeanordningen skal være tilfredsstillende høy.</article></article><article class="legalArticle" data-lovdata-URL="LTI/forskrift/2002-05-03-446/§23" data-name="§23" id="kapittel-2-paragraf-7"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Stasjoner og maskineri</span></h3><article class="legalP" id="kapittel-2-paragraf-7-ledd-1">Stasjoner skal være slik arrangert at trafikken kan avvikles på en betryggende måte. Hverken maskinanlegg, elektriske anlegg eller kjøretøy/medbringere skal utsette personale eller passasjerer for unødig fare eller ulempe.</article><article class="legalP" id="kapittel-2-paragraf-7-ledd-2">Alle rom som ikke er beregnet for offentlig adgang skal sperres for publikum.</article><article class="legalP" id="kapittel-2-paragraf-7-ledd-3">Svevebaner skal foruten hoveddrivverket normalt ha et hjelpedrivverk uavhengig av hoveddrivverket.</article><article class="legalP" id="kapittel-2-paragraf-7-ledd-4">For svevebaner og kabelbaner skal hoveddrivverket normalt være utstyrt med to bremser som er uavhengige av hverandre. Den ene av bremsene skal virke direkte på drivskiven. Hver av bremsene skal kunne stoppe taubaneanlegget med en sikkerhetsmessig forsvarlig retardasjon.</article><article class="legalP" id="kapittel-2-paragraf-7-ledd-5">Maskinkomponenter skal ha tilstrekkelig sikkerhet mot havari som følge av brudd, knekking, utmatting eller overdreven slitasje. Materialer, dimensjonering og arbeidsutførelse skal være i henhold til anerkjente normer og god praksis under hensyntagen til den risiko som er forbundet med den aktuelle komponent.</article><article class="legalP" id="kapittel-2-paragraf-7-ledd-6">Aksler, tannhjulsveksler, koblinger, tauskiver og andre roterende deler skal være forsvarlig skjermet for å hindre personskader.</article><article class="legalP" id="kapittel-2-paragraf-7-ledd-7">Alt nødvendig utstyr for overvåking av taubaneanleggets drift skal være samlet på kjøreplassen.</article></article><article class="legalArticle" data-lovdata-URL="LTI/forskrift/2002-05-03-446/§24" data-name="§24" id="kapittel-2-paragraf-8"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Transportmateriell</span></h3><article class="legalP" id="kapittel-2-paragraf-8-ledd-1">Bærende deler av kjøretøy, hengestell og løpeverk skal ha tilstrekkelig sikkerhet mot de statiske og dynamiske belastninger de blir utsatt for. Utmatting av materialer skal også tas i betraktning.</article><article class="legalP" id="kapittel-2-paragraf-8-ledd-2">Kjøretøy skal være slik konstruert at passasjerene ved normal oppførsel ikke kan falle ut. Dører skal være utstyrt med lås. Uforvarende åpning skal ikke være mulig. Dersom passasjerer befordres stående skal det installeres håndlister eller hengestropper. Det skal være tilstrekkelig plass for passasjerene.</article><article class="legalP" id="kapittel-2-paragraf-8-ledd-3">Tillatt antall passasjerer, nyttelast og andre opplysninger skal bekjentgjøres ved oppslag. For kjøretøy uten fører skal det være oppslag om hvordan passasjerene skal forholde seg ved driftsstans og andre uregelmessigheter.</article><article class="legalP" id="kapittel-2-paragraf-8-ledd-4">Under jevn bevegelse skal alle løpeverkets hjul være likt belastet.</article><article class="legalP" id="kapittel-2-paragraf-8-ledd-5">De maksimale svingninger og hastighetsendringer i lengde- og tverretning som kan oppstå under drift og kjøring over master skal ikke kunne forårsake løfting og avsporing av løpeverket.</article><article class="legalP" id="kapittel-2-paragraf-8-ledd-6">Klemmer skal være slik konstruert at de ikke skader tauet og at de ved største stigning, ved smurt tau og redusert taudiameter har tilstrekkelig sikkerhet mot glidning på tauet.</article><article class="legalP" id="kapittel-2-paragraf-8-ledd-7">Totausbaner med kjøretøy for mer enn 6 personer og alle kabelbaner skal normalt utstyres med fangbrems. Ved brudd på trekk- eller balansetau skal kjøretøyet automatisk bremses på bæretau/skinne.</article></article><article class="legalArticle" data-lovdata-URL="LTI/forskrift/2002-05-03-446/§25" data-name="§25" id="kapittel-2-paragraf-9"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Bærende konstruksjoner</span></h3><article class="legalP" id="kapittel-2-paragraf-9-ledd-1">Bærende konstruksjoner skal beregnes for den ugunstigste kombinasjon av de laster som kan forekomme når taubaneanlegget er i drift og ute av drift.</article><article class="legalP" id="kapittel-2-paragraf-9-ledd-2">Beregning og dimensjonering skal være i henhold til Norsk Standard.</article><article class="legalP" id="kapittel-2-paragraf-9-ledd-3">Tilsvarende utenlandske standarder kan benyttes når de gir tilnærmet samme sikkerhet.</article><article class="legalP" id="kapittel-2-paragraf-9-ledd-4">Sveising av viktige konstruksjonsdeler skal utføres av sertifiserte sveisere.</article><article class="legalP" id="kapittel-2-paragraf-9-ledd-5">Betongarbeider kan kreves utført av entreprenører som er godkjent for tilsvarende arbeid i henhold til godkjenningsordninger i plan- og bygningsloven.</article><article class="legalP" id="kapittel-2-paragraf-9-ledd-6">Bærende konstruksjoner skal normalt stå på fjell eller betongfundament. Fundamentet skal føres over terrenghøyde. I telefarlig grunn skal fundamentet føres ned til telefri dybde.</article></article><article class="legalArticle" data-lovdata-URL="LTI/forskrift/2002-05-03-446/§26" data-name="§26" id="kapittel-2-paragraf-10"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Telefon- og radioforbindelse</span></h3><article class="legalP" id="kapittel-2-paragraf-10-ledd-1">For taubaneanlegg for persontransport skal stasjonene normalt ha forbindelse med hverandre over en driftstelefon med egen ledning eller fast installert radioforbindelse med skjermet kanal.</article><article class="legalP" id="kapittel-2-paragraf-10-ledd-2">For svevebaner med persontransport skal det være mulighet for kommunikasjon med passasjerene.</article><article class="legalP" id="kapittel-2-paragraf-10-ledd-3">Driftspersonellet skal på en enkel måte kunne tilkalle nødvendig assistanse ved uhell eller ulykker.</article></article><article class="legalArticle" data-lovdata-URL="LTI/forskrift/2002-05-03-446/§27" data-name="§27" id="kapittel-2-paragraf-11"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Instrumenter og sikkerhetsinnretninger</span></h3><article class="legalP" id="kapittel-2-paragraf-11-ledd-1">Alle taubaneanlegg skal ut fra deres konstruksjon, driftsbetingelser og lokale forhold utstyres med de instrumenter og sikkerhetsinnretninger som er nødvendige for å avvikle driften med akseptabel sikkerhet og på en hensiktsmessig måte.</article><article class="legalP" id="kapittel-2-paragraf-11-ledd-2">Sikkerhetsinnretninger, instrumenter og elektriske systemer skal være av en slik utførelse at de under alle forhold har akseptabel sikkerhet mot funksjonsfeil.</article><article class="legalP" id="kapittel-2-paragraf-11-ledd-3">De elektriske systemene skal utformes slik at nødvendig kontroll og vedlikehold, samt utskifting av deler, kan utføres på en sikker og hensiktsmessig måte.</article><article class="legalP" id="kapittel-2-paragraf-11-ledd-4">Alle sikkerhetsinnretninger som automatisk skal stanse taubaneanlegget, skal kobles inn i en kontinuerlig overvåket sikkerhetsstrømkrets etter hvilestrømprinsippet.</article></article><article class="legalArticle" data-lovdata-URL="LTI/forskrift/2002-05-03-446/§28" data-name="§28" id="kapittel-2-paragraf-12"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Elektriske anlegg</span></h3><article class="legalP" id="kapittel-2-paragraf-12-ledd-1">Det elektriske anlegget skal tilfredsstille gjeldende forskrifter for elektriske anlegg.</article><article class="legalP" id="kapittel-2-paragraf-12-ledd-2">Startanordningen skal være låsbar.</article><article class="legalP" id="kapittel-2-paragraf-12-ledd-3">Stålkonstruksjoner, maskineri, tau etc. skal normalt jordes ved stasjonene. Jording av master skal utføres etter spesiell vurdering. Jordingssystem for isolerte tau som benyttes som strømkrets, skal enkelt kunne kobles fra når taubaneanlegget er i drift.</article></article></section><section class="section" data-name="delIII" id="kapittel-3" data-lovdata-URL="LTI/forskrift/2002-05-03-446/KAPITTEL_3"><h2>Del III. Drift og vedlikehold</h2><article class="legalArticle" data-lovdata-URL="LTI/forskrift/2002-05-03-446/§29" data-name="§29" id="kapittel-3-paragraf-1"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Drifts- og vedlikeholdsinstruks</span></h3><article class="legalP" id="kapittel-3-paragraf-1-ledd-1">For hvert taubaneanlegg skal det utarbeides en drifts- og vedlikeholdsinstruks som skal oppbevares ved taubaneanlegget tilgjengelig for driftspersonalet. Kopi skal sendes til Taubanetilsynet.</article><article class="legalP" id="kapittel-3-paragraf-1-ledd-2">Denne instruks skal omfatte alle sikkerhetsmessig vesentlige forhold som angår utførelsen av tjenesten og inneholde beskrivelser av kontroller og vedlikeholdsarbeider som er påkrevet for en sikker drift og et forsvarlig, systematisk forebyggende kontroll- og vedlikeholdsarbeid.</article><article class="legalP" id="kapittel-3-paragraf-1-ledd-3">Drifts- og vedlikeholdsinstruks skal være på norsk.</article></article><article class="legalArticle" data-lovdata-URL="LTI/forskrift/2002-05-03-446/§30" data-name="§30" id="kapittel-3-paragraf-2"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Konsesjonshavers ansvar</span></h3><article class="legalP" id="kapittel-3-paragraf-2-ledd-1">Konsesjonshaveren er ansvarlig for at taubaneanlegget er i driftssikker tilstand og blir drevet og vedlikeholdt i henhold til instruksen og gjeldende forskrifter og pålegg.</article><article class="legalP" id="kapittel-3-paragraf-2-ledd-2">Hvis konsesjonshaveren forsømmer denne plikt kan driftstillatelsen bli inndratt. Ved gjentagelser vil konsesjonen kunne bli inndratt.</article></article><article class="legalArticle" data-lovdata-URL="LTI/forskrift/2002-05-03-446/§31" data-name="§31" id="kapittel-3-paragraf-3"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Driftspersonell</span></h3><article class="legalP" id="kapittel-3-paragraf-3-ledd-1">Konsesjonshaver skal utnevne en driftsleder og minst en stedfortreder. Konsesjonshaver kan selv fylle en av disse funksjoner.</article><article class="legalP" id="kapittel-3-paragraf-3-ledd-2">Driftslederen og hans stedfortreder skal ha de nødvendige personlige og faglige egenskaper og tilstrekkelig erfaring til å lede driften sikkert og forskriftsmessig.</article><article class="legalP" id="kapittel-3-paragraf-3-ledd-3">Driftsleders plikter:<ul class="defaultList"><li data-li-identifier="-" data-name="-"><article class="listArticle" id="kapittel-3-paragraf-3-ledd-3-punkt-1"><article class="legalP" id="kapittel-3-paragraf-3-ledd-3-punkt-1-ledd-1">å påse at de instrukser som gjelder for drift og vedlikehold av taubaneanlegget følges.</article></article></li><li data-li-identifier="-" data-name="-"><article class="listArticle" id="kapittel-3-paragraf-3-ledd-3-punkt-2"><article class="legalP" id="kapittel-3-paragraf-3-ledd-3-punkt-2-ledd-1">å påse at personell som er beskjeftiget med driften av taubaneanlegget er kvalifisert for og instruert i sine oppgaver og påse at de utfører disse.</article></article></li><li data-li-identifier="-" data-name="-"><article class="listArticle" id="kapittel-3-paragraf-3-ledd-3-punkt-3"><article class="legalP" id="kapittel-3-paragraf-3-ledd-3-punkt-3-ledd-1">å ta avgjørelser i kritiske situasjoner.</article></article></li></ul></article><article class="legalP" id="kapittel-3-paragraf-3-ledd-4">Konsesjonshaveren plikter å gi driftslederen de fullmakter som er nødvendige for å gjennomføre forsvarlig drift og vedlikehold av anlegget.</article><article class="legalP" id="kapittel-3-paragraf-3-ledd-5">Navn på driftsleder og hans stedfortreder skal innberettes til Taubanetilsynet.</article><article class="legalP" id="kapittel-3-paragraf-3-ledd-6">Det skal være tilstrekkelig driftspersonell til at driften kan avvikles på en sikkerhetsmessig forsvarlig måte. Passasjerer som ønsker hjelp ved på- og avstigning skal få dette.</article><article class="legalP" id="kapittel-3-paragraf-3-ledd-7">Driftspersonellet skal være minst 18 år.</article><article class="legalP" id="kapittel-3-paragraf-3-ledd-8">For bestemte typer taubaneanlegg kan Taubanetilsynet bestemme at driftsledere og viktig driftspersonell skal ha bestått en prøve anordnet eller godkjent av Taubanetilsynet.</article></article><article class="legalArticle" data-lovdata-URL="LTI/forskrift/2002-05-03-446/§31a" data-name="§31a" id="kapittel-3-paragraf-4"><h3 class="legalArticleHeader"><span class="legalArticleValue">§ 31a</span>. <span class="legalArticleTitle">Gebyrer</span></h3><article class="legalP" id="kapittel-3-paragraf-4-ledd-1">Taubanetilsynets kostnader for behandling og utstedelse av sertifikat for driftsledere og stedfortredere på taubaneanlegg og kabelbaner for persontransport dekkes gjennom gebyrer. Gebyrets størrelse settes til høyst 600 kr.</article></article><article class="legalArticle" data-lovdata-URL="LTI/forskrift/2002-05-03-446/§32" data-name="§32" id="kapittel-3-paragraf-5"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Løpende kontroll og vedlikehold</span></h3><article class="legalP" id="kapittel-3-paragraf-5-ledd-1">Det skal utføres et løpende kontroll- og vedlikeholdsarbeid i henhold til gjeldende instruks.</article><article class="legalP" id="kapittel-3-paragraf-5-ledd-2">Kontrollen og vedlikeholdsarbeidet skal utføres av sakkyndig personell. Viktige arbeider som spleising av tau og utførelse av støpekoblinger kan kreves utført av personer med spesiell godkjennelse av Taubanetilsynet for det aktuelle arbeid.</article><article class="legalP" id="kapittel-3-paragraf-5-ledd-3">Over den daglige drift skal det føres en driftsdagbok.</article><article class="legalP" id="kapittel-3-paragraf-5-ledd-4">Over den løpende kontroll skal det føres protokoll. Det skal angis dato for utførte kontroll- og vedlikeholdsarbeider, hvilke deler som er kontrollerte og delenes tilstand. Utskifting av deler skal angis. Protokollen skal undertegnes av den som har utført kontrollen eller arbeidet og driftslederen.</article><article class="legalP" id="kapittel-3-paragraf-5-ledd-5">All vesentlig teknisk dokumentasjon skal oppbevares ved taubaneanlegget.</article></article><article class="legalArticle" data-lovdata-URL="LTI/forskrift/2002-05-03-446/§33" data-name="§33" id="kapittel-3-paragraf-6"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Innstilling av driften</span></h3><article class="legalP" id="kapittel-3-paragraf-6-ledd-1">Driften skal innstilles hvis det oppstår feil med taubaneanlegget som medfører fare for sikkerheten.</article><article class="legalP" id="kapittel-3-paragraf-6-ledd-2">Driften skal også innstilles hvis lys- eller værforholdene er slik at sikker drift settes i fare.</article><article class="legalP" id="kapittel-3-paragraf-6-ledd-3">For skitrekk og skitau skal driften innstilles hvis slepetraseen ikke er forsvarlig preparert.</article></article><article class="legalArticle" data-lovdata-URL="LTI/forskrift/2002-05-03-446/§34" data-name="§34" id="kapittel-3-paragraf-7"><h3 class="legalArticleHeader"><span class="legalArticleValue">§ 34</span>. <span class="legalArticleTitle">Redningstjeneste</span></h3><article class="legalP" id="kapittel-3-paragraf-7-ledd-1">For svevebaner skal det utarbeides en plan over hvordan passasjerene skal kunne tas ned i tilfelle driftsstans. Planen skal innberettes til Taubanetilsynet.</article><article class="legalP" id="kapittel-3-paragraf-7-ledd-2">Det skal være tilstrekkelig redningsutstyr tilstede og organisert redningstjeneste skal kunne etableres, slik at samtlige passasjerer kan evakueres innen rimelig tid.</article><article class="legalP" id="kapittel-3-paragraf-7-ledd-3">Hvilket redningsutstyr som behøves må bedømmes i hvert enkelt tilfelle ut fra høyde over bakken og terrengforholdene. For svevebaner for offentlig persontransport skal evakuering kunne foregå uten noen aktiv medvirkning fra passasjerene.</article><article class="legalP" id="kapittel-3-paragraf-7-ledd-4">Det skal holdes regelmessige redningsøvelser.</article></article></section><section class="section" data-name="delIV" id="kapittel-4" data-lovdata-URL="LTI/forskrift/2002-05-03-446/KAPITTEL_4"><h2>Del IV. Generelt</h2><article class="legalArticle" data-lovdata-URL="LTI/forskrift/2002-05-03-446/§35" data-name="§35" id="kapittel-4-paragraf-1"><h3 class="legalArticleHeader"><span class="legalArticleValue">§ 35</span>. <span class="legalArticleTitle">Dispensasjoner</span></h3><article class="legalP" id="kapittel-4-paragraf-1-ledd-1">Vedkommende myndighet kan i særskilte tilfeller gjøre unntak fra de regler og krav som stilles eller gis med hjemmel i forskriften her.</article></article><article class="legalArticle" data-lovdata-URL="LTI/forskrift/2002-05-03-446/§36" data-name="§36" id="kapittel-4-paragraf-2"><h3 class="legalArticleHeader"><span class="legalArticleValue">§ 36</span>. <span class="legalArticleTitle">Sanksjoner</span></h3><article class="legalP" id="kapittel-4-paragraf-2-ledd-1">Overtredelser av forskriften eller de tekniske bestemmelser og vilkår, eller pålegg gitt i medhold av lov eller forskriften, straffes etter bestemmelsene i lov av 14. juni 1912 nr. 1 om anlæg av taugbaner og løipestrenger § 20 og lov av 11. juni 1993 nr. 100 om anlegg og drift av jernbane, herunder sporvei, tunnelbane og forstadsbane m.m. (jernbaneloven) § 22.</article></article><article class="legalArticle" data-lovdata-URL="LTI/forskrift/2002-05-03-446/§37" data-name="§37" id="kapittel-4-paragraf-3"><h3 class="legalArticleHeader"><span class="legalArticleValue">§ 37</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-3-ledd-1">Forskriften trer i kraft straks.</article><article class="legalP" id="kapittel-4-paragraf-3-ledd-2">Samtidig oppheves forskrift av 30. januar 1987 nr. 66 om bygging og drift av taubaner og kabelbaner med senere endringer.</article></article></section></main></body></html>