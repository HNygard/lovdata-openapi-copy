<!DOCTYPE html><html lang="no"><head><title>Forskrift om endring i forskrift om graden sivilingeniør ved Norges teknisk-naturvitenskapelige universitet (NTNU).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-04-17-411</dd><dt class="dokid">DokumentID</dt><dd class="dokid">LTI/forskrift/2002-04-17-411</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 5</dd><dt class="dateInForce">I kraft fra</dt><dd class="dateInForce">Fra studieåret 2002/2003.</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-09-16-943</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1997-06-19-1099/§27</li><li>lov/1995-05-12-22/§50</li></ul></dd><dt class="dateOfPublication">Kunngjort</dt><dd class="dateOfPublication">2002-05-03</dd><dt class="journalNumber">Journalnummer</dt><dd class="journalNumber">2002-0371</dd><dt class="titleShort">Korttittel</dt><dd class="titleShort">Endr. i forskr. om sivilingeniørgraden (NTNU)</dd><dt class="title">Tittel</dt><dd class="title">Forskrift om endring i forskrift om graden sivilingeniør ved Norges teknisk-naturvitenskapelige universitet (NTNU).</dd><dt class="miscInformation">Annet om dokumentet</dt><dd class="miscInformation">Fastsatt av Kollegiet ved NTNU 17. april 2002 med hjemmel i forskrift av 19. juni 1997 nr. 1099 om eksamen ved Norges teknisk-naturvitenskapelige universitet § 27 og lov av 12. mai 1995 nr. 22 om universiteter og høgskoler § 50 nr. 6.</dd><dt class="refid">RefID</dt><dd class="refid">forskrift/2002-04-17-411</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om graden sivilingeniør ved Norges teknisk-naturvitenskapelige universitet (NTNU).<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-04-17-411" id="dokument"><h1>Forskrift om endring i forskrift om graden sivilingeniør ved Norges teknisk-naturvitenskapelige universitet (NTNU).</h1><section class="section" data-name="kapI" id="kapittel-1" data-lovdata-URL="LTI/forskrift/2002-04-17-411/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 16. september 1998 nr. 943 om graden sivilingeniør ved Norges teknisk-naturvitenskapelige universitet (NTNU) gjøres følgende endringer:</article> <article class="defaultP" margin-top="true">§ 7 punkt 7.1 skal lyde:</article><article class="marginIdArticle" id="kapittel-1-punkt-1"><article class="legalP" id="kapittel-1-punkt-1-ledd-1">En student blir oppmeldt til eksamen i obligatoriske/valgbare emner tilhørende det aktuelle årskurs ved første ordinære eksamensperiode for de respektive emner. Deretter blir studenten oppmeldt til eksamen ved enhver ordinær eksamen inntil eksamen er bestått eller begrensningene i antall forsøk ifølge gradsforskriftens § 10 er nådd. Dersom studenten oppfyller kravene for adgang til ordinær eksamen ifølge gradsforskriftens § 8, blir han/hun automatisk oppmeldt til den påfølgende kontinuasjonseksamen når ordinær eksamen ikke er bestått eller studenten har gyldig fravær (sykdom etc.). Studenter som ikke møter til ordinær eksamen blir ikke oppmeldt til kontinuasjonseksamen.</article></article> <article class="defaultP" margin-top="true">§ 8 punkt 8.2 skal lyde:</article><article class="marginIdArticle" id="kapittel-1-punkt-2"><article class="legalP" id="kapittel-1-punkt-2-ledd-1">Studenter som ikke oppfyller kravene for adgang til ordinær eksamen (f.eks. manglende øvinger), har heller ikke adgang til kontinuasjonseksamen.</article></article> <article class="defaultP" margin-top="true">§ 9 punkt 9.3 skal lyde:</article><article class="marginIdArticle" id="kapittel-1-punkt-3"><article class="legalP" id="kapittel-1-punkt-3-ledd-1">Studenter kan trekke seg fra eksamen innen de frister som gjelder unntatt ved førstegangseksamen. For kontinuasjonseksamen er fristen 20. juli.</article><article class="legalP" id="kapittel-1-punkt-3-ledd-2">Eksamensmuligheter ved eksamen som studenter har trukket seg fra, teller ikke med i de antall forsøk som er tilgjengelig ifølge gradsforskriftens § 10 punkt 10.1.</article></article> <article class="defaultP" margin-top="true">§ 25 punkt 25.1 oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2002-04-17-411/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft fra studieåret 2002/2003.</article></section></main></body></html>