<!DOCTYPE html><html lang="no"><head><title>Forskrift om endring i forskrift om plikt til å gi opplysninger til ligningsmyndighetene og til arveavgiftsmyndighetene.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-11-21-1321</dd><dt class="dokid">DokumentID</dt><dd class="dokid">LTI/forskrift/2002-11-21-1321</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 17</dd><dt class="dateInForce">I kraft fra</dt><dd class="dateInForce">2003-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1969-12-09-3903</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-24/§6-12</li><li>lov/1964-06-19-14/§28</li></ul></dd><dt class="dateOfPublication">Kunngjort</dt><dd class="dateOfPublication">2002-11-29</dd><dt class="journalNumber">Journalnummer</dt><dd class="journalNumber">2002-1136</dd><dt class="titleShort">Korttittel</dt><dd class="titleShort">Endring i forskrift om opplysningsplikt</dd><dt class="title">Tittel</dt><dd class="title">Forskrift om endring i forskrift om plikt til å gi opplysninger til ligningsmyndighetene og til arveavgiftsmyndighetene.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 21. november 2002 med hjemmel i lov av 13. juni 1980 nr. 24 om ligningsforvaltning (ligningsloven) § 6-12 og lov av 19. juni 1964 nr. 14 om avgift på arv og visse gaver § 28.</dd><dt class="refid">RefID</dt><dd class="refid">forskrift/2002-11-21-1321</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om plikt til å gi opplysninger til ligningsmyndighetene og til arveavgiftsmyndighetene.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-11-21-1321" id="dokument"><h1>Forskrift om endring i forskrift om plikt til å gi opplysninger til ligningsmyndighetene og til arveavgiftsmyndighetene.</h1><section class="section" data-name="kapI" id="kapittel-1" data-lovdata-URL="LTI/forskrift/2002-11-21-1321/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 9. desember 1969 nr. 3903 om plikt til å gi opplysninger til ligningsmyndighetene og til arveavgiftsmyndighetene gjøres følgende endringer:</article> <article class="defaultP" margin-top="true">§ 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">Tingrett og testamentsfullbyrder skal uansett boets størrelse straks sende melding til vedkommende ligningskontor når de under bobehandlingen blir kjent med forhold som gir grunn til å tro at arvelateren er blitt lignet etter lavere formue eller inntekt enn den virkelige.</article></article></li><li data-li-identifier="2." data-name="2."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">Tingretten skal når den slutter et dødsbo, straks sende melding til ligningskontoret i de kommuner hvor arvinger er bosatt om arvelodd som for den enkelte mottaker utgjør et beløp på minst kr 10.000,- eller en årlig inntektsytelse på minst kr 600,- eller omfatter fast eiendom eller midler knyttet til næring eller virksomhet. Meldingen skal vise hvorledes fast eiendom eller midler knyttet til næring eller virksomhet i tilfelle er verdsatt ved avgiftsberegningen.</article></article></li><li data-li-identifier="3." data-name="3."><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">Tingretten skal når krav på lønn godkjennes til fradrag i boformuen ved arveavgiftsberegningen, straks sende melding til ligningskontoret i den kommune hvor eieren av slike fordringer er bosatt.</article></article></li><li data-li-identifier="4." data-name="4."><article class="listArticle" id="kapittel-1-ledd-1-punkt-4"><article class="legalP" id="kapittel-1-ledd-1-punkt-4-ledd-1">I alle meldinger skal så vidt mulig fødselsår og datum være oppgitt for de personer som meldingen angår.</article></article></li></ul></article> <article class="defaultP" margin-top="true">§ 3 skal lyde:</article><article class="legalP" id="kapittel-1-ledd-2">Ligningsmyndighetene kan kreve at tingretter, testamentsfullbyrdere og skattefogder gir alle opplysninger som står til rådighet vedrørende navngitte boer, arvinger, givere og gavemottakere.</article> <article class="defaultP" margin-top="true">§ 8 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Livsforsikringsselskaper skal sende melding til skattefogden om utbetaling av forsikringssum, gjenkjøpsverdi, livrente, tilbakebetalingsbeløp eller lignende ytelser.</article></article></li><li data-li-identifier="2." data-name="2."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Melding kan unnlates når den forsikrede og forsikringstakeren er samme person og beløpet skal tilfalle forsikringstakeren eller dennes ektefelle, når utbetalingen skjer til en tingrett, eller når utbetaling for den enkelte forsikringstaker ikke overstiger kr 10.000,- for kapitalytelser eller kr 600,- årlig for livrente og lignende løpende ytelser.</article></article></li><li data-li-identifier="3." data-name="3."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">Meldingen sendes snarest til skattefogden i det distrikt hvor forsikringstakeren er bosatt eller hadde sin siste bopel. Er han bosatt utenfor Norge eller hadde han sin bopel utenfor Norge sendes meldingen til skattefogden i Oslo.</article></article></li><li data-li-identifier="4." data-name="4."><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">Meldingen skal inneholde navn og bopel for forsikringstakeren og for den person som beløpet tilfaller, samt opplysning om forsikringens art, det utbetalte beløps størrelse og når utbetaling har funnet sted. Er poliselån dekket ved oppgjøret skal dette opplyses og lånebeløpet oppgis.</article></article></li><li data-li-identifier="5." data-name="5."><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">For livrenter og lignende løpende ytelser er det tilstrekkelig at melding gis ved utbetaling av første termin, men meldingen må da også inneholde opplysning om årets og framtidige års utbetaling.</article></article></li><li data-li-identifier="6." data-name="6."><article class="listArticle" id="kapittel-1-ledd-2-punkt-6"><article class="legalP" id="kapittel-1-ledd-2-punkt-6-ledd-1">Avgiftsmyndighetene kan kreve at livsforsikringsselskapene gir alle opplysninger som står til rådighet om forsikringsavtaler vedrørende navngitt forsikringstaker, forsikret eller begunstiget.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2002-11-21-1321/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2003.</article></section></main></body></html>