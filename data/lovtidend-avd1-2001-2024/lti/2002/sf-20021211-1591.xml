<!DOCTYPE html><html lang="no"><head><title>Forskrift om distriktstilskudd til eggproduksjon.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-12-11-1591</dd><dt class="dokid">DokumentID</dt><dd class="dokid">LTI/forskrift/2002-12-11-1591</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 18</dd><dt class="dateInForce">I kraft fra</dt><dd class="dateInForce">2003-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-11-26-1091</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">2002-12-20</dd><dt class="journalNumber">Journalnummer</dt><dd class="journalNumber">2002-1266</dd><dt class="titleShort">Korttittel</dt><dd class="titleShort">Forskr om distriktstilskudd til eggproduksjon</dd><dt class="title">Tittel</dt><dd class="title">Forskrift om distriktstilskudd til eggproduksjon.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 11. desember 2002 med hjemmel i lov av 12. mai 1995 nr. 23 om jord (jordlova) § 18, og etter samråd med Norges Bondelag og Norsk Bonde- og Småbrukarlag.</dd><dt class="refid">RefID</dt><dd class="refid">forskrift/2002-12-11-1591</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om distriktstilskudd til eggproduksjon.<ul class="tocSubUl"><li>§ 1. Formål</li><li>§ 2. Definisjoner</li><li>§ 3. Virkeområde</li><li>§ 4. Administrasjon</li><li>§ 5. Om tilskuddssatser</li><li>§ 6. Innsending av oppgaver</li><li>§ 7. Utbetaling</li><li>§ 8. Etterbetaling, tilbakebetaling eller motregning ved feil utbetaling til eggpakkeri</li><li>§ 9. Avkorting ved regelverksbrudd og feilopplysning fra foretak med eggproduksjon</li><li>§ 10. Beregning og innkreving av avkortingsbeløp mv.</li><li>§ 11. Kontroll</li><li>§ 12. Dispensasjon</li><li>§ 13. Klage</li><li>§ 14. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2002-12-11-1591" id="dokument"><h1>Forskrift om distriktstilskudd til eggproduksjon.</h1><article class="legalArticle" data-lovdata-URL="LTI/forskrift/2002-12-11-1591/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med distriktstilskuddet er å bidra til en inntekts- og produksjonsutvikling i eggproduksjonen som medvirker til å opprettholde bosetting og sysselsetting i distriktene ved å utjevne lønnsomheten i produksjonen.</article></article><article class="legalArticle" data-lovdata-URL="LTI/forskrift/2002-12-11-1591/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskriften forstår en med:<ul class="defaultList"><li data-li-identifier="1." data-name="1."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>Godkjent eggpakkeri:</i> Godkjent anlegg for sortering, kvalitetskontroll og emballering av egg eller sammenslutning av slike.<sup class="footnotereference" data-footnotereferencevalue="1" data-unique-footnote-counter="1">1</sup></article></article></li><li data-li-identifier="2." data-name="2."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>Direkte omsetning:</i> Salg av egg direkte fra foretak som oppfyller de krav til innrapportering som er fastsatt av Statens landbruksforvaltning.</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. forskrift av 26. november 1998 nr. 1092 om frakttilskudd for egg og krav til godkjenning av eggpakkerier § 2.</article></footer></article><article class="legalArticle" data-lovdata-URL="LTI/forskrift/2002-12-11-1591/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Virkeområde</span></h2><article class="legalP" id="paragraf-3-ledd-1">Denne forskriften gjelder tilskudd til egg som omsettes gjennom godkjent eggpakkeri eller gjennom direkte omsetning, som er omsetningsavgiftspliktig<sup class="footnotereference" data-footnotereferencevalue="1" data-unique-footnote-counter="1">1</sup> og som produseres i fylkene; Finnmark, Troms, Nordland, Nord-Trøndelag, Sør Trøndelag, Møre og Romsdal, Sogn og Fjordane og Hordaland.</article><footer class="footnotes"><article class="footnote" data-name="1." data-unique-footnote-counter="2"><span class="footnoteLabel">1.</span> Jf. forskrift av 20. desember 1996 nr. 1343 om innkreving av omsetningsavgift og overproduksjonsavgift samt forskrift av 29. juni 1999 nr. 763 om omsetningsavgift på jordbruksvarer, og om overproduksjonsavgift på mjølk.</article></footer></article><article class="legalArticle" data-lovdata-URL="LTI/forskrift/2002-12-11-1591/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Administrasjon</span></h2><article class="legalP" id="paragraf-4-ledd-1">Statens landbruksforvaltning forvalter tilskuddsordningen, og kan gi nærmere bestemmelser for praktiseringen av denne forskriften.</article></article><article class="legalArticle" data-lovdata-URL="LTI/forskrift/2002-12-11-1591/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Om tilskuddssatser</span></h2><article class="legalP" id="paragraf-5-ledd-1">Berettigelse for distriktstilskudd til egg fastsettes ut fra plasseringen av foretakets hovedproduksjon.</article><article class="legalP" id="paragraf-5-ledd-2">Satsene for tilskuddsordningen fastsettes ved jordbruksoppgjøret.</article></article><article class="legalArticle" data-lovdata-URL="LTI/forskrift/2002-12-11-1591/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Innsending av oppgaver</span></h2><ul class="defaultList"><li data-li-identifier="a)" data-name="a)"><article class="listArticle" id="paragraf-6-punkt-1"><article class="legalP" id="paragraf-6-punkt-1-ledd-1">Eggpakkeriene skal sende oppgave til Statens landbruksforvaltning over de kvanta egg som er avregnet i foregående måned og som er berettiget tilskudd. Oppgavene må sendes inn innen den 15. hver måned. Innen 1. desember hvert år må pakkeriene sende inn prognoser over forventet tilskuddsberettiget kvantum egg i det påfølgende år til Statens landbruksforvaltning.</article><article class="legalP" id="paragraf-6-punkt-1-ledd-2">Eggpakkeriene skal innen 1. februar sende revisorbekreftede årsoppgaver til Statens landbruksforvaltning over det kvantum egg som er avregnet pr. år og som er berettiget tilskudd, samt tilskudd utbetalt til produsent. Eggpakkeriet er ansvarlig for at fullstendige og korrekte oppgaver i rett tid kommer til Statens landbruksforvaltning.</article></article></li><li data-li-identifier="b)" data-name="b)"><article class="listArticle" id="paragraf-6-punkt-2"><article class="legalP" id="paragraf-6-punkt-2-ledd-1">Ved direkte omsetning av egg skal foretaket sende inn årsoppgave til Statens landbruksforvaltning over de kvanta egg som er solgt og som er berettiget tilskudd.</article><article class="legalP" id="paragraf-6-punkt-2-ledd-2">Oppgaven skal sendes inn samtidig med oppgaven for omsetningsavgift egg, i samsvar med frist for innsending satt av Statens landbruksforvaltning. Foretaket er ansvarlig for at oppgaven er fullstendig og korrekt. Ved for sen innsending av oppgaven, kan Statens landbruksforvaltning foreta en skjønnsmessig avkorting i tilskuddsbeløpet eller avslå utbetaling.</article></article></li><li data-li-identifier="c)" data-name="c)"><article class="listArticle" id="paragraf-6-punkt-3"><article class="legalP" id="paragraf-6-punkt-3-ledd-1">Statens landbruksforvaltning kan gi utfyllende bestemmelser om gjennomføringen av oppgaveplikten, herunder fastsette oppgavenes innhold og form, samt fastsette tidsfrister for innsending. Oppgavene kan kreves innsendt på edb-lesbart medium.</article></article></li></ul></article><article class="legalArticle" data-lovdata-URL="LTI/forskrift/2002-12-11-1591/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utbetaling</span></h2><ul class="defaultList"><li data-li-identifier="a)" data-name="a)"><article class="listArticle" id="paragraf-7-punkt-1"><article class="legalP" id="paragraf-7-punkt-1-ledd-1">For tilskudd som utbetales til foretak gjennom eggpakkerier utbetaler Statens landbruksforvaltning tilskuddet til eggpakkeriene. Statens landbruksforvaltning kan kreve tilskuddsberettiget kvantum egg, tilskuddssatser og samlet tilskuddsbeløp spesifisert på hver enkelt avregning.</article></article></li><li data-li-identifier="b)" data-name="b)"><article class="listArticle" id="paragraf-7-punkt-2"><article class="legalP" id="paragraf-7-punkt-2-ledd-1">Ved direkte omsetning utbetaler Statens landbruksforvaltning tilskuddet direkte til foretak med eggproduksjon.</article></article></li></ul></article><article class="legalArticle" data-lovdata-URL="LTI/forskrift/2002-12-11-1591/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Etterbetaling, tilbakebetaling eller motregning ved feil utbetaling til eggpakkeri</span></h2><article class="legalP" id="paragraf-8-ledd-1">Feil i utbetaling til eggpakkeri kan korrigeres, enten ved etterbetaling, tilbakebetaling eller motregning i senere utbetalinger av tilskudd til eggproduksjon. Krav kan fremmes selv om feilen ikke skyldes eggpakkeriet.</article><article class="legalP" id="paragraf-8-ledd-2">Dersom feil opplysninger fra eggpakkeri har ført til for mye utbetalt tilskudd, kan det kreves rente i henhold til lov av 17. desember 1976 nr. 100 om renter ved forsinket betaling m.m.</article></article><article class="legalArticle" data-lovdata-URL="LTI/forskrift/2002-12-11-1591/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Avkorting ved regelverksbrudd og feilopplysning fra foretak med eggproduksjon</span></h2><article class="legalP" id="paragraf-9-ledd-1">Dersom foretaket driver eller har drevet sin virksomhet i strid med regelverk for eggproduksjon, kan hele eller deler av tilskuddet holdes tilbake inntil forholdet er rettet. Er det ved overtredelsen av slikt regelverk utvist grov uaktsomhet eller forsett, kan hele eller deler av tilskuddet som tilfaller foretaket avkortes.</article><article class="legalP" id="paragraf-9-ledd-2">Dersom foretaket uaktsomt eller forsettlig har gitt feil opplysninger som har eller ville dannet grunnlag for en urettmessig utbetaling av tilskuddet, kan hele eller deler av tilskuddet som tilfaller foretaket avkortes.</article></article><article class="legalArticle" data-lovdata-URL="LTI/forskrift/2002-12-11-1591/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Beregning og innkreving av avkortingsbeløp mv.</span></h2><article class="legalP" id="paragraf-10-ledd-1">Differansen mellom utbetalt beløp og redusert tilskudd som følge av vedtak om avkorting etter § 9, kan kreves tilbakebetalt fra mottakeren eller motregnes i senere tilskuddsutbetalinger.</article><article class="legalP" id="paragraf-10-ledd-2">Til avkortingsbeløpet som nevnt i første ledd kan det legges rente tilsvarende gjeldende morarente.<sup class="footnotereference" data-footnotereferencevalue="1" data-unique-footnote-counter="1">1</sup> Der mottakeren ikke var i aktsom god tro om utbetalingen, kan renter kreves fra det tidspunkt tilbakebetalingskravet er kommet fram til foretaket. Ved grov uaktsomhet eller forsett kan renter kreves fra tidspunktet for utbetalingen av det urettmessige tilskuddet.</article><footer class="footnotes"><article class="footnote" data-name="1." data-unique-footnote-counter="3"><span class="footnoteLabel">1.</span> Jf. forskrift av 17. desember 1993 nr. 1144 om forsinket betaling.</article></footer></article><article class="legalArticle" data-lovdata-URL="LTI/forskrift/2002-12-11-1591/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Kontroll</span></h2><article class="legalP" id="paragraf-11-ledd-1">Statens landbruksforvaltning kan iverksette de kontrolltiltak som anses som nødvendige. Det kan foretas kontroll av alle opptegnelser og bokføringer i forbindelse med tilskuddsordningen.</article></article><article class="legalArticle" data-lovdata-URL="LTI/forskrift/2002-12-11-1591/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Dispensasjon</span></h2><article class="legalP" id="paragraf-12-ledd-1">Statens landbruksforvaltning kan gjøre unntak fra bestemmelsene i denne forskriften når særlige grunner tilsier det.</article></article><article class="legalArticle" data-lovdata-URL="LTI/forskrift/2002-12-11-1591/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Klage</span></h2><article class="legalP" id="paragraf-13-ledd-1">Vedtak fattet av Statens landbruksforvaltning kan påklages<sup class="footnotereference" data-footnotereferencevalue="1" data-unique-footnote-counter="1">1</sup> til Landbruksdepartementet.</article><footer class="footnotes"><article class="footnote" data-name="1" data-unique-footnote-counter="4"><span class="footnoteLabel">1</span> Jf. lov av 10. februar 1967 om behandlingsmåten i forvaltningssaker (forvaltningsloven) kap. VI.</article></footer></article><article class="legalArticle" data-lovdata-URL="LTI/forskrift/2002-12-11-1591/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse</span></h2><article class="legalP" id="paragraf-14-ledd-1">Denne forskriften gjelder fra 1. januar 2003 og erstatter fra dette tidspunkt forskrift av 26. november 1998 nr. 1091 om distriktstilskudd til eggproduksjon.</article></article></main></body></html>