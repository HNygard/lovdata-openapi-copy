<!DOCTYPE html><html lang="no"><head><title>Forskrift om tillitsmenn for sivile vernepliktige.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-03-21-311</dd><dt class="dokid">DokumentID</dt><dd class="dokid">LTI/forskrift/2002-03-21-311</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 3</dd><dt class="dateInForce">I kraft fra</dt><dd class="dateInForce">2002-03-21</dd><dt class="changesToDocuments">Endrer</dt><dd class="changesToDocuments"><ul><li>forskrift/1975-05-16-3640</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-03-19-3/§10</li><li>forskrift/1966-06-03-5</li></ul></dd><dt class="dateOfPublication">Kunngjort</dt><dd class="dateOfPublication">2002-04-09</dd><dt class="journalNumber">Journalnummer</dt><dd class="journalNumber">2002-0311</dd><dt class="titleShort">Korttittel</dt><dd class="titleShort">Forskr. om tillitsmenn for sivile vernepliktige</dd><dt class="title">Tittel</dt><dd class="title">Forskrift om tillitsmenn for sivile vernepliktige.</dd><dt class="miscInformation">Annet om dokumentet</dt><dd class="miscInformation">Fastsatt av Justis- og politidepartementet 21. mars 2002 med hjemmel i lov av 19. mars 1965 nr. 3 om fritaking for militærtjeneste av overbevisningsgrunner § 10 tredje ledd, jf. kgl.res. av 3. juni 1966 nr. 5.</dd><dt class="refid">RefID</dt><dd class="refid">forskrift/2002-03-21-311</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tillitsmenn for sivile vernepliktige.<ul class="tocSubUl"><li>Utvalg for interne drøftelser og samarbeid<ul class="tocSubUl"><li>§ 1.</li></ul></li><li>Valg av tillitsmenn<ul class="tocSubUl"><li>§ 2.</li><li>§ 3.</li><li>§ 4.</li></ul></li><li>Møter<ul class="tocSubUl"><li>§ 5.</li></ul></li><li>Nærmere om utvalgenes gjøremål<ul class="tocSubUl"><li>§ 6.</li><li>§ 7.</li><li>§ 8.</li></ul></li><li>Utdanning<ul class="tocSubUl"><li>§ 9.</li></ul></li><li>Allmøter<ul class="tocSubUl"><li>§ 10.</li></ul></li><li>Tillitsmennenes adgang til å bringe saker inn for ombudsmannen. De sivile vernepliktiges representasjon i Ombudsmannsnemnda<ul class="tocSubUl"><li>§ 11.</li><li>§ 12.</li><li>§ 13.</li></ul></li><li>Ikrafttreden<ul class="tocSubUl"><li>§ 14.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2002-03-21-311" id="dokument"><h1>Forskrift om tillitsmenn for sivile vernepliktige.</h1><section class="section" id="kapittel-1" data-lovdata-URL="LTI/forskrift/2002-03-21-311/KAPITTEL_1"><h2>Utvalg for interne drøftelser og samarbeid</h2><article class="legalArticle" data-lovdata-URL="LTI/forskrift/2002-03-21-311/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-1-paragraf-1-ledd-1">Tillitsmennene for de sivile vernepliktige utgjør Sivile vernepliktiges tillitsmannsutvalg (SVTU). SVTU er de tillitsvalgtes forum for interne drøftinger. Regler om utvalgets møter og gjøremål fremgår av § 5 og § 6.</article><article class="legalP" id="kapittel-1-paragraf-1-ledd-2">Representanter for tillitsmennene deltar også i Samarbeidsutvalget (SAU), hvor de gis anledning til å ta opp saker og spørsmål til drøfting med representanter for siviltjenesteadministrasjonene og Justisdepartementet. I tillegg deltar samtlige tillitsvalgte, sammen med representanter for siviltjenesteadministrasjonene og Justisdepartementet, i Felles tillitsmannsutvalg (FTU). FTU er et forum for behandling av saker og temaer som krever større deltagelse fra partene enn i SAU. Nærmere regler om sammensetningen av SAU og FTU og utvalgenes møter fremgår av § 5. SAU og FTU har som overordnet mål å fremme gode forhold i tjenesten og godt samarbeid mellom de sivile vernepliktige og siviltjenesteadministrasjonen.</article></article></section><section class="section" id="kapittel-2" data-lovdata-URL="LTI/forskrift/2002-03-21-311/KAPITTEL_2"><h2>Valg av tillitsmenn</h2><article class="legalArticle" data-lovdata-URL="LTI/forskrift/2002-03-21-311/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-2-paragraf-1-ledd-1">Tillitsmennene for de sivile vernepliktige under Siviltjenesteadministrasjonen – Dillingøy velges distriktsvis etter følgende distriktsinndeling:<ul class="defaultList"><li><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">Oslo Sentrum</article></article></li><li><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">Oslo Vest og Asker og Bærum</article></article></li><li><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">Oslo Øst og Akershus Nord</article></article></li><li><article class="listArticle" id="kapittel-2-paragraf-1-ledd-1-punkt-4"><article class="legalP" id="kapittel-2-paragraf-1-ledd-1-punkt-4-ledd-1">Østfold og Akershus Sør</article></article></li><li><article class="listArticle" id="kapittel-2-paragraf-1-ledd-1-punkt-5"><article class="legalP" id="kapittel-2-paragraf-1-ledd-1-punkt-5-ledd-1">Hedmark og Oppland</article></article></li><li><article class="listArticle" id="kapittel-2-paragraf-1-ledd-1-punkt-6"><article class="legalP" id="kapittel-2-paragraf-1-ledd-1-punkt-6-ledd-1">Buskerud</article></article></li><li><article class="listArticle" id="kapittel-2-paragraf-1-ledd-1-punkt-7"><article class="legalP" id="kapittel-2-paragraf-1-ledd-1-punkt-7-ledd-1">Vestfold og Telemark</article></article></li><li><article class="listArticle" id="kapittel-2-paragraf-1-ledd-1-punkt-8"><article class="legalP" id="kapittel-2-paragraf-1-ledd-1-punkt-8-ledd-1">Sørlandet</article></article></li></ul></article><article class="legalP" id="kapittel-2-paragraf-1-ledd-2">Tillitsmennene for de sivile vernepliktige under Siviltjenesteadministrasjonen – Hustad velges distriktsvis etter følgende distriktsinndeling:<ul class="defaultList"><li><article class="listArticle" id="kapittel-2-paragraf-1-ledd-2-punkt-1"><article class="legalP" id="kapittel-2-paragraf-1-ledd-2-punkt-1-ledd-1">Rogaland</article></article></li><li><article class="listArticle" id="kapittel-2-paragraf-1-ledd-2-punkt-2"><article class="legalP" id="kapittel-2-paragraf-1-ledd-2-punkt-2-ledd-1">Hordaland</article></article></li><li><article class="listArticle" id="kapittel-2-paragraf-1-ledd-2-punkt-3"><article class="legalP" id="kapittel-2-paragraf-1-ledd-2-punkt-3-ledd-1">Sogn og Fjordane og Møre og Romsdal</article></article></li><li><article class="listArticle" id="kapittel-2-paragraf-1-ledd-2-punkt-4"><article class="legalP" id="kapittel-2-paragraf-1-ledd-2-punkt-4-ledd-1">Trøndelag</article></article></li><li><article class="listArticle" id="kapittel-2-paragraf-1-ledd-2-punkt-5"><article class="legalP" id="kapittel-2-paragraf-1-ledd-2-punkt-5-ledd-1">Nordland</article></article></li><li><article class="listArticle" id="kapittel-2-paragraf-1-ledd-2-punkt-6"><article class="legalP" id="kapittel-2-paragraf-1-ledd-2-punkt-6-ledd-1">Troms</article></article></li><li><article class="listArticle" id="kapittel-2-paragraf-1-ledd-2-punkt-7"><article class="legalP" id="kapittel-2-paragraf-1-ledd-2-punkt-7-ledd-1">Finnmark</article></article></li></ul></article><article class="legalP" id="kapittel-2-paragraf-1-ledd-3">Som tillitsmenn bør bare velges mannskap som ved funksjonstidens begynnelse har minst 8 måneders gjenstående tjeneste. Tillitsmannen fungerer i vervet fra det tidspunktet han tiltrer til han dimitteres fra tjenesten.</article><article class="legalP" id="kapittel-2-paragraf-1-ledd-4">Valgene av ny tillitsmann og varatillitsmann organiseres av velferdssekretærene for de sivile vernepliktige og finner sted ved siste allmøtet i distriktet før den sittende tillitsmannen fratrer. Forut for hvert valg kan samtlige mannskap i vedkommende distrikt, innen en frist som velferdssekretærene har fastsatt, sende inn skriftlig forslag til en eller flere tillitsmenn. Valgene skjer skriftlig og som alminnelige flertallsvalg. Ved stemmelikhet foretas omvalg. Ved stemmelikhet ved valg av varamenn foretas loddtrekning. Velferdssekretæren godkjenner valgene.</article><article class="legalP" id="kapittel-2-paragraf-1-ledd-5">Hvis en tillitsmann ikke kan utføre sitt verv frem til han dimitteres fra tjenesten velger førstkommende allmøte, etter at det ble kjent hvilken dato han vil fratre vervet, ny tillitsmann. Hvis en varatillitsmann ikke kan utføre sitt verv ut funksjonstiden, kan allmøtet i distriktet foreta suppleringsvalg, som gjelder frem til valg av ny tillitsmann.</article><article class="legalP" id="kapittel-2-paragraf-1-ledd-6">En tillitsmann kan før funksjonstidens utløp erstattes med en ny dersom minst 1/3 av mannskapene i et distrikt har avgitt skriftlig ønske om nyvalg, og mer enn halvparten av stemmene på allmøtet støtter forslaget om erstatning av tillitsmannen. Dersom det nødvendige flertall oppnås, skal det foretas valg av ny tillitsmann etter de ordinære regler for valg av tillitsmenn.</article><article class="legalP" id="kapittel-2-paragraf-1-ledd-7">Sivile vernepliktiges tillitsmannsutvalg kan beslutte å erstatte en lovlig valgt redaktør før funksjonstiden er ute. Avgjørelsen må fattes med 2/3 flertall. Dersom det nødvendige flertall oppnås, skal det foretas skifte av redaktør etter reglene i § 8, dog slik at avtroppende redaktør erstattes av en annen deltaker i det råd som utpekes av Sivile vernepliktiges tillitsmannsutvalg.</article><article class="legalP" id="kapittel-2-paragraf-1-ledd-8">På hvert tjenestested hvor det er en tillitsmann skal det foreligge en mappe inneholdende de reglementer og bestemmelser som har betydning for tillitsmannens arbeid. Tillitsmennene gis så langt råd er adgang til å besøke uteforlegningene. Slike besøk skal så vidt mulig foretas sammen med reiseinspektør eller annen tjenestemann som foretar inspeksjonsreiser. Tillitsmannen kan selv fremlegge forslag om slike tjenestereiser når han finner det ønskelig.</article><article class="legalP" id="kapittel-2-paragraf-1-ledd-9">Tillitsmannen fritas ikke for sin vanlige tjeneste. Tillitsmannen tilstås en tjenestedag pr. uke til lokalt tillitsmannsarbeid. Tillitsmannen skal sørge for at dette arbeidet skaper minst mulig ulempe for vedkommende oppdragsgiver.</article></article><article class="legalArticle" data-lovdata-URL="LTI/forskrift/2002-03-21-311/§3" data-name="§3" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>.</h3><article class="legalP" id="kapittel-2-paragraf-2-ledd-1">Det skal velges en hovedtillitsmann og varahovedtillitsmann for de sivile vernepliktige. Valget organiseres av velferdssekretærene. Forut for valget kan samtlige mannskap innen en frist som velferdssekretærene fastsetter, sende inn skriftlig forslag til kandidater for vervene.</article><article class="legalP" id="kapittel-2-paragraf-2-ledd-2">Velferdssekretærene setter deretter opp en valgliste med samtlige foreslåtte navn og sender denne til Sivile vernepliktiges tillitsmannsutvalg til behandling på første møte. Valget skjer skriftlig og som alminnelig flertallsvalg. Ved stemmelikhet foretas omvalg. Ved fortsatt stemmelikhet foretas loddtrekning.</article><article class="legalP" id="kapittel-2-paragraf-2-ledd-3">Hovedtillitsmannen og varahovedtillitsmannen velges for resten av sin tjenestetid. De bør velges blant mannskap som ved tiltredelsen av vervet har minst 8 måneders gjenstående tjeneste.</article><article class="legalP" id="kapittel-2-paragraf-2-ledd-4">Sivile vernepliktiges tillitsmannsutvalg kan beslutte å erstatte en lovlig valgt hovedtillitsmann eller varahovedtillitsmann før funksjonstiden utløper. Avgjørelsen må fattes med 2/3 flertall. Dersom det nødvendige flertall oppnås, foretas nyvalg etter de ordinære regler for valg av hovedtillitsmann/varahovedtillitsmann.</article><article class="legalP" id="kapittel-2-paragraf-2-ledd-5">Hovedtillitsmannens gjøremål skal i første rekke være å arbeide med de saker som tas opp innenfor tillitsmannsordningen, jf. egen instruks. Han avgis utelukkende for tillitsmannsarbeid og gis adgang til å besøke uteforlegningene. Slike besøk skal så vidt mulig foretas sammen med velferdssekretærene eller administrasjonssjefene. Hovedtillitsmannen kan selv fremlegge forslag om slike reiser når han finner det ønskelig.</article></article><article class="legalArticle" data-lovdata-URL="LTI/forskrift/2002-03-21-311/§4" data-name="§4" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>.</h3><article class="legalP" id="kapittel-2-paragraf-3-ledd-1">Etter samtykke av vedkommende administrasjonssjef kan hvert tillitsmannsdistrikt inndeles i et rimelig antall underdistrikter etter antallet sivile vernepliktige og de kommunikasjonsmessige forhold. I underdistrikter kan det velges en kontaktmann som skal være mannskapenes talsmann når det gjelder spørsmål av den art som er nevnt i § 6. Dersom det er behov for det skal han assistere velferdssekretæren ved arrangementer av velferdsmessig art. Valget skjer eventuelt ved alminnelig flertallsvalg organisert av velferdssekretæren.</article></article></section><section class="section" data-name="kapM" id="kapittel-3" data-lovdata-URL="LTI/forskrift/2002-03-21-311/KAPITTEL_3"><h2>Møter</h2><article class="legalArticle" data-lovdata-URL="LTI/forskrift/2002-03-21-311/§5" data-name="§5" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>.</h3><article class="legalP" id="kapittel-3-paragraf-1-ledd-1">Sivile vernepliktiges tillitsmannsutvalg (SVTU) består av Hovedtillitsmannen for sivile vernepliktige, tillitsmennene og den valgte redaktøren av mannskapsavisen for sivile vernepliktige. SVTU avholder for tiden syv to-dagers møter i året. Hovedtillitsmannen leder møtet.</article><article class="legalP" id="kapittel-3-paragraf-1-ledd-2">Samarbeidsutvalget (SAU) består av Hovedtillitsmannen for sivile vernepliktige, to tillitsmenn, velferdssekretærene, administrasjonssjefene ved Siviltjenesteadministrasjonen Dillingøy og Siviltjenesteadministrasjonen Hustad og representanter for Justisdepartementet. SAU avholder tre møter i året. Saker som skal behandles i SAU forberedes av SVTU. En av velferdssekretærene forestår utsendelse av sakspapirer og innkalling til møte i SAU.</article><article class="legalP" id="kapittel-3-paragraf-1-ledd-3">Felles tillitsmannsutvalg (FTU) består av Hovedtillitsmannen for sivile vernepliktige, tillitsmennene, den valgte redaktøren av mannskapsavisen for sivile vernepliktige, velferdssekretærene, administrasjonssjefene ved Siviltjenesteadministrasjonen Dillingøy og Siviltjenesteadministrasjonen Hustad og representanter for Justisdepartementet. Andre representanter for siviltjenesteadministrasjonene deltar også ved behov. FTU avholder ett møte i året hvis SAU kommer frem til at det er behov for det. FTU-møtet erstatter ett av de planlagte SVTU-møtene helt eller delvis. SAU avgjør om FTU-møtet også skal erstatte ett SAU-møte samme år.</article><article class="legalP" id="kapittel-3-paragraf-1-ledd-4">Saker som skal behandles i FTU forberedes av SVTU og SAU. På grunnlag av behandlingen i SVTU og SAU setter en av velferdssekretærene opp en saksliste som sendes samtlige medlemmer i FTU senest 1 uke før møtet. Referent i FTU velges blant tillitsmennene. Velferdssekretæren sørger for at gjenpart av referatet blir sendt medlemmene i utvalget og for øvrig blir gjort kjent for mannskapene på en hensiktsmessig måte. En gjenpart skal også sendes Ombudsmannen for sivile vernepliktige.</article></article></section><section class="section" data-name="kapN" id="kapittel-4" data-lovdata-URL="LTI/forskrift/2002-03-21-311/KAPITTEL_4"><h2>Nærmere om utvalgenes gjøremål</h2><article class="legalArticle" data-lovdata-URL="LTI/forskrift/2002-03-21-311/§6" data-name="§6" id="kapittel-4-paragraf-1"><h3 class="legalArticleHeader"><span class="legalArticleValue">§ 6</span>.</h3><article class="legalP" id="kapittel-4-paragraf-1-ledd-1">Sivile vernepliktiges tillitsmannsutvalg, Samarbeidsutvalget og Felles tillitsmannsutvalg behandler:<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">Saker som angår det alminnelige undervisnings- og velferdsarbeid, så som planlegging av kursvirksomhet, foredrag, film, bibliotektjenesten, hobbyklubber og annen klubbvirksomhet.</article></article></li><li data-li-identifier="b." data-name="b."><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1">Spørsmål som vedrører mannskapenes økonomiske og sosiale rettigheter.</article></article></li><li data-li-identifier="c." data-name="c."><article class="listArticle" id="kapittel-4-paragraf-1-ledd-1-punkt-3"><article class="legalP" id="kapittel-4-paragraf-1-ledd-1-punkt-3-ledd-1">Spørsmål som måtte oppstå i forbindelse med forlegnings-, undervisnings-, fritids- og hobbyrom, bekledning, bespisning, utstyr og andre spørsmål vedrørende mannskapenes forhold.</article></article></li><li data-li-identifier="d." data-name="d."><article class="listArticle" id="kapittel-4-paragraf-1-ledd-1-punkt-4"><article class="legalP" id="kapittel-4-paragraf-1-ledd-1-punkt-4-ledd-1">Spørsmål som angår tjenesten, forslag om rasjonalisering av arbeidet mv. Saker som vedrører enkeltpersoner og som ikke anses å være av prinsipiell art eller allmenn interesse skal ikke tas opp til behandling i utvalgene. Påkalles tillitsmennenes medvirkning i slike spørsmål skal saken legges fram for vedkommende administrasjonssjef.</article></article></li></ul></article></article><article class="legalArticle" data-lovdata-URL="LTI/forskrift/2002-03-21-311/§7" data-name="§7" id="kapittel-4-paragraf-2"><h3 class="legalArticleHeader"><span class="legalArticleValue">§ 7</span>.</h3><article class="legalP" id="kapittel-4-paragraf-2-ledd-1">Saker som er tatt opp i Samarbeidsutvalget eller Felles tillitsmannsutvalg bør søkes løst der. I saker som reises av tillitsmenn og hvor administrasjonens representanter ikke finner å kunne imøtekomme tillitsmennenes ønsker og krav, skal administrasjonens representanter begrunne sitt standpunkt.</article><article class="legalP" id="kapittel-4-paragraf-2-ledd-2">Kan saken ikke løses i utvalget og mannskapenes representant(er) mener at saken er av så stor betydning at den bør forfølges videre, kan den bringes inn for Justisdepartementet.</article></article><article class="legalArticle" data-lovdata-URL="LTI/forskrift/2002-03-21-311/§8" data-name="§8" id="kapittel-4-paragraf-3"><h3 class="legalArticleHeader"><span class="legalArticleValue">§ 8</span>.</h3><article class="legalP" id="kapittel-4-paragraf-3-ledd-1">I forbindelse med skifte av redaktør for mannskapsavisen for de sivile vernepliktige utpeker Sivile vernepliktiges tillitsmannsutvalg et råd bestående av avtroppende redaktør, Hovedtillitsmannen og en distriktstillitsmann. Rådet kaller de mest aktuelle kandidatene inn til intervju og gir uttalelse til Sivile vernepliktiges tillitsmannsutvalg som innstiller ønskede kandidater overfor vedkommende administrasjon som vurderer tjenesteplassering. Nærmere bestemmelser om dette fremgår av retningslinjer for mannskapsavisen for sivile tjenestepliktige, gitt av Justisdepartementet 18. april 1996.</article></article></section><section class="section" id="kapittel-5" data-lovdata-URL="LTI/forskrift/2002-03-21-311/KAPITTEL_5"><h2>Utdanning</h2><article class="legalArticle" data-lovdata-URL="LTI/forskrift/2002-03-21-311/§9" data-name="§9" id="kapittel-5-paragraf-1"><h3 class="legalArticleHeader"><span class="legalArticleValue">§ 9</span>.</h3><article class="legalP" id="kapittel-5-paragraf-1-ledd-1">De tillitsmenn og varamenn som blir valgt, skal snarest mulig etter valget gjennomgå et kurs som skal ta sikte på å dyktiggjøre dem til å ivareta vervet.</article></article></section><section class="section" id="kapittel-6" data-lovdata-URL="LTI/forskrift/2002-03-21-311/KAPITTEL_6"><h2>Allmøter</h2><article class="legalArticle" data-lovdata-URL="LTI/forskrift/2002-03-21-311/§10" data-name="§10" id="kapittel-6-paragraf-1"><h3 class="legalArticleHeader"><span class="legalArticleValue">§ 10</span>.</h3><article class="legalP" id="kapittel-6-paragraf-1-ledd-1">Det avholdes p.t. tre allmøter i året i hvert distrikt. Velferdssekretærene kan samtykke i at det avholdes kombinert allmøte/velferdskveld hvis vilkårene for dette er til stede.</article><article class="legalP" id="kapittel-6-paragraf-1-ledd-2">Velferdssekretæren er ansvarlig for avviklingen av møtene, og i samråd med vedkommende tillitsmann sørger han for å innkalle til møtene, for møtelokaler mv. Til å forberede hvert møte og sørge for utsendelse av møtereferat mv. tilstås tillitsmannen tjenestefri en dag.</article><article class="legalP" id="kapittel-6-paragraf-1-ledd-3">Velferdssekretæren sørger for at møtet holdes på et slikt sted og til en slik tid at de sivile vernepliktige så vidt mulig ikke forsømmer sine tjenesteoppdrag. Allmøtene må ikke være over én dags varighet. Vedkommende tillitsmann leder møtet. Velferdssekretæren og hovedtillitsmannen kan delta på møtene i den utstrekning deres arbeid tillater det.</article></article></section><section class="section" data-name="kapDe" id="kapittel-7" data-lovdata-URL="LTI/forskrift/2002-03-21-311/KAPITTEL_7"><h2>Tillitsmennenes adgang til å bringe saker inn for ombudsmannen. De sivile vernepliktiges representasjon i Ombudsmannsnemnda</h2><article class="legalArticle" data-lovdata-URL="LTI/forskrift/2002-03-21-311/§11" data-name="§11" id="kapittel-7-paragraf-1"><h3 class="legalArticleHeader"><span class="legalArticleValue">§ 11</span>.</h3><article class="legalP" id="kapittel-7-paragraf-1-ledd-1">Saker som er tatt opp og behandlet i Samarbeidsutvalget eller Felles tillitsmannsutvalg uten å ha funnet sin løsning, eller som ellers har fått en løsning tillitsmennene er misfornøyd med, kan tas opp overfor Ombudsmannen for sivile vernepliktige, når en eller flere av tillitsmennene forlanger det eller administrasjonssjefen finner grunn til det.</article><article class="legalP" id="kapittel-7-paragraf-1-ledd-2">Velferdssekretæren ekspederer saken og administrasjonen fatter avgjørelse om hvordan det skal forholdes inntil den er ferdigbehandlet.</article></article><article class="legalArticle" data-lovdata-URL="LTI/forskrift/2002-03-21-311/§12" data-name="§12" id="kapittel-7-paragraf-2"><h3 class="legalArticleHeader"><span class="legalArticleValue">§ 12</span>.</h3><article class="legalP" id="kapittel-7-paragraf-2-ledd-1">Til etter innkallelse å møte i Ombudsmannsnemnda for å orientere om saker av generell og prinsipiell art, jf. § 4 i instruks for Ombudsmannsnemda for sivile vernepliktige, utpekes en representant av og blant de valgte tillitsmenn, en under hver siviltjenesteadministrasjon. Er sak reist av Samarbeidsutvalget eller Felles tillitsmannsutvalg, jf. § 11, bestemmer dette hvem som skal møte. I saker reist av Ombudsmannsnemnda, hvor det er aktuelt å høre de sivile vernepliktiges syn og hvor saken ikke spesielt gjelder den enkelte siviltjenesteadministrasjon, innkalles representantene vekselvis.</article></article><article class="legalArticle" data-lovdata-URL="LTI/forskrift/2002-03-21-311/§13" data-name="§13" id="kapittel-7-paragraf-3"><h3 class="legalArticleHeader"><span class="legalArticleValue">§ 13</span>.</h3><article class="legalP" id="kapittel-7-paragraf-3-ledd-1">Det som er bestemt i denne forskriften, medfører ingen endring i den enkelte sivile vernepliktiges rett til å ta opp saker direkte overfor Ombudsmannen for sivile vernepliktige i samsvar med bestemmelsene i instruks for Ombudsmannsnemnda for sivile vernepliktige.</article></article></section><section class="section" id="kapittel-8" data-lovdata-URL="LTI/forskrift/2002-03-21-311/KAPITTEL_8"><h2>Ikrafttreden</h2><article class="legalArticle" data-lovdata-URL="LTI/forskrift/2002-03-21-311/§14" data-name="§14" id="kapittel-8-paragraf-1"><h3 class="legalArticleHeader"><span class="legalArticleValue">§ 14</span>.</h3><article class="legalP" id="kapittel-8-paragraf-1-ledd-1">Denne forskriften trer i kraft straks. Fra samme tid oppheves forskrift av 16. mai 1975 nr. 3640 om tillitsmenn for sivile vernepliktige.</article></article></section></main></body></html>