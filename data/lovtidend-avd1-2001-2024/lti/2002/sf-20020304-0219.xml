<!DOCTYPE html><html lang="no"><head><title>Forskrift om endring i forskrift om vedlikehold av flymateriell, herunder reparasjoner og modifikasjoner (BSL B 3-2).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-03-04-219</dd><dt class="dokid">DokumentID</dt><dd class="dokid">LTI/forskrift/2002-03-04-219</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 3</dd><dt class="dateInForce">I kraft fra</dt><dd class="dateInForce">2002-03-15</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-12-22-1521</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§4-1</li><li>lov/1993-06-11-101/§4-10</li><li>lov/1993-06-11-101/§15-4</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2002-03-08</dd><dt class="journalNumber">Journalnummer</dt><dd class="journalNumber">2002-0221</dd><dt class="titleShort">Korttittel</dt><dd class="titleShort">Endr. i forskr om flyvedlikehold, BSL B 3-2</dd><dt class="title">Tittel</dt><dd class="title">Forskrift om endring i forskrift om vedlikehold av flymateriell, herunder reparasjoner og modifikasjoner (BSL B 3-2).</dd><dt class="miscInformation">Annet om dokumentet</dt><dd class="miscInformation">Fastsatt av Luftfartstilsynet 4. mars 2002 med hjemmel i lov av 11. juni 1993 nr. 101 om luftfart (luftfartsloven) § 4-1, § 4-10 og § 15-4, jf. delegeringsvedtak av 10. desember 1999 nr. 1273.</dd><dt class="refid">RefID</dt><dd class="refid">forskrift/2002-03-04-219</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om vedlikehold av flymateriell, herunder reparasjoner og modifikasjoner (BSL B 3-2).<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-03-04-219" id="dokument"><h1>Forskrift om endring i forskrift om vedlikehold av flymateriell, herunder reparasjoner og modifikasjoner (BSL B 3-2).</h1><section class="section" data-name="kapI" id="kapittel-1" data-lovdata-URL="LTI/forskrift/2002-03-04-219/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 22. desember 1998 nr. 1521 om vedlikehold av flymateriell, herunder reparasjoner og modifikasjoner (BSL B 3-2) gjøres følgende endringer:</article> <article class="defaultP" margin-top="true">Vedlegg 8 skal lyde:</article> <article class="defaultP" margin-top="true"><i>Vedlegg 8. Krav til vedlikehold ved endring av bruksområde i luftdyktighetsbevis</i></article><article class="legalP" id="kapittel-1-ledd-2">Endring av bruksområde må godkjennes av Luftfartstilsynet etter søknad fra eier/bruker, jf. BSL B 1-2, pkt. 5.4.1.</article><article class="legalP" id="kapittel-1-ledd-3">Følgende retningslinjer skal følges:</article> <article class="defaultP" margin-top="true">1. <i>Endring av bruksområde – Klubb/privat til ervervsmessig</i></article><article class="marginIdArticle" id="kapittel-1-punkt-1"><span class="data-marginOriginalId">1.1</span><article class="legalP" id="kapittel-1-punkt-1-ledd-1">Brukerens vedlikeholdsinstans må overbevise seg om at luftfartøyet er i forskriftsmessig stand før det settes i drift. Vedlikeholdsinstansen må gjennomgå det aktuelle luftfartøys gangtids- og vedlikeholdsstatus og sammenholde dette med brukerens godkjente vedlikeholdsprogram for typen.</article></article><article class="marginIdArticle" id="kapittel-1-punkt-2"><span class="data-marginOriginalId">1.2</span><article class="legalP" id="kapittel-1-punkt-2-ledd-1">Følgende tiltak kreves utført for stempelmotorer med effekt på 300 kW (400 HK) eller mindre, før endring av bruksområde:</article></article><article class="marginIdArticle" id="kapittel-1-punkt-3"><span class="data-marginOriginalId">1.2.1</span><article class="legalP" id="kapittel-1-punkt-3-ledd-1">Dersom motoren på luftfartøyet er over 20 år, skal motoren overhales ved et JAR-145 flyverksted/autorisert verksted.</article></article><article class="marginIdArticle" id="kapittel-1-punkt-4"><span class="data-marginOriginalId">1.2.2</span><article class="legalP" id="kapittel-1-punkt-4-ledd-1">Dersom motoren på luftfartøyet er under 20 år, skal korrosjonskontroll i henhold til LDP 2001-051 utføres ved et JAR-145 flyverksted/autorisert verksted.</article><article class="legalP" id="kapittel-1-punkt-4-ledd-2">Eventuelle avvik må rettes opp før luftfartøyet settes i drift.</article></article><article class="marginIdArticle" id="kapittel-1-punkt-5"><span class="data-marginOriginalId">1.3</span><article class="legalP" id="kapittel-1-punkt-5-ledd-1">Vedlikeholdsrapport I (VR I) utstedes av brukerens vedlikeholdsinstans på det aktuelle luftfartøy og sendes sammen med søknad om endring av bruksområdet.</article><article class="legalP" id="kapittel-1-punkt-5-ledd-2">Det skal angis i søknaden hvilke vedlikeholdsmessige tiltak som er gjort.</article></article> <article class="defaultP" margin-top="true">2. <i>Endring av bruksområde – Ervervsmessig til klubb/privat</i></article><article class="marginIdArticle" id="kapittel-1-punkt-6"><span class="data-marginOriginalId">2.1</span><article class="legalP" id="kapittel-1-punkt-6-ledd-1">Søknad fra eier/bruker (fra klubb v/teknisk leder) sendes Luftfartstilsynet. Søknaden skal inneholde opplysninger om følgende forhold:<ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-6-ledd-1-punkt-1"><article class="legalP" id="kapittel-1-punkt-6-ledd-1-punkt-1-ledd-1">Klubbens vedlikeholdsprogram (eventuelt fabrikkens underlag) sammenholdt med det vedlikeholdsprogrammet luftfartøyet har vært vedlikeholdt etter i den ervervsmessige driften.</article><article class="legalP" id="kapittel-1-punkt-6-ledd-1-punkt-1-ledd-2">Dersom luftfartøyet skal overføres fra et progressivt vedlikeholdsprogram, må det ettersyn som er nødvendig i denne forbindelse, utføres.</article></article></li></ul></article></article> <article class="defaultP" margin-top="true">3. <i>Endring av bruksområde – Privat til klubb</i></article><article class="marginIdArticle" id="kapittel-1-punkt-7"><span class="data-marginOriginalId">3.1</span><article class="legalP" id="kapittel-1-punkt-7-ledd-1">Klubben v/teknisk leder sender søknad til Luftfartstilsynet. Søknaden skal inneholde opplysninger om følgende forhold:<ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-7-ledd-1-punkt-1"><article class="legalP" id="kapittel-1-punkt-7-ledd-1-punkt-1-ledd-1">Teknisk leders gjennomgåelse av det aktuelle luftfartøys gangtids- og vedlikeholdsstatus sammenholdt med klubbens godkjente vedlikeholdsprogram.</article><article class="legalP" id="kapittel-1-punkt-7-ledd-1-punkt-1-ledd-2">Eventuelle avvik må rettes opp før luftfartøyet settes i drift.</article></article></li></ul></article></article> <article class="defaultP" margin-top="true">4. <i>Endring av bruksområde – Klubb til privat</i></article><article class="marginIdArticle" id="kapittel-1-punkt-8"><span class="data-marginOriginalId">4.1</span><article class="legalP" id="kapittel-1-punkt-8-ledd-1">Eier/bruker sender søknad til Luftfartstilsynet. Søknaden skal inneholde opplysninger om følgende forhold:<ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-8-ledd-1-punkt-1"><article class="legalP" id="kapittel-1-punkt-8-ledd-1-punkt-1-ledd-1">Fabrikantens underlag (vedlikeholdsprogrammet som gjelder for privat flyging) sammenholdt med klubbens vedlikeholdsprogram.</article><article class="legalP" id="kapittel-1-punkt-8-ledd-1-punkt-1-ledd-2">Eventuelle avvik må rettes opp før luftfartøyet settes i drift.</article></article></li></ul></article></article> <article class="defaultP" margin-top="true">Vedlegg 12 skal lyde:</article> <article class="defaultP" margin-top="true"><i>Vedlegg 12. Vedlikehold, gangtidsutvidelse og lagring av stempelmotorer til og med 300 kW (400 HK) – minimumskrav</i></article><article class="legalP" id="kapittel-1-ledd-4">Det vises til BSL B 3-2, pkt. 11.3.</article><article class="legalP" id="kapittel-1-ledd-5">For vedlikehold av motor fastsetter Luftfartstilsynet følgende regler som minimumskrav for vedlikehold og gangtidsutvidelse av stempelmotorer til og med 300 kW (400 HK). Dersom motorfabrikanten har angitt strengere krav, skal disse legges til grunn for vedlikeholdet.</article> <article class="defaultP" margin-top="true">1. <i>Gyldighetsområde</i></article><article class="legalP" id="kapittel-1-ledd-6">Mindre stempelmotorer til og med 300 kW (400 HK).</article> <article class="defaultP" margin-top="true">2. <i>Generelt</i></article><article class="marginIdArticle" id="kapittel-1-punkt-9"><span class="data-marginOriginalId">2.1</span><article class="legalP" id="kapittel-1-punkt-9-ledd-1">Generelle bestemmelser er angitt i BSL B 1-1.</article></article><article class="marginIdArticle" id="kapittel-1-punkt-10"><span class="data-marginOriginalId">2.2</span><article class="legalP" id="kapittel-1-punkt-10-ledd-1">Vedlikehold av motorer skal foregå etter godkjent vedlikeholdsunderlag.</article></article><article class="marginIdArticle" id="kapittel-1-punkt-11"><span class="data-marginOriginalId">2.3</span><article class="legalP" id="kapittel-1-punkt-11-ledd-1">Modifikasjoner/større reparasjoner av motorer kan bare foretas etter fabrikantens service-meddelelser, luftdyktighetspåbud eller annet underlag godkjent av Luftfartstilsynet (ref. BSL B 3-1).</article></article><article class="marginIdArticle" id="kapittel-1-punkt-12"><span class="data-marginOriginalId">2.4</span><article class="legalP" id="kapittel-1-punkt-12-ledd-1">Overhaling, større reparasjoner og større modifikasjoner skal utføres av godkjent motorverksted. Kontroll i forbindelse med gangtidsutvidelse kan utføres av godkjent vedlikeholdsinstans.</article></article> <article class="defaultP" margin-top="true">3. <i>Vedlikehold</i></article><article class="marginIdArticle" id="kapittel-1-punkt-13"><span class="data-marginOriginalId">3.1</span><article class="legalP" id="kapittel-1-punkt-13-ledd-1">Vedlikehold av motorer skal utføres som angitt i punkt 3 og 5.</article></article><article class="marginIdArticle" id="kapittel-1-punkt-14"><span class="data-marginOriginalId">3.2</span><article class="legalP" id="kapittel-1-punkt-14-ledd-1">Tetthetsprøve av motorer skal utføres med maksimalt 100 timers mellomrom.</article></article><article class="marginIdArticle" id="kapittel-1-punkt-15"><span class="data-marginOriginalId">3.3</span><article class="legalP" id="kapittel-1-punkt-15-ledd-1">Korrosjonskontroll i henhold til LDP 2001-051, eller senere revisjoner, skal utføres på motorer senest 10 år etter første installasjon siden ny eller siden siste overhaling og deretter med 10 års mellomrom. Når kravene til konservering i punkt 5 ikke er oppfylt, skal korrosjonskontroll i henhold til LDP 2001-051 utføres før luftfartøyet tas i bruk.</article></article> <article class="defaultP" margin-top="true">4. <i>Gangtidsutvidelser</i></article><article class="marginIdArticle" id="kapittel-1-punkt-16"><span class="data-marginOriginalId">4.1</span><article class="legalP" id="kapittel-1-punkt-16-ledd-1">Stempelmotorer kan tillates å overskride fabrikantens anbefalte gangtider med maksimum 20% og i steg på maksimum 100 timer forutsatt at følgende krav er tilfredsstilt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-16-ledd-1-punkt-1"><article class="legalP" id="kapittel-1-punkt-16-ledd-1-punkt-1-ledd-1">Motoren skal være vedlikeholdt etter godkjent vedlikeholdsunderlag siden ny eller siste overhaling.</article></article></li><li data-li-identifier="b)" data-name="b)"><article class="listArticle" id="kapittel-1-punkt-16-ledd-1-punkt-2"><article class="legalP" id="kapittel-1-punkt-16-ledd-1-punkt-2-ledd-1">Alle luftdyktighetspåbud og fabrikantens servicemeddelelser, både kalender- og gangtidsbestemte, skal være utført.</article></article></li><li data-li-identifier="c)" data-name="c)"><article class="listArticle" id="kapittel-1-punkt-16-ledd-1-punkt-3"><article class="legalP" id="kapittel-1-punkt-16-ledd-1-punkt-3-ledd-1">Det skal kunne dokumenteres at resultatet av tetthetsprøve av sylindrene samt oljeforbruk ligger innen fabrikantens angitte grenser og at funksjonsprøver av motoren gir et tilfredsstillende resultat.</article></article></li><li data-li-identifier="d)" data-name="d)"><article class="listArticle" id="kapittel-1-punkt-16-ledd-1-punkt-4"><article class="legalP" id="kapittel-1-punkt-16-ledd-1-punkt-4-ledd-1">Tetthetsprøve skal utføres med 50 timers mellomrom.</article></article></li><li data-li-identifier="e)" data-name="e)"><article class="listArticle" id="kapittel-1-punkt-16-ledd-1-punkt-5"><article class="legalP" id="kapittel-1-punkt-16-ledd-1-punkt-5-ledd-1">Kjøreprøve skal utføres med tilfredsstillende resultat.</article></article></li><li data-li-identifier="f)" data-name="f)"><article class="listArticle" id="kapittel-1-punkt-16-ledd-1-punkt-6"><article class="legalP" id="kapittel-1-punkt-16-ledd-1-punkt-6-ledd-1">I utvidelsesperioden skal 100-timers ettersyn utføres av godkjent vedlikeholdsinstans.</article></article></li><li data-li-identifier="g)" data-name="g)"><article class="listArticle" id="kapittel-1-punkt-16-ledd-1-punkt-7"><article class="legalP" id="kapittel-1-punkt-16-ledd-1-punkt-7-ledd-1">Motorer med kalendertid på 10 år siden ny eller overhalt og som ikke har gått ut fabrikantens anbefalte gangtid eller utvidelsesperioden på 20%, skal for å kunne fortsette i drift tilfredsstille følgende krav: <ul class="defaultList"><li data-li-identifier="1." data-name="1."><article class="listArticle" id="kapittel-1-punkt-16-ledd-1-punkt-7-ledd-1-punkt-1"><article class="legalP" id="kapittel-1-punkt-16-ledd-1-punkt-7-ledd-1-punkt-1-ledd-1">Korrosjonskontroll i henhold til LDP 2001-051 eller senere revisjoner, skal utføres.</article></article></li><li data-li-identifier="2." data-name="2."><article class="listArticle" id="kapittel-1-punkt-16-ledd-1-punkt-7-ledd-1-punkt-2"><article class="legalP" id="kapittel-1-punkt-16-ledd-1-punkt-7-ledd-1-punkt-2-ledd-1">Kravene i punkt 4.1 bokstav a, b, c, d, e og f skal tilfredsstilles.</article></article></li></ul></article></article></li></ul></article><article class="legalP" id="kapittel-1-punkt-16-ledd-2">Godkjent verksted skal erklære og dokumentere i motorjournalen at motoren tilfredsstiller ovennevnte med følgende tekst: «Motoren tilfredsstiller retningslinjene gitt i BSL B 3-2 bilag 12 for en gangtidsutvidelse på 100 timer.</article><article class="legalP" id="kapittel-1-punkt-16-ledd-3">Uregelmessigheter funnet i forbindelse med kontroll skal meddeles på «Rapport om utført større reparasjon/modifikasjon» og sendes Luftfartstilsynet.</article></article> <article class="defaultP" margin-top="true">5. <i>Lagring og driftsavbrudd</i></article><article class="legalP" id="kapittel-1-ledd-7">Dersom fabrikanten ikke har krav til lagring eller konservering, skal følgende utføres:</article><article class="marginIdArticle" id="kapittel-1-punkt-17"><span class="data-marginOriginalId">5.1</span><article class="legalP" id="kapittel-1-punkt-17-ledd-1">Motorer med driftsavbrudd på under 30 dager.</article></article><article class="marginIdArticle" id="kapittel-1-punkt-18"><span class="data-marginOriginalId">5.1.1</span><article class="legalP" id="kapittel-1-punkt-18-ledd-1">For å redusere muligheten for innvendig korrosjon i motoren, skal den roteres minst seks omdreininger med maksimum en ukes mellomrom eller konserveres som vist i punkt 5.2.1.</article></article><article class="marginIdArticle" id="kapittel-1-punkt-19"><span class="data-marginOriginalId">5.2</span><article class="legalP" id="kapittel-1-punkt-19-ledd-1">Motorer med driftsavbrudd på 30 dager eller mer.</article></article><article class="marginIdArticle" id="kapittel-1-punkt-20"><span class="data-marginOriginalId">5.2.1</span><article class="legalP" id="kapittel-1-punkt-20-ledd-1">Motorer som kan forventes å være ute av drift i lengre perioder, skal konserveres etter retningslinjer gitt av motorfabrikanten eller eget program godkjent av Luftfartstilsynet.</article><article class="legalP" id="kapittel-1-punkt-20-ledd-2">Vedlikeholdet ved lagring og driftsavbrudd skal dokumenteres i motorjournalen.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2002-03-04-219/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 15. mars 2002.</article></section></main></body></html>