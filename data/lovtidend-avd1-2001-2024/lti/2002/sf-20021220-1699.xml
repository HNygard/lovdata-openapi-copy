<!DOCTYPE html><html lang="no"><head><title>Instruks for Koordinerings- og rådgivningsutvalget for etterretnings- og sikkerhetstjenestene.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-12-20-1699</dd><dt class="dokid">DokumentID</dt><dd class="dokid">LTI/forskrift/2002-12-20-1699</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 18</dd><dt class="dateInForce">I kraft fra</dt><dd class="dateInForce">2003-01-01</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">2003-01-03</dd><dt class="lastupdated">Rettet</dt><dd class="lastupdated">2004-02-17 (§ 4 og § 5)</dd><dt class="journalNumber">Journalnummer</dt><dd class="journalNumber">2003-0007</dd><dt class="titleShort">Korttittel</dt><dd class="titleShort">Instruks for KRU</dd><dt class="title">Tittel</dt><dd class="title">Instruks for Koordinerings- og rådgivningsutvalget for etterretnings- og sikkerhetstjenestene.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 20. desember 2002. Fremmet av Justis- og politidepartementet.</dd><dt class="refid">RefID</dt><dd class="refid">forskrift/2002-12-20-1699</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Instruks for Koordinerings- og rådgivningsutvalget for etterretnings- og sikkerhetstjenestene.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li></ul></dd></dl></header><main class="documentBody" data-lovdata-URL="LTI/forskrift/2002-12-20-1699" id="dokument"><h1>Instruks for Koordinerings- og rådgivningsutvalget for etterretnings- og sikkerhetstjenestene.</h1><article class="legalArticle" data-lovdata-URL="LTI/forskrift/2002-12-20-1699/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Koordinerings- og rådgivningsutvalget (KRU) er et samarbeidsorgan for spørsmål som gjelder etterretnings- og sikkerhetstjenestene, og et rådgivningsutvalg for de berørte statsråder.</article><article class="legalP" id="paragraf-1-ledd-2">Utvalgets oppgaver er å ivareta overordnet koordinering av de tre tjenestenes arbeidsoppgaver, prioriteringer og mål, samt analysere og utrede felles problemstillinger knyttet til trusselbildet.</article></article><article class="legalArticle" data-lovdata-URL="LTI/forskrift/2002-12-20-1699/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Utvalget består av 6 faste medlemmer, og skal ha følgende sammensetning:</article><article class="legalP" id="paragraf-2-ledd-2">En representant fra hhv. Forsvarsdepartementet, Justisdepartementet, og Utenriksdepartementet på ekspedisjonssjefsnivå eller høyere, sjefen for Etterretningstjenesten, direktøren for Nasjonal sikkerhetsmyndighet og sjefen for Politiets sikkerhetstjeneste.</article><article class="legalP" id="paragraf-2-ledd-3">Medlemmene utpeker personlige stedfortredere. Utvalgets medlemmer og stedfortredere skal ha høyeste sikkerhetsklarering.</article><article class="legalP" id="paragraf-2-ledd-4">Utvalget kan etter behov anmode representanter fra andre departementer, direktorater, institusjoner og virksomheter mv., om å møte i utvalget for å redegjøre om aktuelle emner eller saksforhold.</article></article><article class="legalArticle" data-lovdata-URL="LTI/forskrift/2002-12-20-1699/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Ledelsen av utvalget skal alternere mellom representantene fra Justisdepartementet, Forsvarsdepartementet og Utenriksdepartementet, i nevnte rekkefølge og for henholdsvis 2 år av gangen.</article><article class="legalP" id="paragraf-3-ledd-2">Utvalget skal ha et sekretariat med representanter for de tre departementer som skal tilrettelegge for og følge opp saker som behandles i utvalget. Sekretariatsledelsen ivaretas av det departement som til enhver tid innehar ledelsen av utvalget. Sekretariatsledelsen kan – i samråd med ansvarlig departement – be om bistand fra de tre tjenestene.</article></article><article class="legalArticle" data-lovdata-URL="LTI/forskrift/2002-12-20-1699/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Utvalget skal ha regelmessige møter, men avgjør selv hyppigheten av møtene.</article><article class="legalP" id="paragraf-4-ledd-2">Sekretariatsledelsen sammenkaller sekretariatet etter behov, og kan selv ta initiativ og foreslå utredninger, analyser eller liknende.</article><article class="changesToParent">Endret ved rettelse 17. februar 2004, se Norsk Lovtidend 3/2004.</article></article><article class="legalArticle" data-lovdata-URL="LTI/forskrift/2002-12-20-1699/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Denne instruks trer i kraft 1. januar 2003. Fra samme tidspunkt oppheves instruks av 19. august 1994 for Koordinerings- og rådgivningsutvalget for etterretnings-, overvåkings- og sikkerhetstjeneste.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="changesToParent">Endret ved rettelse 17. februar 2004, se Norsk Lovtidend 3/2004.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Ikke kunngjort i Norsk Lovtidend.</article></footer></article></main></body></html>