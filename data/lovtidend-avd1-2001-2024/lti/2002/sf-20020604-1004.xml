<!DOCTYPE html><html lang="no"><head><title>Forskrift om endring i forskrift om passasjerskip i spesiell fart.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-06-04-1004</dd><dt class="dokid">DokumentID</dt><dd class="dokid">LTI/forskrift/2002-06-04-1004</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 12</dd><dt class="dateInForce">I kraft fra</dt><dd class="dateInForce">2002-06-04</dd><dt class="changesToDocuments">Endrer</dt><dd class="changesToDocuments"><ul><li>forskrift/1977-02-15-2</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7/§35</li><li>lov/1903-06-09-7/§36</li><li>lov/1903-06-09-7/§41</li><li>lov/1903-06-09-7/§41a</li><li>lov/1903-06-09-7/§42</li><li>lov/1903-06-09-7/§47</li><li>lov/1903-06-09-7/§55</li><li>lov/1903-06-09-7/§68</li><li>lov/1903-06-09-7/§69</li><li>lov/1903-06-09-7/§94</li><li>lov/1903-06-09-7/§95</li><li>lov/1903-06-09-7/§96</li><li>lov/1903-06-09-7/§97</li><li>lov/1903-06-09-7/§100</li><li>forskrift/1962-10-12-5</li><li>forskrift/1963-04-05-9</li></ul></dd><dt class="dateOfPublication">Kunngjort</dt><dd class="dateOfPublication">2002-09-24</dd><dt class="lastupdated">Rettet</dt><dd class="lastupdated">2002-12-16 (§ 1)</dd><dt class="journalNumber">Journalnummer</dt><dd class="journalNumber">2002-0514</dd><dt class="titleShort">Korttittel</dt><dd class="titleShort">Endr. i forskr om passasjerskip i spesiell fart</dd><dt class="title">Tittel</dt><dd class="title">Forskrift om endring i forskrift om passasjerskip i spesiell fart.</dd><dt class="miscInformation">Annet om dokumentet</dt><dd class="miscInformation">Fastsatt av Sjøfartsdirektoratet 4. juni 2002 med hjemmel i lov av 9. juni 1903 nr. 7 om Statskontrol med Skibes Sjødygtighed m.v. § 35, § 36, § 41, § 41a, § 42, § 47, § 55, § 68, § 69, § 94, § 95, § 96, § 97 og § 100, jf. kgl.res. av 12. oktober 1962 nr. 5 og kgl.res. av 5. april 1963 nr. 9.</dd><dt class="refid">RefID</dt><dd class="refid">forskrift/2002-06-04-1004</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om passasjerskip i spesiell fart.<ul class="tocSubUl"><li>I<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Rederens og førerens plikter</li><li>§ 4. Fravik</li><li>§ 5. Krav</li><li>§ 6. Besiktelse</li><li>§ 7. Bygging</li><li>§ 8. Livredningsredskaper etc.</li><li>§ 9. Transport av farlig gods</li><li>§ 10. De internasjonale karantenebestemmelser</li><li>§ 11. Utstedelse av sertifikater</li><li>§ 12. Oppslag av sertifikater</li><li>§ 13. Straff</li><li>§ 14. Ikrafttredelse mv.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-06-04-1004" id="dokument"><h1>Forskrift om endring i forskrift om passasjerskip i spesiell fart.</h1><section class="section" data-name="kapI" id="kapittel-1" data-lovdata-URL="LTI/forskrift/2002-06-04-1004/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 15. februar 1977 nr. 2 om passasjerskip i spesiell fart er det foretatt endringer. Endringene er ikke materielle, men gjelder forskriftens struktur og språk. Bilag og vedlegg til forskriften er ikke endret og kunngjøres ikke her. Forskriften uten bilag og vedlegg lyder etter dette:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Denne forskrift gjelder for nye og eksisterende norske skip som skal besiktes for sikkerhetssertifikat for passasjerskip i spesiell fart, og for sertifikat for romkrav for passasjerskip i spesiell fart.<ul class="defaultList" data-text-size="small"><li data-li-identifier="0" data-name="0"><article class="listArticle" data-text-size="small" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">Endret ved rettelse 16. desember 2002. Se Norsk Lovtidend 17/2002.</article></article></li></ul></article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-2-ledd-1">I denne forskrift betyr:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1"><i>Eksisterende passasjerskip i spesiell fart:</i> Passasjerskip i spesiell fart som ikke er nytt passasjerskip i spesiell fart. Likt med eksisterende passasjerskip i spesiell fart regnes skip som innkjøpes fra utlandet.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1"><i>Internasjonal reise:</i> En reise fra et land som omfattes av Sjøsikkerhetskonvensjonen til en havn utenfor dette land eller omvendt, og i denne henseende skal ethvert territorium for hvis internasjonale forhold en kontraherende regjering er ansvarlig, eller for hvilket De forente nasjoner er den administrerende myndighet, betraktes som eget land.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1"><i>Lastelinjekonvensjonen:</i> Den internasjonale konvensjon om lastelinjer som ble undertegnet i London den 5. april 1966 med senere endringer, herunder endringer foretatt ved 1988-Protokollen til Lastelinjekonvensjonen 1966.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1"><i>Nytt passasjerskip i spesiell fart:</i> Et passasjerskip i spesiell fart hvis kjøl strekkes eller som er på et liknende byggetrinn, på eller etter den dag disse forskrifter trer i kraft, eller et skip som fører passasjerer i spesiell fart for første gang på eller etter denne dag. Likt med nytt skip regnes skip som ombygges til passasjerskip i spesiell fart på eller etter nevnte dag.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-2-ledd-1-punkt-5"><article class="legalP" id="kapittel-1-foreslåttparagraf-2-ledd-1-punkt-5-ledd-1"><i>Oljesølkonvensjonen:</i> Den internasjonale konvensjon om hindring av oljeforurensning av sjøen som ble undertegnet i London 12. mai 1954 med senere endringer.</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-2-ledd-1-punkt-6"><article class="legalP" id="kapittel-1-foreslåttparagraf-2-ledd-1-punkt-6-ledd-1"><i>Overenskomsten:</i> Den internasjonale overenskomst om passasjerskip i spesiell fart, 1971, som ble undertegnet i London 6. oktober 1971, med ikrafttreden 2. januar 1974. Overenskomsten med vedlegg følger som bilag 1 til disse forskrifter.</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-2-ledd-1-punkt-7"><article class="legalP" id="kapittel-1-foreslåttparagraf-2-ledd-1-punkt-7-ledd-1"><i>Passasjer:</i> Enhver person om bord med unntak av: <ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-ledd-1-punkt-7-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-7-ledd-1-punkt-1-ledd-1">skipsføreren og medlemmer av besetningen eller andre personer, ansatt eller beskjeftiget i skipets tjeneste i hvilken som helst stilling om bord, og</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-ledd-1-punkt-7-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-7-ledd-1-punkt-2-ledd-1">barn under ett år.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-2-ledd-1-punkt-7-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-7-ledd-1-punkt-3-ledd-1">med uttrykket «andre personer ansatt eller beskjeftiget i skipets tjeneste i hvilken som helst stilling om bord», menes personell for: <ul class="defaultList"><li data-li-identifier="3.1" data-name="3.1"><article class="listArticle" id="kapittel-1-foreslåttparagraf-2-ledd-1-punkt-7-ledd-1-punkt-3-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-7-ledd-1-punkt-3-ledd-1-punkt-1-ledd-1">forsknings- eller vitenskapelig arbeid som havforskning, seismiske målinger o.l.,</article></article></li><li data-li-identifier="3.2" data-name="3.2"><article class="listArticle" id="kapittel-1-foreslåttparagraf-2-ledd-1-punkt-7-ledd-1-punkt-3-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-7-ledd-1-punkt-3-ledd-1-punkt-2-ledd-1">reell yrkesmessig opplæring rettet mot sjøfart eller fiske,</article></article></li><li data-li-identifier="3.3" data-name="3.3"><article class="listArticle" id="kapittel-1-foreslåttparagraf-2-ledd-1-punkt-7-ledd-1-punkt-3-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-7-ledd-1-punkt-3-ledd-1-punkt-3-ledd-1">opplæring som er organisert som fag i grunnskole eller videregående skole, og</article></article></li><li data-li-identifier="3.4" data-name="3.4"><article class="listArticle" id="kapittel-1-foreslåttparagraf-2-ledd-1-punkt-7-ledd-1-punkt-3-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-7-ledd-1-punkt-3-ledd-1-punkt-4-ledd-1">rehabiliteringstiltak som er godkjent av offentlig myndighet.</article></article></li></ul></article></article></li></ul></article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-2-ledd-1-punkt-8"><article class="legalP" id="kapittel-1-foreslåttparagraf-2-ledd-1-punkt-8-ledd-1"><i>Passasjer i spesiell fart:</i> En passasjer ført i spesiell fart på værdekket, øvre dekk og/eller mellomdekk som gir plass til mer enn åtte passasjerer.</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-2-ledd-1-punkt-9"><article class="legalP" id="kapittel-1-foreslåttparagraf-2-ledd-1-punkt-9-ledd-1"><i>Passasjerskip i spesiell fart:</i> Et mekanisk fremdrevet passasjerskip som fører et stort antall passasjerer i spesiell fart.</article></article></li><li data-li-identifier="j)" data-name="j)"><article class="listArticle" id="kapittel-1-foreslåttparagraf-2-ledd-1-punkt-10"><article class="legalP" id="kapittel-1-foreslåttparagraf-2-ledd-1-punkt-10-ledd-1"><i>Protokollen:</i> Protokoll om romkrav for passasjerskip i spesiell fart, 1973, som ble undertegnet i London 13. oktober 1973. Overenskomsten med vedlegg følger som bilag 3 til disse forskrifter.</article></article></li><li data-li-identifier="k)" data-name="k)"><article class="listArticle" id="kapittel-1-foreslåttparagraf-2-ledd-1-punkt-11"><article class="legalP" id="kapittel-1-foreslåttparagraf-2-ledd-1-punkt-11-ledd-1"><i>Regler:</i> De regler som er knyttet til Sjøsikkerhetskonvensjonen; henvisning til slike regler, skal forstås som henvisning til nevnte regler slik disse er blitt modifisert ved nærværende forskrifter.</article></article></li><li data-li-identifier="l)" data-name="l)"><article class="listArticle" id="kapittel-1-foreslåttparagraf-2-ledd-1-punkt-12"><article class="legalP" id="kapittel-1-foreslåttparagraf-2-ledd-1-punkt-12-ledd-1"><i>Sjøsikkerhetskonvensjonen (SOLAS):</i> Den internasjonale konvensjon av 1974 om sikkerhet for menneskeliv til sjøs, med senere endringer.<sup class="footnotereference" data-footnotereferencevalue="1" data-unique-footnote-counter="1">1</sup></article></article></li><li data-li-identifier="m)" data-name="m)"><article class="listArticle" id="kapittel-1-foreslåttparagraf-2-ledd-1-punkt-13"><article class="legalP" id="kapittel-1-foreslåttparagraf-2-ledd-1-punkt-13-ledd-1"><i>Spesiell fart:</i> Befordring på sjøen av et stort antall passasjerer i spesiell fart på en internasjonal reise innenfor et område som definert i overenskomstens regel 2(6).</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> For skip kjølstrukket eller som er på et tilsvarende byggetrinn, på eller etter den 26. mai 1965, men før 25. mai 1980, betyr «Sjøsikkerhetskonvensjonen»: Den internasjonale konvensjon om sikkerhet for menneskeliv til sjøs, 1960.</article></footer></article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Rederens og førerens plikter</span></span><article class="legalP" id="kapittel-1-foreslåttparagraf-3-ledd-1">Reder og fører skal sørge for at bestemmelsene i denne forskrift blir fulgt.</article></article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Fravik</span></span><article class="legalP" id="kapittel-1-foreslåttparagraf-4-ledd-1">I enkelttilfeller kan Sjøfartsdirektoratet etter skriftlig søknad fravike forskriftens krav. Spesielle grunner må gjøre fraviket nødvendig og fraviket må være sikkerhetsmessig forsvarlig. Fravik må ikke være i strid med internasjonal overenskomst Norge har sluttet seg til.</article></article><article class="futureLegalArticle" data-name="§5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Krav</span></span><article class="legalP" id="kapittel-1-foreslåttparagraf-5-ledd-1">Foruten de krav som stilles i disse forskrifter skal kravene i norske lover og forskrifter som gjelder for vedkommende type skip og fartsområde, samt de krav som følger av Oljesølkonvensjonen, Sjøsikkerhetskonvensjonen og Lastelinjekonvensjonen med de modifikasjoner som følger av overenskomsten og protokollen oppfylles.</article></article><article class="futureLegalArticle" data-name="§6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Besiktelse</span></span><article class="legalP" id="kapittel-1-foreslåttparagraf-6-ledd-1">Besiktelse av passasjerskip i spesiell fart skal foregå etter de krav som stilles i norske lover og forskrifter som gjelder for vedkommende type skip og fartsområde.</article></article><article class="futureLegalArticle" data-name="§7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Bygging</span></span><article class="legalP" id="kapittel-1-foreslåttparagraf-7-ledd-1">Bygging av passasjerskip i spesiell fart skal foregå etter de krav som stilles i norske lover og forskrifter som gjelder for vedkommende type skip og fartsområde. Dessuten skal skipet tilfredsstille de krav som er stillet i Del II i overenskomsten og protokollen.</article></article><article class="futureLegalArticle" data-name="§8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Livredningsredskaper etc.</span></span><article class="legalP" id="kapittel-1-foreslåttparagraf-8-ledd-1">For nye og eksisterende passasjerskip i spesiell fart som ikke allerede oppfyller kravene til livredningsredskaper etc. for passasjerskip i spesiell fart, gjelder de bestemmelser som er fastsatt i Del III i overenskomsten.</article></article><article class="futureLegalArticle" data-name="§9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Transport av farlig gods</span></span><article class="legalP" id="kapittel-1-foreslåttparagraf-9-ledd-1">Uten hensyn til bestemmelsene i kapittel VII i sjøsikkerhetskonvensjonen skal passasjerskip i spesiell fart ikke føre sådant farlig gods som er klassifisert i regel 2 i nevnte kapittel, med unntak av hva som er bestemt i regel 7 i samme kapittel.</article></article><article class="futureLegalArticle" data-name="§10" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">De internasjonale karantenebestemmelser</span></span><article class="legalP" id="kapittel-1-foreslåttparagraf-10-ledd-1">De skip som disse forskrifter omfatter skal være underlagt den internasjonale karantenelovgivning i det omfang forholdene og karakteren av den enkelte reise faller innenfor rammen av gjeldende karantenebestemmelser.</article></article><article class="futureLegalArticle" data-name="§11" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Utstedelse av sertifikater</span></span><article class="legalP" id="kapittel-1-foreslåttparagraf-11-ledd-1">Etter utført besiktelse utstedes sikkerhetssertifikat og sertifikat for romkrav for passasjerskip i spesiell fart, når fartøyet oppfyller forskriftens krav.</article><article class="legalP" id="kapittel-1-foreslåttparagraf-11-ledd-2">Sertifikatene skal utstedes for et tidsrom som ikke overstiger tolv måneder. Formularene for sertifikatene skal være i samsvar med vedlegg 2 og 4 til denne forskrift.</article><article class="legalP" id="kapittel-1-foreslåttparagraf-11-ledd-3">Sikkerhetssertifikat for passasjerskip i spesiell fart og sertifikat for romkrav for passasjerskip i spesiell fart utstedes av Sjøfartsdirektoratet eller av den det bemyndiger.</article></article><article class="futureLegalArticle" data-name="§12" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Oppslag av sertifikater</span></span><article class="legalP" id="kapittel-1-foreslåttparagraf-12-ledd-1">Sertifikatene eller bekreftede kopier av disse som er utstedt i henhold til disse forskrifter, skal slås opp på et iøynefallende og tilgjengelig sted på skipet.</article></article><article class="futureLegalArticle" data-name="§13" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Straff</span></span><article class="legalP" id="kapittel-1-foreslåttparagraf-13-ledd-1">Forsettelig eller uaktsom overtredelse av denne forskriften straffes med bøter i henhold til Almindelig borgerlig Straffelov (Straffeloven) av 22. mai 1902 nr. 10 § 339 nr. 2, jf. § 48a og § 48b, hvis ikke strengere straff kommer til anvendelse i henhold til annen lovbestemmelse.</article></article><article class="futureLegalArticle" data-name="§14" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse mv.</span></span><article class="legalP" id="kapittel-1-foreslåttparagraf-14-ledd-1">Denne forskrift trer i kraft straks.</article><article class="legalP" id="kapittel-1-foreslåttparagraf-14-ledd-2">Fra samme tid oppheves:</article><article class="legalP" id="kapittel-1-foreslåttparagraf-14-ledd-3">Forskrifter av 3. september 1974 om passasjerskip i spesiell fart fastsatt av Sjøfartsdirektoratet.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2002-06-04-1004/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>