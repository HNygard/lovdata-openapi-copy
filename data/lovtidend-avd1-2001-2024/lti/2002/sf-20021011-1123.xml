<!DOCTYPE html><html lang="no"><head><title>Forskrift om endring i forskrift om økonomisk og teknisk rapportering, inntektsramme for nettvirksomheten og tariffer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-10-11-1123</dd><dt class="dokid">DokumentID</dt><dd class="dokid">LTI/forskrift/2002-10-11-1123</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 13</dd><dt class="dateInForce">I kraft fra</dt><dd class="dateInForce">2003-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-03-11-302</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1990-12-07-959/§7-1</li><li>lov/1990-06-29-50/§7-6</li></ul></dd><dt class="dateOfPublication">Kunngjort</dt><dd class="dateOfPublication">2002-10-18</dd><dt class="journalNumber">Journalnummer</dt><dd class="journalNumber">2002-1000</dd><dt class="titleShort">Korttittel</dt><dd class="titleShort">Endr. i forskrift om kontroll av nettvirksomhet</dd><dt class="title">Tittel</dt><dd class="title">Forskrift om endring i forskrift om økonomisk og teknisk rapportering, inntektsramme for nettvirksomheten og tariffer.</dd><dt class="miscInformation">Annet om dokumentet</dt><dd class="miscInformation">Fastsatt av Norges vassdrags- og energidirektorat 11. oktober 2002 med hjemmel i forskrift av 7. desember 1990 nr. 959 om produksjon, omforming, overføring, omsetning, fordeling og bruk av energi m.m. § 7-1, gitt med hjemmel i lov av 29. juni 1990 nr. 50 om produksjon, omforming, overføring, omsetning, fordeling og bruk av energi m.m. § 7-6.</dd><dt class="refid">RefID</dt><dd class="refid">forskrift/2002-10-11-1123</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om økonomisk og teknisk rapportering, inntektsramme for nettvirksomheten og tariffer.<ul class="tocSubUl"><li>I<ul class="tocSubUl"><li>§ 11-1. Generelt om den økonomiske reguleringen av systemansvarlig nettselskap</li><li>§ 11-2. Årlig inntektsramme for systemansvarlig</li><li>§ 11-3. Endring av årlig tillegg for kostnader knyttet til utøvelsen av systemansvaret</li><li>§ 11-4. Rapportering</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-10-11-1123" id="dokument"><h1>Forskrift om endring i forskrift om økonomisk og teknisk rapportering, inntektsramme for nettvirksomheten og tariffer.</h1><section class="section" data-name="kapI" id="kapittel-1" data-lovdata-URL="LTI/forskrift/2002-10-11-1123/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 11. mars 1999 nr. 302 om økonomisk og teknisk rapportering, inntektsramme for nettvirksomheten og tariffer gjøres følgende endringer:</article> <article class="defaultP" margin-top="true">§ 1-3 ny definisjon «Systemansvarlig» skal lyde:</article><article class="legalP" id="kapittel-1-ledd-2"><i>Systemansvarlig:</i> omsetningskonsesjonær som i henhold til energiloven § 5A-1 er tildelt systemansvaret i det norske kraftsystemet.</article> <article class="defaultP" margin-top="true">Overskriften til kapittel 11 skal lyde:</article> <article class="defaultP" margin-top="true"><i>Kapittel 11. Årlig inntektsramme for systemansvarlig nettselskap</i></article> <article class="defaultP" margin-top="true">Overskriften til § 11-1 skal lyde:</article><article class="futureLegalArticle" data-name="§11-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 11-1</span>. <span class="legalArticleTitle">Generelt om den økonomiske reguleringen av systemansvarlig nettselskap</span></span></article> <article class="defaultP" margin-top="true">§ 11-2 og nye § 11-3 og § 11-4 skal lyde:</article><article class="futureLegalArticle" data-name="§11-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 11-2</span>. <span class="legalArticleTitle">Årlig inntektsramme for systemansvarlig</span></span><article class="legalP" id="kapittel-1-foreslåttparagraf-2-ledd-1">For fastsettelsen av årlig inntektsramme for systemansvarlig nettselskap gjelder kapittel 7, 8 og 12 så langt de passer, med et årlig tillegg for kostnader knyttet til utøvelsen av systemansvaret.</article><article class="legalP" id="kapittel-1-foreslåttparagraf-2-ledd-2">Årlig tillegg for kostnader knyttet til utøvelsen av systemansvaret fastsettes ved enkeltvedtak før inngangen til en ny periode på bakgrunn av forventede årlige kostnader. De forventede årlige kostnadene skal ta utgangspunkt i de historiske kostnadene og i rimelig grad ta høyde for usikkerhet knyttet til hydrologiske forhold, flaskehalshåndteringen i andre land, produksjons- og forbruksstrukturen og andre forhold utenfor systemansvarliges kontroll. Systemansvarlig skal etter nærmere bestemmelse av Norges vassdrags- og energidirektorat utarbeide et begrunnet anslag på årlig tillegg for kostnader knyttet til utøvelsen av systemansvaret. Årlig tillegg for kostnader knyttet til utøvelsen av systemansvaret justeres årlig for endringen i konsumprisindeksen.</article></article><article class="futureLegalArticle" data-name="§11-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 11-3</span>. <span class="legalArticleTitle">Endring av årlig tillegg for kostnader knyttet til utøvelsen av systemansvaret</span></span><article class="legalP" id="kapittel-1-foreslåttparagraf-3-ledd-1">Dersom statlige myndigheter pålegger tiltak som medfører kostnader ut over det som med rimelighet må påregnes dekket innenfor årlig tillegg for kostnader knyttet til utøvelsen av systemansvaret, kan Norges vassdrags- og energidirektorat ved enkeltvedtak vedta en endring i årlig tillegg for kostnader knyttet til utøvelsen av systemansvaret.</article><article class="legalP" id="kapittel-1-foreslåttparagraf-3-ledd-2">Norges vassdrags- og energidirektorat kan etter søknad fra systemansvarlig eller på eget tiltak vedta en endring av årlig tillegg for kostnader knyttet til utøvelsen av systemansvaret i ekstraordinære tilfeller eller ved vesentlige endringer i systemdriften.</article></article><article class="futureLegalArticle" data-name="§11-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 11-4</span>. <span class="legalArticleTitle">Rapportering</span></span><article class="legalP" id="kapittel-1-foreslåttparagraf-4-ledd-1">Systemansvarlig skal etter nærmere bestemmelse av Norges vassdrags- og energidirektorat rapportere om forhold som har betydning for den økonomiske reguleringen av systemansvarlig og en samfunnsmessig rasjonell utøvelse av systemansvaret.</article><article class="legalP" id="kapittel-1-foreslåttparagraf-4-ledd-2">Rapporten skal være offentlig tilgjengelig og skal evalueres av Norges vassdrags- og energidirektorat.</article><article class="legalP" id="kapittel-1-foreslåttparagraf-4-ledd-3">Norges vassdrags- og energidirektorat kan be om ytterligere opplysninger om forhold knyttet til den økonomiske reguleringen og en samfunnsmessig rasjonell utøvelse av systemansvaret.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2002-10-11-1123/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2003.</article></section></main></body></html>