<!DOCTYPE html><html lang="no"><head><title>Forskrift om adgang til å delta i kystfartøygruppens fiske etter nordsjøsild sør for 62° N i 2003.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-12-11-1483</dd><dt class="dokid">DokumentID</dt><dd class="dokid">LTI/forskrift/2002-12-11-1483</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 17</dd><dt class="dateInForce">I kraft fra</dt><dd class="dateInForce">2003-01-01 – 2003-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-03-26-15/§20</li><li>lov/1999-03-26-15/§21</li><li>forskrift/2000-02-11-99</li></ul></dd><dt class="dateOfPublication">Kunngjort</dt><dd class="dateOfPublication">2002-12-17</dd><dt class="journalNumber">Journalnummer</dt><dd class="journalNumber">2002-1235</dd><dt class="titleShort">Korttittel</dt><dd class="titleShort">Forskrift om adgang til norsjøsildfiske 2003</dd><dt class="title">Tittel</dt><dd class="title">Forskrift om adgang til å delta i kystfartøygruppens fiske etter nordsjøsild sør for 62° N i 2003.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 11. desember 2002 med hjemmel i lov av 26. mars 1999 nr. 15 om retten til å delta i fiske og fangst (deltakerloven) § 20 og § 21, jf. kgl.res. av 11. februar 2000 nr. 99.</dd><dt class="refid">RefID</dt><dd class="refid">forskrift/2002-12-11-1483</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om adgang til å delta i kystfartøygruppens fiske etter nordsjøsild sør for 62° N i 2003.<ul class="tocSubUl"><li>Kapittel 1. Fartøy på 21,35 meter største lengde eller mindre som fisker med snurpenot eller landnot<ul class="tocSubUl"><li>§ 1. Vilkår for deltakelse i gruppe I</li><li>§ 2. Vilkår for å delta i gruppe II</li><li>§ 3. Godkjenning</li><li>§ 4. Dispensasjon</li><li>§ 5. Utskifting av fartøy</li><li>§ 6. Salg av fartøy</li><li>§ 7. Dødsfall</li><li>§ 8. Midlertidig tillatelse til å benytte annet fartøy (leiefartøy)</li></ul></li><li>Kapittel 2. Fartøy på 21,35 meter største lengde eller mindre som fisker med garn<ul class="tocSubUl"><li>§ 9. Vilkår for deltakelse med garn</li></ul></li><li>Kapittel 3. Straff og ikrafttredelse<ul class="tocSubUl"><li>§ 10. Straff</li><li>§ 11. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2002-12-11-1483" id="dokument"><h1>Forskrift om adgang til å delta i kystfartøygruppens fiske etter nordsjøsild sør for 62° N i 2003.</h1><section class="section" data-name="kap1" id="kapittel-1" data-lovdata-URL="LTI/forskrift/2002-12-11-1483/KAPITTEL_1"><h2>Kapittel 1. Fartøy på 21,35 meter største lengde eller mindre som fisker med snurpenot eller landnot</h2><article class="legalArticle" data-lovdata-URL="LTI/forskrift/2002-12-11-1483/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Vilkår for deltakelse i gruppe I</span></h3><article class="legalP" id="kapittel-1-paragraf-1-ledd-1">For å kunne delta i fisket i gruppe I må følgende vilkår være oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">fartøyet må være registrert i merkeregisteret, ha en største lengde på 21,35 meter eller mindre og ha en lastekapasitet på 1.500 hl eller mindre,</article></article></li><li data-li-identifier="b)" data-name="b)"><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">eier av fartøyet og høvedsmann må være ført på blad B i fiskermanntallet,</article></article></li><li data-li-identifier="c)" data-name="c)"><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1">fartøyet må være egnet, bemannet og utstyrt for fiske etter nordsjøsild med snurpenot eller landnot. Fartøy som benyttes til fiske ved lysing skal ha særskilt lysebåt.</article></article></li><li data-li-identifier="d)" data-name="d)"><article class="listArticle" id="kapittel-1-paragraf-1-ledd-1-punkt-4"><article class="legalP" id="kapittel-1-paragraf-1-ledd-1-punkt-4-ledd-1">eier må ha deltatt i fisket etter nordsjøsild med not med eget fartøy og levert minst følgende kvanta sild i minst ett av årene 1999, 2000 eller 2001: <table><tbody><tr><td data-text-align="left" data-vertical-align="top" /><td data-text-align="left" data-vertical-align="top">Fartøy under 10 meter</td><td data-text-align="right" data-vertical-align="top">3,0 tonn</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Fartøy mellom 10 – 14,99 meter</td><td data-text-align="right" data-vertical-align="top">5,0 tonn</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Fartøy mellom 15 – 20,99 meter</td><td data-text-align="right" data-vertical-align="top">10,0 tonn</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Fartøy mellom 21 – 21,35 meter</td><td data-text-align="right" data-vertical-align="top">12,5 tonn</td></tr></tbody></table></article></article></li></ul></article><article class="legalP" id="kapittel-1-paragraf-1-ledd-2">Dersom ikke alle vilkårene er oppfylt til enhver tid, vil adgangen til å delta falle bort.</article><article class="legalP" id="kapittel-1-paragraf-1-ledd-3">Adgangen til å delta kan ikke overføres til annet fartøy.</article></article><article class="legalArticle" data-lovdata-URL="LTI/forskrift/2002-12-11-1483/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Vilkår for å delta i gruppe II</span></h3><article class="legalP" id="kapittel-1-paragraf-2-ledd-1">For å kunne delta i fisket i gruppe II må følgende vilkår være oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">fartøyet må være registrert i merkeregisteret, ha en største lengde på 21,35 meter eller mindre og ha en lastekapasitet på 1.500 hl eller mindre,</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">eier av fartøyet og høvedsmann må være ført i fiskermanntallet,</article></article></li><li data-li-identifier="c)" data-name="c)"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1">fartøyet må være egnet, bemannet og utstyrt for fiske etter nordsjøsild med snurpenot eller landnot. Fartøy som benyttes i fiske ved lysing skal ha særskilt lysebåt.</article></article></li></ul></article><article class="legalP" id="kapittel-1-paragraf-2-ledd-2">Eier av fartøy som deltar i fisket etter nordsjøsild i andre fartøygrupper eller i gruppe I har ikke adgang til å delta i fisket i gruppe II. Eier av fartøy som deltar i andre fartøygrupper, har heller ikke adgang til å delta i fisket i gruppe II med andre høvedsmenn.</article><article class="legalP" id="kapittel-1-paragraf-2-ledd-3">Eier av fartøy som deltar i gruppe II, har ikke adgang til å delta i gruppe II med annet fartøy. Eier av fartøy som deltar i gruppe II har heller ikke adgang til å delta i gruppe II med andre høvedsmenn.</article><article class="legalP" id="kapittel-1-paragraf-2-ledd-4">Dersom ikke alle vilkårene er oppfylt til enhver tid, vil adgangen til å delta falle bort.</article></article><article class="legalArticle" data-lovdata-URL="LTI/forskrift/2002-12-11-1483/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Godkjenning</span></h3><article class="legalP" id="kapittel-1-paragraf-3-ledd-1">Eier og fartøy som skal delta i fisket med not må ha en særskilt godkjenning for 2003 fra Fiskeridirektoratets regionkontor, som viser at vilkårene for deltakelse er oppfylt.</article><article class="legalP" id="kapittel-1-paragraf-3-ledd-2">Fiskeridirektoratet kan gi utfyllende bestemmelser vedrørende kravet til egnethet, bemanning, utstyr og fremstilling for kontroll.</article></article><article class="legalArticle" data-lovdata-URL="LTI/forskrift/2002-12-11-1483/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Dispensasjon</span></h3><article class="legalP" id="kapittel-1-paragraf-4-ledd-1">Fiskeridirektoratet kan dispensere fra vilkårene i § 1 første ledd bokstav d når fartøyet ble kontrahert i perioden fra 1. januar til 31. desember 2001 eller avtale om kjøp av fartøyet ble inngått i den nevnte periode, og fartøyet ble overtatt etter 1. juni 2001. Ved avtale om kjøp må fartøyet likevel være innført i Fiskeridirektoratets merkeregister senest 1. januar 2003. Det er et vilkår at fisket etter nordsjøsild var en del av det planlagte driftsgrunnlaget.</article><article class="legalP" id="kapittel-1-paragraf-4-ledd-2">Fiskeridirektoratet kan dispensere fra vilkårene i § 1 første ledd bokstav d når fartøyet ble ervervet etter 1. januar 2001, men overtatt før 1. juni 2001, dersom maksimalkvoten for 2001 ved overtakelsen allerede var oppfisket. Første ledd tredje punktum gjelder tilsvarende.</article><article class="legalP" id="kapittel-1-paragraf-4-ledd-3">Fiskeridirektoratet kan dispensere fra vilkårene i § 1 første ledd bokstav d når aktivitet som beskrevet i nevnte bestemmelse ikke er oppfylt på grunn av at eier har hatt tillitsverv i fiskeriorganisasjon eller offentlig verv i referanseperioden. Slik tillatelse kan bare gis til personer som kan vise til tidligere deltakelse med eget fartøy i fisket etter nordsjøsild.</article><article class="legalP" id="kapittel-1-paragraf-4-ledd-4">Fiskeridirektoratet kan dispensere fra kravet i § 1 første ledd bokstav d om levering dersom låssatt nordsjøsild har blitt innmeldt og registrert hos Norges Sildesalgslag.</article><article class="legalP" id="kapittel-1-paragraf-4-ledd-5">Med overtakelse menes at fartøyet er registrert i Fiskeridirektoratets merkeregister.</article></article><article class="legalArticle" data-lovdata-URL="LTI/forskrift/2002-12-11-1483/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Utskifting av fartøy</span></h3><article class="legalP" id="kapittel-1-paragraf-5-ledd-1">Deltakeradgang i fisket etter nordsjøsild kan ikke overføres til annet fartøy.</article><article class="legalP" id="kapittel-1-paragraf-5-ledd-2">Ved utskifting av fartøy som har adgang til å delta i gruppe I kan Fiskeridirektoratet gi eier tillatelse til å delta i fisket i gruppe I med erstatningsfartøy.</article><article class="legalP" id="kapittel-1-paragraf-5-ledd-3">Adgang til å delta i fisket i gruppe I med utskiftingsfartøyet bortfaller når slik tillatelse gis for erstatningsfartøyet.</article><article class="legalP" id="kapittel-1-paragraf-5-ledd-4">Søknad om slik tillatelse sendes Fiskeridirektoratet i Bergen på fastsatt skjema.</article></article><article class="legalArticle" data-lovdata-URL="LTI/forskrift/2002-12-11-1483/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Salg av fartøy</span></h3><article class="legalP" id="kapittel-1-paragraf-6-ledd-1">Salg av fartøy som har adgang til å delta i gruppe I, medfører ikke at ny eier gis tilsvarende adgang.</article><article class="legalP" id="kapittel-1-paragraf-6-ledd-2">Ved salg av fartøy som har adgang til å delta i gruppe I kan Fiskeridirektoratet gi ny eier adgang til delta i gruppe I dersom de øvrige vilkår for deltakelse er oppfylt.</article><article class="legalP" id="kapittel-1-paragraf-6-ledd-3">Adgang for ny eier til å delta i fisket i gruppe I medfører at selgers adgang til å delta i gruppe I med erstatningsfartøy bortfaller.</article><article class="legalP" id="kapittel-1-paragraf-6-ledd-4">Søknad om slik tillatelse sendes Fiskeridirektoratet i Bergen på fastsatt skjema.</article></article><article class="legalArticle" data-lovdata-URL="LTI/forskrift/2002-12-11-1483/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Dødsfall</span></h3><article class="legalP" id="kapittel-1-paragraf-7-ledd-1">Dersom fartøyeier dør, bortfaller adgangen til å delta i fisket i gruppe I.</article><article class="legalP" id="kapittel-1-paragraf-7-ledd-2">Den som ved arv erverver fartøy som hadde adgang til å delta i gruppe I, kan etter søknad gis adgang til å delta i fisket i gruppe I dersom de øvrige vilkår for deltakelse er oppfylt.</article><article class="legalP" id="kapittel-1-paragraf-7-ledd-3">Den som ved arv erverver fartøy som hadde adgang til å delta i gruppe I, kan også selge fartøyet med adgang for at ny eier kan få deltakeradgang i gruppe I etter søknad. De øvrige vilkår for deltakelse må være oppfylt.</article><article class="legalP" id="kapittel-1-paragraf-7-ledd-4">Søknad om slik tillatelse sendes Fiskeridirektoratet i Bergen på fastsatt skjema.</article></article><article class="legalArticle" data-lovdata-URL="LTI/forskrift/2002-12-11-1483/§8" data-name="§8" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Midlertidig tillatelse til å benytte annet fartøy (leiefartøy)</span></h3><article class="legalP" id="kapittel-1-paragraf-8-ledd-1">Fiskeridirektoratet kan ved forlis og havari som medfører vesentlig driftsavbrudd, dispensere fra forbudet i § 1 siste ledd.</article><article class="legalP" id="kapittel-1-paragraf-8-ledd-2">Fiskeridirektoratet kan fastsette nærmere vilkår for slik tillatelse, herunder at høvedsmann samt hele eller deler av mannskapet skal delta i fisket med leiefartøyet.</article><article class="legalP" id="kapittel-1-paragraf-8-ledd-3">Det kan ikke gis tillatelse til å nytte leiefartøy over 21,35 meter største lengde.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2002-12-11-1483/KAPITTEL_2"><h2>Kapittel 2. Fartøy på 21,35 meter største lengde eller mindre som fisker med garn</h2><article class="legalArticle" data-lovdata-URL="LTI/forskrift/2002-12-11-1483/§9" data-name="§9" id="kapittel-2-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Vilkår for deltakelse med garn</span></h3><article class="legalP" id="kapittel-2-paragraf-1-ledd-1">For å kunne delta i fisket etter nordsjøsild med garn må følgende vilkår være oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">fartøyet må være registrert i merkeregisteret, ha en største lengde på 21,35 meter eller mindre og ha lastekapasitet på 1.500 hl eller mindre,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">eier av fartøyet og høvedsmann må være ført i fiskermanntallet,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">fartøyet må være egnet, bemannet og utrustet for fiske etter nordsjøsild med garn.</article></article></li></ul></article><article class="legalP" id="kapittel-2-paragraf-1-ledd-2">Dersom ikke alle vilkårene er oppfylt til enhver tid, vil adgangen til å delta falle bort.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2002-12-11-1483/KAPITTEL_3"><h2>Kapittel 3. Straff og ikrafttredelse</h2><article class="legalArticle" data-lovdata-URL="LTI/forskrift/2002-12-11-1483/§10" data-name="§10" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Straff</span></h3><article class="legalP" id="kapittel-3-paragraf-1-ledd-1">Den som forsettlig eller uaktsomt overtrer bestemmelser i denne forskrift, straffes i henhold til lov av 26. mars 1999 nr. 15 om retten til å delta i fiske og fangst § 29. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2002-12-11-1483/§11" data-name="§11" id="kapittel-3-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h3><article class="legalP" id="kapittel-3-paragraf-2-ledd-1">Denne forskrift trer i kraft 1. januar 2003 og gjelder til og med 31. desember 2003.</article></article></section></main></body></html>