<!DOCTYPE html><html lang="no"><head><title>Forskrift om endring i forskrift om tekniske krav og godkjenning av kjøretøy, deler og utstyr (kjøretøyforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-12-03-1868</dd><dt class="dokid">DokumentID</dt><dd class="dokid">LTI/forskrift/2002-12-03-1868</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 4 s 491</dd><dt class="dateInForce">I kraft fra</dt><dd class="dateInForce">2002-12-03</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-10-04-918</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§13</li><li>lov/1965-06-18-4/§14</li><li>lov/1965-06-18-4/§15</li><li>lov/1965-06-18-4/§16</li><li>forskrift/1980-11-24-1</li></ul></dd><dt class="dateOfPublication">Kunngjort</dt><dd class="dateOfPublication">2003-03-11</dd><dt class="lastupdated">Rettet</dt><dd class="lastupdated">2003-05-09 (§ 28-4 nr. 12.3.2 tilføyd)</dd><dt class="journalNumber">Journalnummer</dt><dd class="journalNumber">2003-0256</dd><dt class="titleShort">Korttittel</dt><dd class="titleShort">Endr. i kjøretøyforskriften</dd><dt class="title">Tittel</dt><dd class="title">Forskrift om endring i forskrift om tekniske krav og godkjenning av kjøretøy, deler og utstyr (kjøretøyforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Vegdirektoratet 3. desember 2002 med hjemmel i vegtrafikklov av 18. juni 1965 nr. 4 § 13, § 14, § 15 og § 16, jf. delegeringsvedtak av 24. november 1980 nr. 1.</dd><dt class="refid">RefID</dt><dd class="refid">forskrift/2002-12-03-1868</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tekniske krav og godkjenning av kjøretøy, deler og utstyr (kjøretøyforskriften).<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-12-03-1868" id="dokument"><h1>Forskrift om endring i forskrift om tekniske krav og godkjenning av kjøretøy, deler og utstyr (kjøretøyforskriften).</h1><section class="section" data-name="kapI" id="kapittel-1" data-lovdata-URL="LTI/forskrift/2002-12-03-1868/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 4. oktober 1994 nr. 918 om tekniske krav og godkjenning av kjøretøy, deler og utstyr (kjøretøyforskriften) gjøres følgende endringer:</article> <article class="defaultP" margin-top="true">§ 28-1 nr. 4 skal lyde:</article><article class="numberedLegalP" data-numerator="4" id="kapittel-1-nummer-1">4. Utover kravene i direktivene og alternative standarder (avvikene gjelder ikke ved EØF-typegodkjenning) tillates i tillegg følgende annet lys- og refleksutstyr:</article><article class="marginIdArticle" id="kapittel-1-punkt-1"><span class="data-marginOriginalId">4.1</span><article class="legalP" id="kapittel-1-punkt-1-ledd-1">For kjørelys gjelder bestemmelsene i § 28-4 nr. 11.</article></article><article class="marginIdArticle" id="kapittel-1-punkt-2"><span class="data-marginOriginalId">4.2</span><article class="legalP" id="kapittel-1-punkt-2-ledd-1">For blått blinkende lys gjelder bestemmelsene i § 28-3 nr. 2.</article></article><article class="marginIdArticle" id="kapittel-1-punkt-3"><span class="data-marginOriginalId">4.3</span><article class="legalP" id="kapittel-1-punkt-3-ledd-1">For gult blinkende lys gjelder bestemmelsene i § 28-3 nr. 3.</article></article><article class="marginIdArticle" id="kapittel-1-punkt-4"><span class="data-marginOriginalId">4.4</span><article class="legalP" id="kapittel-1-punkt-4-ledd-1">For taklykt for drosje gjelder bestemmelsene i § 28-4 nr. 12</article></article><article class="marginIdArticle" id="kapittel-1-punkt-5"><span class="data-marginOriginalId">4.5</span><article class="legalP" id="kapittel-1-punkt-5-ledd-1">For reklameskilter gjelder bestemmelsene i § 28-5 nr. 7</article></article><article class="marginIdArticle" id="kapittel-1-punkt-6"><span class="data-marginOriginalId">4.6</span><article class="legalP" id="kapittel-1-punkt-6-ledd-1">For arbeidslys gjelder bestemmelsene i § 28-5 nr. 8</article></article><article class="marginIdArticle" id="kapittel-1-punkt-7"><span class="data-marginOriginalId">4.7</span><article class="legalP" id="kapittel-1-punkt-7-ledd-1">For instrumentlys m.m. gjelder bestemmelsene i § 28-5 nr. 11</article></article><article class="marginIdArticle" id="kapittel-1-punkt-8"><span class="data-marginOriginalId">4.8</span><article class="legalP" id="kapittel-1-punkt-8-ledd-1">For refleksbjelke bak som indikerer kjøretøyets/vogntogets størrelse gjelder bestemmelsene i § 28-5 nr. 15 og § 28-20 nr. 1.</article></article><article class="marginIdArticle" id="kapittel-1-punkt-9"><span class="data-marginOriginalId">4.9</span><article class="legalP" id="kapittel-1-punkt-9-ledd-1">For fjernlys gjelder bestemmelsene i § 28-1 nr. 2 og 3 med følgende tillegg:</article><article class="defaultP">Antall: Inntil 4 ekstra, dvs. 6 totalt for N<sub>3</sub> kjøretøy.</article><article class="defaultP">Krav til lysstyrke: Den største lysstyrken for samtlige lykter for fjernlys som kan lyse samtidig (tillatt med vendebryter), må ikke overstige 480 lux.</article><article class="defaultP">Øvrige krav: Som bestemt i direktiv/standarder angitt i § 28-1 nr. 2 og 3.</article></article><article class="marginIdArticle" id="kapittel-1-punkt-10"><span class="data-marginOriginalId">4.10</span><article class="legalP" id="kapittel-1-punkt-10-ledd-1">Toppmarkeringslys<ul class="defaultList"><li data-li-identifier="1." data-name="1."><article class="listArticle" id="kapittel-1-punkt-10-ledd-1-punkt-1"><article class="legalP" id="kapittel-1-punkt-10-ledd-1-punkt-1-ledd-1">Foran på bil med bredde på 1.80 m eller mer tillates utover kravene i § 28-1 nr. 2 og 3 inntil 2 ekstra toppmarkeringslys (dvs. 4 totalt) fordelt med inntil to på førerhus og/eller to på påbygg. Lysene skal plasseres som angitt i direktiv/standarder som nevnt i § 28-1 nr. 2 og 3.</article></article></li><li data-li-identifier="2." data-name="2."><article class="listArticle" id="kapittel-1-punkt-10-ledd-1-punkt-2"><article class="legalP" id="kapittel-1-punkt-10-ledd-1-punkt-2-ledd-1">På bil med bredde 2,10 m eller mer tillates 3 toppmarkeringslys utover lykter som nevnt i nr. 1.</article><article class="defaultP">Plassering</article><article class="defaultP">I bredden: Symmetrisk om kjøretøyets midtplan i lengderetningen.</article><article class="defaultP">I høyden: Som angitt i direktiv/standarder nevnt i § 28-1 nr. 2 og 3.</article><article class="defaultP">I lengden: Foran på førerhusets øvre begrensning. Horisontalplanet som tangerer den øvre kanten på lyktens lysflate, må ikke være lavere enn horisontalplanet som tangerer den øvre kanten på frontrutens gjennomsiktige sone.</article></article></li></ul></article></article><article class="marginIdArticle" id="kapittel-1-punkt-11"><span class="data-marginOriginalId">4.11</span><article class="legalP" id="kapittel-1-punkt-11-ledd-1">For sidemarkeringslys gjelder bestemmelsene i direktiv/standarder som nevnt i § 28-1 nr. 2 og 3. Men på bil med bredde på 1,80 m eller mer, tillates i tillegg på hver av bilens sider 2 stk. lykter av type kombinerte toppmarkeringslykter som lyser hvitt forover og rødt bakover. Monteringskrav i høyden som for sidemarkeringslys og i lengden ikke mer enn 1000 mm fra lastbærerens (eller gods-/passasjerrommets) respektive fremre og bakerste kant/begrensning. Avstanden for lyktene som er montert på fremre begrensning, kan eventuelt økes slik at lyktene kan sees fra førerplassen gjennom bilens utvendige speil. Avstanden til andre lykter skal være min. 200 mm. Videre kan avstanden fra bilens ytre sideplan og ut til lyktens lysende flate være maks. 50 mm dersom den er montert på en gummiarm eller lignende som gir etter for en kraft på 2 kp med angrepspunkt i lyktens senter med kraftretning som følger horisontalplanet i bilens lengderetning.</article><article class="legalP" id="kapittel-1-punkt-11-ledd-2">På tilhenger kan det monteres lykter som nevnt i leddet ovenfor på begge sider foran og bak, med samme monteringskrav som for bil.</article></article><article class="marginIdArticle" id="kapittel-1-punkt-12"><span class="data-marginOriginalId">4.12</span><article class="legalP" id="kapittel-1-punkt-12-ledd-1">For markeringslys bak (baklys) for bil og tilhenger, gjelder bestemmelsene i § 28-1 nr. 2 og 3 med følgende tillegg:</article><article class="defaultP">Antall: Inntil 10 ekstra (dvs. 12 totalt) fordelt med inntil 6 nede og 6 oppe.</article><article class="defaultP">Plassering</article><article class="defaultP">I bredden: Som bestemt i direktiv/standarder som nevnt i § 28-1 nr. 2 og 3.</article><article class="defaultP">For lykter som monteres nede skal høyden over bakken være: Ikke mindre enn 350 mm, ikke mer enn 1.500 mm, eller ikke mer enn 2.100 mm er dersom karosseriets form gjør det umulig å overholde grensen på 1500 mm (som angitt i direktivet). For lykter som monteres oppe, skal avstanden fra lyktens lysende flates øverste kant ikke være mer enn 400 mm fra horisontalplanet som tangerer bakpartens øverste kant.</article><article class="defaultP">I lengden: Som bestemt i direktiv/standarder som nevnt i § 28-1 nr. 2 og 3.</article><article class="defaultP">Alternative standarder:</article><article class="defaultP">Lykter som er godkjent og merket etter SAE eller DOT standard godtas dersom fargen er tilnærmet i samsvar med angivelse i direktiv/standarder som nevnt i § 28-1 nr. 2 og 3.</article></article><article class="marginIdArticle" id="kapittel-1-punkt-13"><span class="data-marginOriginalId">4.13</span><article class="legalP" id="kapittel-1-punkt-13-ledd-1">For tåkelys bak gjelder bestemmelsene i § 28-1 nr. 2 og 3 med følgende tillegg: Bil og tilhenger kan være utstyrt med tåkelys bak.</article></article><article class="marginIdArticle" id="kapittel-1-punkt-14"><span class="data-marginOriginalId">4.14</span><article class="legalP" id="kapittel-1-punkt-14-ledd-1">For retningslys bak for bil og tilhenger gjelder bestemmelsene i § 28-1 nr. 2 og 3 med følgende tillegg:</article><article class="defaultP">Antall: To ekstra oppe.</article><article class="defaultP">Plassering.</article><article class="defaultP">I bredden: Som angitt i direktiv/standarder som nevnt i § 28-1 nr. 2 og 3. I høyden: Avstanden fra lyktens lysende flates øverste kant skal ikke være mer enn 40 cm fra horisontalplanet som tangerer bakpartens øverste kant.</article><article class="defaultP">Alternative standarder:</article><article class="defaultP">Lykter som er godkjent og merket etter SAE eller DOT standarder godtas dersom fargen er tilnærmet i samsvar med angivelse i direktiv/standarder som nevnt i § 28-1 nr. 2 og 3.</article></article><article class="marginIdArticle" id="kapittel-1-punkt-15"><span class="data-marginOriginalId">4.15</span><article class="legalP" id="kapittel-1-punkt-15-ledd-1">For lykter for stopplys for bil og tilhenger gjelder bestemmelsene i § 28-1 nr. 2 og 3 med følgende tillegg:</article><article class="defaultP">Antall: To ekstra montert oppe.</article><article class="defaultP">Plassering.</article><article class="defaultP">I bredden: Som angitt i direktiv/standarder nevnt i § 28-1 nr. 2 og 3.</article><article class="defaultP">I høyden: Avstanden fra lyktens lysende flates øverste kant skal ikke være mer enn 40 cm fra horisontalplanet som tangerer bakpartens øverste kant.</article><article class="defaultP">Alternative standarder: Lykter som er godkjent og merket etter SAE eller DOT standard godtas dersom fargen er tilnærmet i samsvar med angivelse i direktiv/standarder som nevnt i § 28-1 nr. 2 og 3.</article></article> <article class="defaultP" margin-top="true">§ 28-2 nr. 5 nytt siste punktum skal lyde:</article><article class="legalP" id="kapittel-1-ledd-2">Lykter for baklys, stopplys og retningslys som er godkjent og merket etter SAE eller DOT standard godtas dersom fargen er tilnærmet i samsvar med angivelse i direktiv/standarder som nevnt i § 28-2 nr. 3 eller nr. 4.</article> <article class="defaultP" margin-top="true">§ 28-4 nr. 12 skal lyde:</article><article class="numberedLegalP" data-numerator="12" id="kapittel-1-nummer-2">12. Drosje skal ha svakt lysende taklykt som foran og bak har påskriften «TAXI» og et eventuelt bevillingsnummer.</article><article class="marginIdArticle" id="kapittel-1-punkt-16"><span class="data-marginOriginalId">12.1</span><article class="legalP" id="kapittel-1-punkt-16-ledd-1">Lyktens kuppel skal være av materiale som avgir hvitt lys og bevillingsnummeret skal være i sorte typer med høyde min. 40 mm. Påskriften «TAXI» kan integreres i selskapets logo og fargen samt geometrisk utforming for både «TAXI» og logo er valgfri, likeledes typenes størrelse. Logoen tillates å dekke inntil 40% av flateinnholdet av flaten den monteres på.</article></article><article class="marginIdArticle" id="kapittel-1-punkt-17"><span class="data-marginOriginalId">12.2</span><article class="legalP" id="kapittel-1-punkt-17-ledd-1">Lykten skal ikke være større enn 400 mm lang, 200 mm høy og 150 mm bred.</article><article class="legalP" id="kapittel-1-punkt-17-ledd-2">Lykten skal være plassert utvendig på bilens tak, symmetrisk på bilens midtlinje foran fremre sidedørers bakkant. Lykten må være så godt festet til kjøretøyet at den ikke kan falle av, magnetisk festeanordning kan godtas.</article></article><article class="marginIdArticle" id="kapittel-1-punkt-18"><span class="data-marginOriginalId">12.3</span><article class="legalP" id="kapittel-1-punkt-18-ledd-1">Lykten skal være koplet slik at den kan tennes selv om bilens øvrige lys ikke er tent og slik at følgende er oppfylt:</article></article><article class="marginIdArticle" id="kapittel-1-punkt-19"><span class="data-marginOriginalId">12.3.1</span><article class="legalP" id="kapittel-1-punkt-19-ledd-1">På drosjer med taksameter skal lykten være sammenkoblet med taksameteret på en slik måte at den bare kan lyse når taksameteret er slått av.</article></article><article class="marginIdArticle" id="kapittel-1-punkt-20"><span class="data-marginOriginalId">12.3.2</span><article class="legalP" id="kapittel-1-punkt-20-ledd-1">På andre drosjer skal lykten være koplet over egen bryter og sammenkoplet med kontrollampe som er godt synlig fra førerens plass og som viser når lykten lyser.</article></article><ul class="defaultList" data-text-size="small"><li data-li-identifier="0" data-name="0"><article class="listArticle" data-text-size="small" id="kapittel-1-punkt-20-ledd-1-punkt-1"><article class="legalP" id="kapittel-1-punkt-20-ledd-1-punkt-1-ledd-1">Endret ved rettelse 9. mai 2003, se Norsk Lovtidend 6/2003.</article></article></li></ul></section><section class="section" data-name="kapII" id="kapittel-2" data-lovdata-URL="LTI/forskrift/2002-12-03-1868/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>