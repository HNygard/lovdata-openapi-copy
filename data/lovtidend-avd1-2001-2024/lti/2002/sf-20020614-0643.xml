<!DOCTYPE html><html lang="no"><head><title>Forskrift om endring i forskrift om forbud, inntil videre, mot import av produkter av animalsk opprinnelse fra Folkerepublikken Kina.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-06-14-643</dd><dt class="dokid">DokumentID</dt><dd class="dokid">LTI/forskrift/2002-06-14-643</dd><dt class="ministry">Departement</dt><dd class="ministry"><ul><li>Fiskeridepartementet</li><li>Helsedepartementet</li><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 7</dd><dt class="dateInForce">I kraft fra</dt><dd class="dateInForce">2002-06-14</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-01-31-100</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-3/§6</li><li>lov/1933-05-19-3/§4</li><li>forskrift/1988-04-29-312</li><li>lov/1997-01-10-9/§16</li><li>lov/1997-01-10-9/§20</li><li>forskrift/1999-07-08-866/§20</li><li>lov/1959-05-28-12/§2</li><li>forskrift/1960-04-08-9602</li><li>lov/1973-03-23-18/§3</li><li>forskrift/2001-07-04-1164/§28</li></ul></dd><dt class="dateOfPublication">Kunngjort</dt><dd class="dateOfPublication">2002-07-02</dd><dt class="journalNumber">Journalnummer</dt><dd class="journalNumber">2002-0557</dd><dt class="titleShort">Korttittel</dt><dd class="titleShort">Endr. i forskr. om midl. importforbud fra Kina</dd><dt class="title">Tittel</dt><dd class="title">Forskrift om endring i forskrift om forbud, inntil videre, mot import av produkter av animalsk opprinnelse fra Folkerepublikken Kina.</dd><dt class="miscInformation">Annet om dokumentet</dt><dd class="miscInformation">Fastsatt av Statens næringsmiddeltilsyn, Fiskeridepartementet og Statens landbrukstilsyn 14. juni 2002 med hjemmel i lov av 19. mai 1933 nr. 3 om tilsyn med næringsmidler m.v. § 6 første ledd, jf. § 4 åttende ledd, jf. kgl.res. av 29. april 1988 nr. 312, lov av 10. januar 1997 nr. 9 om kjøttproduksjon § 16 andre ledd, jf. § 20, jf. delegeringsvedtak av 8. juli 1999 nr. 866, lov av 28. mai 1959 nr. 12 om kvalitetskontroll med fisk og fiskevarer o.a. § 2 nr. 9, jf. kgl.res. av 8. april 1960 nr. 9602 og lov av 23. mars 1973 nr. 18 om tilsyn med fôrvarer § 3, jf. forskrift av 4. juli 2001 nr. 1164 om fôrvarer § 28. Jf. EØS-avtalen vedlegg I del I (vedtak 2002/441/EF).</dd><dt class="refid">RefID</dt><dd class="refid">forskrift/2002-06-14-643</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om forbud, inntil videre, mot import av produkter av animalsk opprinnelse fra Folkerepublikken Kina.<ul class="tocSubUl"><li>I<ul class="tocSubUl"><li>§ 2. Særskilte kjemiske undersøkelser ved veterinær grensekontroll</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-06-14-643" id="dokument"><h1>Forskrift om endring i forskrift om forbud, inntil videre, mot import av produkter av animalsk opprinnelse fra Folkerepublikken Kina.</h1><section class="section" data-name="kapI" id="kapittel-1" data-lovdata-URL="LTI/forskrift/2002-06-14-643/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 31. januar 2002 nr. 100 om forbud, inntil videre, mot import av produkter av animalsk opprinnelse fra Folkerepublikken Kina gjøres følgende endringer:</article> <article class="defaultP" margin-top="true">I hjemmelsfeltet skal siste punktum lyde:</article><article class="legalP" id="kapittel-1-ledd-2">Jf. EØS-avtalen vedlegg I del I (vedtak 2002/69/EF og vedtak 2002/441/EF).</article> <article class="defaultP" margin-top="true">§ 1 andre ledd skal lyde:</article><article class="legalP" id="kapittel-1-ledd-3">Unntatt fra forbudet i første ledd er:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">produkter oppført i vedlegg I, og</article></article></li><li data-li-identifier="2." data-name="2."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">produkter oppført i vedlegg II når de har gjennomgått undersøkelser som fastsatt i § 2, og resultatene av undersøkelsene er tilfredsstillende.</article></article></li></ul></article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Særskilte kjemiske undersøkelser ved veterinær grensekontroll</span></span><article class="legalP" id="kapittel-1-foreslåttparagraf-1-ledd-1">Inntil 30. september 2002 skal det ved veterinær grensekontroll av produkter oppført i vedlegg II foretas særskilte kjemiske undersøkelser av 20% av forsendelsene for å sikre at de aktuelle produktene ikke er helsefarlige. Undersøkelsene skal særlig ta sikte på å påvise forekomst av rester av veterinærpreparater, plantevernmidler, forurensninger og forbudte stoffer.</article><article class="legalP" id="kapittel-1-foreslåttparagraf-1-ledd-2">Alle utgifter forbundet med de undersøkelsene som skal foretas i henhold til første ledd, skal bæres av importøren eller av den som fremstiller forsendelsen for grensekontroll.</article></article> <article class="defaultP" margin-top="true">Nye vedlegg I og II skal lyde:</article> <article class="defaultP" margin-top="true"><i>Vedlegg I. Liste over produkter av animalsk opprinnelse bestemt til folkemat eller til dyrefôr som kan importeres til EØS</i><ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">Fiskeriprodukter som er fanget, fryst og pakket i sin endelige emballasje til sjøs og landet direkte på EØS-områdets territorium, unntatt alle skalldyr med mindre de er fanget i Atlanterhavet og omtalt nedenfor, og unntatt hel fisk og renset, hodekappet fisk samt fiskefileter fra arter oppført i vedlegg II, som skal undersøkes.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">Hele skalldyr fanget i Atlanterhavet som ikke har gjennomgått annen bearbeiding eller foredling enn frysing og pakking i sin endelige emballasje til sjøs og landet direkte på EØS-områdets territorium.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">Gelatin.</article></article></li></ul></article> <article class="defaultP" margin-top="true"><i>Vedlegg II. Liste over produkter av animalsk opprinnelse bestemt til folkemat eller til dyrefôr som kan importeres til EØS, etter at de har gjennomgått særskilte kjemiske undersøkelser i henhold til vilkårene i § 2</i><ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-2-punkt-4"><article class="legalP" id="kapittel-1-foreslåttparagraf-1-ledd-2-punkt-4-ledd-1">Hel fisk og renset, hodekappet fisk samt fiskefileter fra følgende arter fanget til sjøs:<br />Alaska Pollack (Theragra chalcogramma)<br />Torsk (Gadus spp.)<br />Uer (Sebastes spp.)</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-2-punkt-5"><article class="legalP" id="kapittel-1-foreslåttparagraf-1-ledd-2-punkt-5-ledd-1">Dyretarmer til pølseskinn.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2002-06-14-643/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>