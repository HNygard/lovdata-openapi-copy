<!DOCTYPE html><html lang="no"><head><title>Forskrift om regulering av fisket etter sei nord for 62° N i 2003.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-12-18-1687</dd><dt class="dokid">DokumentID</dt><dd class="dokid">LTI/forskrift/2002-12-18-1687</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 18</dd><dt class="dateInForce">I kraft fra</dt><dd class="dateInForce">2003-01-01 – 2003-12-31</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-11-26-1334</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§13</li><li>lov/1983-06-03-40/§45</li><li>lov/1999-03-26-15/§21</li><li>forskrift/2000-02-11-99</li></ul></dd><dt class="dateOfPublication">Kunngjort</dt><dd class="dateOfPublication">2003-01-03</dd><dt class="journalNumber">Journalnummer</dt><dd class="journalNumber">2002-1397</dd><dt class="titleShort">Korttittel</dt><dd class="titleShort">Forskrift om seifisket, 2003</dd><dt class="title">Tittel</dt><dd class="title">Forskrift om regulering av fisket etter sei nord for 62° N i 2003.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 18. desember 2002 med hjemmel i lov av 3. juni 1983 nr. 40 om saltvannsfiske m.v. § 4, § 5, § 13 og § 45 og lov av 26. mars 1999 nr. 15 om retten til å delta i fiske og fangst (deltakerloven) § 21, jf. kgl.res. av 11. februar 2000 nr. 99.</dd><dt class="refid">RefID</dt><dd class="refid">forskrift/2002-12-18-1687</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter sei nord for 62° N i 2003.<ul class="tocSubUl"><li>Kapittel 1. Generelle bestemmelser<ul class="tocSubUl"><li>§ 1. Generelt forbud</li><li>§ 2. Kvote</li><li>§ 3. Gruppekvoter og periodisering</li><li>§ 4. Påskestopp</li></ul></li><li>Kapittel 2. Fartøy under 28 meter største lengde som tilfredsstiller kravene til deltakelse i gruppe I<ul class="tocSubUl"><li>§ 5. Maksimalkvote mv.</li><li>§ 6. Samlekvote</li><li>§ 7. Bifangst</li><li>§ 8. Beregning av kvote ved utskifting og forlengelse av fartøy under 28 meter største lengde</li></ul></li><li>Kapittel 3. Fartøy som tilfredsstiller kravene til deltakelse i gruppe II<ul class="tocSubUl"><li>§ 9. Maksimalkvote mv.</li><li>§ 10. Samlekvote</li></ul></li><li>Kapittel 4. Fartøy på 28 meter største lengde og over som fisker med konvensjonelle redskap<ul class="tocSubUl"><li>§ 11. Maksimalkvote for fartøy på eller over 28 meter største lengde</li><li>§ 12. Bifangst for fartøy på eller over 28 meter</li></ul></li><li>Kapittel 5. Fiske med not<ul class="tocSubUl"><li>§ 13. Vilkår for deltakelse</li><li>§ 14. Dispensasjon</li><li>§ 15. Begrensning i deltakelsen</li><li>§ 16. Godkjenning</li><li>§ 17. Maksimalkvote</li><li>§ 18. Salg av fartøy</li><li>§ 19. Utskifting av fartøy</li><li>§ 20. Dødsfall</li></ul></li><li>Kapittel 6. Fiske med trål<ul class="tocSubUl"><li>§ 21. Fartøykvote for fartøy med torsketråltillatelse</li><li>§ 22. Fartøykvote for fartøy med seitråltillatelse</li><li>§ 23. Bifangst</li></ul></li><li>Kapittel 7. Fellesbestemmelser<ul class="tocSubUl"><li>§ 24. Kombinasjonsdrift</li><li>§ 25. Levering av fangst mv.</li><li>§ 26. Stopp i fisket</li><li>§ 27. Bemyndigelse</li></ul></li><li>Kapittel 8. Straff og ikrafttredelse<ul class="tocSubUl"><li>§ 28. Straff</li><li>§ 29. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2002-12-18-1687" id="dokument"><h1>Forskrift om regulering av fisket etter sei nord for 62° N i 2003.</h1><section class="section" data-name="kap1" id="kapittel-1" data-lovdata-URL="LTI/forskrift/2002-12-18-1687/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="LTI/forskrift/2002-12-18-1687/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Generelt forbud</span></h3><article class="legalP" id="kapittel-1-paragraf-1-ledd-1">Det er forbudt å fiske og levere sei med norske fartøy nord for 62° N i 2003.</article></article><article class="legalArticle" data-lovdata-URL="LTI/forskrift/2002-12-18-1687/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Kvote</span></h3><article class="legalP" id="kapittel-1-paragraf-2-ledd-1">Uten hensyn til forbudet i § 1 kan norske fartøy fiske inntil 154.000 tonn sei i Norges indre farvann, sjøterritorium og økonomiske sone nord for 62° N.</article></article><article class="legalArticle" data-lovdata-URL="LTI/forskrift/2002-12-18-1687/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Gruppekvoter og periodisering</span></h3><ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-3-punkt-1"><article class="legalP" id="kapittel-1-paragraf-3-punkt-1-ledd-1">Fartøy som fisker med konvensjonelle redskap kan fiske inntil 58.520 tonn rund vekt.</article><article class="legalP" id="kapittel-1-paragraf-3-punkt-1-ledd-2">Fartøy i gruppe I, jf. forskrift av 1. november 2002 nr. 1227 om adgang til å delta i fisket etter torsk, hyse og sei for fartøy under 28 meter største lengde som fisker med konvensjonelle redskap nord for 62° N i 2003 § 2, kan fiske inntil 43.890 tonn. <ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-3-punkt-1-ledd-2-punkt-1"><article class="legalP" id="kapittel-1-paragraf-3-punkt-1-ledd-2-punkt-1-ledd-1">Fartøy under 10 meter største lengde kan fiske inntil 10.534 tonn.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-3-punkt-1-ledd-2-punkt-2"><article class="legalP" id="kapittel-1-paragraf-3-punkt-1-ledd-2-punkt-2-ledd-1">Fartøy fra og med 10 til og med 14,99 meter største lengde kan fiske inntil 16.371 tonn.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-3-punkt-1-ledd-2-punkt-3"><article class="legalP" id="kapittel-1-paragraf-3-punkt-1-ledd-2-punkt-3-ledd-1">Fartøy fra og med 15 til og med 27,99 meter største lengde kan fiske inntil 16.986 tonn. Av gruppekvoten på 16.986 tonn avsettes 10.192 tonn til et fiske i perioden fra 1. januar til og med 31. august og 6.794 tonn til et fiske fra og med 1. september.</article></article></li></ul></article><article class="legalP" id="kapittel-1-paragraf-3-punkt-1-ledd-3">Fartøy i gruppe II, jf. forskrift av 1. november 2002 nr. 1227 om adgang til å delta i fisket etter torsk, hyse og sei for fartøy under 28 meter største lengde som fisker med konvensjonelle redskap nord for 62° N i 2003 § 8, kan fiske inntil 8.193 tonn.</article><article class="legalP" id="kapittel-1-paragraf-3-punkt-1-ledd-4">Fartøy på eller over 28 meter største lengde, jf. forskrift av 26. november 2002 nr. 1335 om adgang til å delta i fisket etter torsk, hyse og sei mv. for fartøy på eller over 28 meter største lengde som fisker med konvensjonelle redskap i 2003 § 2, kan fiske inntil 6.437 tonn rund vekt. Av dette kvantumet avsettes 750 tonn til bifangst.</article></article></li><li data-li-identifier="2." data-name="2."><article class="listArticle" id="kapittel-1-paragraf-3-punkt-2"><article class="legalP" id="kapittel-1-paragraf-3-punkt-2-ledd-1">Notfartøy kan fiske inntil 38.500 tonn rund vekt. Av gruppekvoten på 38.500 tonn avsettes 15.400 tonn til et fiske fra og med 1. januar til og med 13. juli og 23.100 tonn til et fiske fra og med 14. juli. <ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-3-punkt-2-ledd-1-punkt-1"><article class="legalP" id="kapittel-1-paragraf-3-punkt-2-ledd-1-punkt-1-ledd-1">Fartøy under 15 meter største lengde kan fiske inntil 3.388 tonn.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-3-punkt-2-ledd-1-punkt-2"><article class="legalP" id="kapittel-1-paragraf-3-punkt-2-ledd-1-punkt-2-ledd-1">Fartøy fra og med 15 til og med 20,99 meter største lengde kan fiske inntil 7.584 tonn.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-3-punkt-2-ledd-1-punkt-3"><article class="legalP" id="kapittel-1-paragraf-3-punkt-2-ledd-1-punkt-3-ledd-1">Fartøy fra og med 21 til og med 27,99 meter største lengde kan fiske inntil 27.528 tonn.</article></article></li></ul></article></article></li><li data-li-identifier="3." data-name="3."><article class="listArticle" id="kapittel-1-paragraf-3-punkt-3"><article class="legalP" id="kapittel-1-paragraf-3-punkt-3-ledd-1">Trålfartøy kan fiske inntil 56.980 tonn rund vekt. Av dette kvantumet avsettes 1.000 tonn til dekning av bifangst. <ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-3-punkt-3-ledd-1-punkt-1"><article class="legalP" id="kapittel-1-paragraf-3-punkt-3-ledd-1-punkt-1-ledd-1">Fartøy med torsketråltillatelse, jf. forskrift av 12. desember 1986 nr. 2185 om tildeling av tillatelse til å drive fiske med trål § 2-1, kan fiske inntil 45.584 tonn rund vekt.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-3-punkt-3-ledd-1-punkt-2"><article class="legalP" id="kapittel-1-paragraf-3-punkt-3-ledd-1-punkt-2-ledd-1">Fartøy med seitråltillatelse, jf. forskrift av 12. desember 1986 nr. 2185 om tildeling av tillatelse til å drive fiske med trål § 7-1, kan fiske inntil 10.396 tonn rund vekt.</article></article></li></ul></article></article></li></ul></article><article class="legalArticle" data-lovdata-URL="LTI/forskrift/2002-12-18-1687/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Påskestopp</span></h3><article class="legalP" id="kapittel-1-paragraf-4-ledd-1">Det er forbudt å fiske sei og ha sei som bifangst i Norges indre farvann, sjøterritorium og økonomiske sone nord for 62° N i følgende tidsrom:</article><article class="legalP" id="kapittel-1-paragraf-4-ledd-2">Fra lørdag 12. april klokken 17.00 til mandag 21. april klokken 16.00. For trålere og fartøy som fisker med snurrevad gjelder stoppen til tirsdag 22. april klokken 10.00.</article><article class="legalP" id="kapittel-1-paragraf-4-ledd-3">Nord for 70° 20′ N gjelder forbudet bare innenfor 12 mil av grunnlinjene.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2002-12-18-1687/KAPITTEL_2"><h2>Kapittel 2. Fartøy under 28 meter største lengde som tilfredsstiller kravene til deltakelse i gruppe I</h2><article class="legalArticle" data-lovdata-URL="LTI/forskrift/2002-12-18-1687/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Maksimalkvote mv.</span></h3><article class="legalP" id="kapittel-2-paragraf-1-ledd-1">Fartøy som tilfredsstiller vilkårene for deltakelse i forskrift av 1. november 2002 nr. 1227 om adgang til å delta i fisket etter torsk, hyse og sei for fartøy under 28 meter største lengde som fisker med konvensjonelle redskap nord for 62° N i 2003 § 2, kan maksimalt fiske følgende kvanta sei rund vekt, jf. § 3 nr. 1 første ledd: <table><thead><tr><th data-text-align="left" data-vertical-align="top"><i>Lengde:</i></th><th data-text-align="left" data-vertical-align="top"><i>Maksimalkvote i tonn:</i></th></tr></thead><tbody><tr><td data-text-align="left" data-vertical-align="top">0 – 6,99</td><td data-text-align="left" data-vertical-align="top">20</td></tr><tr><td data-text-align="left" data-vertical-align="top">7 – 7,99</td><td data-text-align="left" data-vertical-align="top">23</td></tr><tr><td data-text-align="left" data-vertical-align="top">8 – 8,99</td><td data-text-align="left" data-vertical-align="top">26</td></tr><tr><td data-text-align="left" data-vertical-align="top">9 – 9,99</td><td data-text-align="left" data-vertical-align="top">29</td></tr><tr><td data-text-align="left" data-vertical-align="top">10 – 10,99</td><td data-text-align="left" data-vertical-align="top">32</td></tr><tr><td data-text-align="left" data-vertical-align="top">11 – 11,99</td><td data-text-align="left" data-vertical-align="top">35</td></tr><tr><td data-text-align="left" data-vertical-align="top">12 – 12,99</td><td data-text-align="left" data-vertical-align="top">38</td></tr><tr><td data-text-align="left" data-vertical-align="top">13 – 13,99</td><td data-text-align="left" data-vertical-align="top">41</td></tr><tr><td data-text-align="left" data-vertical-align="top">14 – 14,99</td><td data-text-align="left" data-vertical-align="top">44</td></tr><tr><td data-text-align="left" data-vertical-align="top">15 – 20,99</td><td data-text-align="left" data-vertical-align="top">75</td></tr><tr><td data-text-align="left" data-vertical-align="top">21 – 27,99</td><td data-text-align="left" data-vertical-align="top">100</td></tr></tbody></table></article></article><article class="legalArticle" data-lovdata-URL="LTI/forskrift/2002-12-18-1687/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Samlekvote</span></h3><article class="legalP" id="kapittel-2-paragraf-2-ledd-1">Fartøy under 15 meter reguleres med samlekvote av torsk, hyse og sei.</article><article class="legalP" id="kapittel-2-paragraf-2-ledd-2">Størrelsen på samlekvoten er lik summen av maksimalkvotene for torsk, hyse og sei, etter at maksimalkvotene for sei og hyse er regnet om til torskeenheter.</article><article class="legalP" id="kapittel-2-paragraf-2-ledd-3">Sei og hyse er vektet i forhold til torsk på følgende måte: 1 kg sei er lik 0,25 torskeenheter og 1 kg hyse er lik 0,7 torskeenheter. 1 kg torsk er lik 1 torskeenhet.</article><article class="legalP" id="kapittel-2-paragraf-2-ledd-4">Fartøy som nevnt i første ledd har ikke adgang til å fiske bifangst av sei utover den totale samlekvoten av artene torsk, hyse og sei.</article><article class="legalP" id="kapittel-2-paragraf-2-ledd-5">Samlekvote av artene torsk, hyse og sei er en garantert kvote for fartøy som nevnt i første ledd.</article></article><article class="legalArticle" data-lovdata-URL="LTI/forskrift/2002-12-18-1687/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Bifangst</span></h3><article class="legalP" id="kapittel-2-paragraf-3-ledd-1">Når fisket er stoppet eller et fartøy har fisket maksimalkvoten etter § 5, kan fartøy fra og med 15 til og med 27,99 meter største lengde som deltar i gruppe I, ha inntil 25% bifangst av sei ved fiske etter andre fiskeslag. Det er likevel tillatt å ha inntil 50% bifangst av sei i de enkelte fangster.</article><article class="legalP" id="kapittel-2-paragraf-3-ledd-2">Bifangsten regnes i rund vekt pr. uke basert på summen av alle sluttsedler/bryggesedler undertegnet i tidsrommet fra mandag klokken 00.00 til søndag klokken 24.00.</article><article class="legalP" id="kapittel-2-paragraf-3-ledd-3">Bifangst fisket før fartøyets maksimalkvote er tatt blir avregnet maksimalkvoten.</article><article class="legalP" id="kapittel-2-paragraf-3-ledd-4">Det enkelte fartøy kan etter at maksimalkvoten er tatt totalt ikke fiske mer sei som bifangst enn 40% av fartøyets maksimalkvote, jf. § 5. Dersom et fartøy fisker opp sitt bifangstkvantum kan fartøyet for resten av året ikke fiske sei som bifangst.</article></article><article class="legalArticle" data-lovdata-URL="LTI/forskrift/2002-12-18-1687/§8" data-name="§8" id="kapittel-2-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Beregning av kvote ved utskifting og forlengelse av fartøy under 28 meter største lengde</span></h3><article class="legalP" id="kapittel-2-paragraf-4-ledd-1">Ved utskifting eller forlengelse til større fartøy etter 1. november 2002, skal erstatningsfartøyets kvote beregnes etter utskiftingsfartøyets lengde før nevnte skjæringsdato. Ved avgjørelsen legges tidspunktet for innføring i merkeregisteret til grunn.</article><article class="legalP" id="kapittel-2-paragraf-4-ledd-2">Fiskeridirektoratet kan dispensere fra kravet om at utskiftingen eller forlengelsen må være innført i merkeregisteret innen skjæringsdatoen dersom manglende registrering skyldes forhold på myndighetenes hånd.</article><article class="legalP" id="kapittel-2-paragraf-4-ledd-3">Ved utskifting til mindre fartøy etter 1. november 2002, skal kvoten beregnes etter utskiftingsfartøyets lengde.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2002-12-18-1687/KAPITTEL_3"><h2>Kapittel 3. Fartøy som tilfredsstiller kravene til deltakelse i gruppe II</h2><article class="legalArticle" data-lovdata-URL="LTI/forskrift/2002-12-18-1687/§9" data-name="§9" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Maksimalkvote mv.</span></h3><article class="legalP" id="kapittel-3-paragraf-1-ledd-1">Fartøy som tilfredsstiller vilkårene etter forskrift av 1. november 2002 nr. 1227 om adgang til å delta i fisket etter torsk, hyse og sei for fartøy under 28 meter største lengde som fisker med konvensjonelle redskap nord for 62° N i 2003 § 8, kan maksimalt fiske følgende kvanta sei rund vekt med konvensjonelle redskap, jf. § 3 nr. 1 annet ledd: <table><thead><tr><th data-text-align="left" data-vertical-align="top"><i>Lengdegrupper:</i></th><th data-text-align="left" data-vertical-align="top"><i>Maksimalkvoter:</i></th></tr></thead><tbody><tr><td data-text-align="left" data-vertical-align="top">under 8 meter</td><td data-text-align="left" data-vertical-align="top">6 tonn</td></tr><tr><td data-text-align="left" data-vertical-align="top">8 – 9,9 meter</td><td data-text-align="left" data-vertical-align="top">8,4 tonn</td></tr><tr><td data-text-align="left" data-vertical-align="top">10 – 14,9 meter</td><td data-text-align="left" data-vertical-align="top">9,6 tonn</td></tr><tr><td data-text-align="left" data-vertical-align="top">over 15 meter</td><td data-text-align="left" data-vertical-align="top">11,4 tonn</td></tr></tbody></table></article></article><article class="legalArticle" data-lovdata-URL="LTI/forskrift/2002-12-18-1687/§10" data-name="§10" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Samlekvote</span></h3><article class="legalP" id="kapittel-3-paragraf-2-ledd-1">Fartøy i gruppe II reguleres med samlekvote av torsk, hyse og sei.</article><article class="legalP" id="kapittel-3-paragraf-2-ledd-2">Størrelsen på samlekvoten er lik summen av maksimalkvotene for torsk, hyse og sei, etter at maksimalkvotene for sei og hyse er regnet om til torskeenheter.</article><article class="legalP" id="kapittel-3-paragraf-2-ledd-3">Sei og hyse er vektet i forhold til torsk på følgende måte: 1 kg sei er lik 0,25 torskeenheter og 1 kg hyse er lik 0,7 torskeenheter. 1 kg torsk er lik 1 torskeenhet.</article><article class="legalP" id="kapittel-3-paragraf-2-ledd-4">Fartøy som nevnt i første ledd har ikke adgang til å fiske bifangst av sei utover den totale samlekvoten av artene torsk, hyse og sei.</article><article class="legalP" id="kapittel-3-paragraf-2-ledd-5">Samlekvote av artene torsk, hyse og sei er en garantert kvote for fartøy som nevnt i første ledd.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2002-12-18-1687/KAPITTEL_4"><h2>Kapittel 4. Fartøy på 28 meter største lengde og over som fisker med konvensjonelle redskap</h2><article class="legalArticle" data-lovdata-URL="LTI/forskrift/2002-12-18-1687/§11" data-name="§11" id="kapittel-4-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Maksimalkvote for fartøy på eller over 28 meter største lengde</span></h3><article class="legalP" id="kapittel-4-paragraf-1-ledd-1">Fartøy som tilfredsstiller vilkårene for deltakelse etter forskrift av 26. november 2002 nr. 1335 om adgang til å delta i fisket etter torsk, hyse, sei mv. for fartøy på eller over 28 meter største lengde som fisker med konvensjonelle redskap i 2003 § 2, og som har adgang til å fiske sei med garn, kan maksimalt fiske 300 tonn sei rund vekt, jf. § 3 nr. 1 tredje ledd.</article></article><article class="legalArticle" data-lovdata-URL="LTI/forskrift/2002-12-18-1687/§12" data-name="§12" id="kapittel-4-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Bifangst for fartøy på eller over 28 meter</span></h3><article class="legalP" id="kapittel-4-paragraf-2-ledd-1">Fartøy på eller over 28 meter som fisker med konvensjonelle redskap og som ikke fyller vilkårene for å delta i det direkte fiske etter sei med garn, kan ved fiske etter andre fiskeslag ha bifangst av sei (under 50%) i de enkelte fangster og av landet fangst i den tid det direkte fisket med konvensjonelle redskaper er åpent.</article><article class="legalP" id="kapittel-4-paragraf-2-ledd-2">Når det direkte fisket med konvensjonelle redskaper er stoppet eller når det enkelte fartøy har fisket sin maksimalkvote, kan fartøy på eller over 28 meter ha inntil 25% bifangst av sei i de enkelte fangster og av landet fangst.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2002-12-18-1687/KAPITTEL_5"><h2>Kapittel 5. Fiske med not</h2><article class="legalArticle" data-lovdata-URL="LTI/forskrift/2002-12-18-1687/§13" data-name="§13" id="kapittel-5-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Vilkår for deltakelse</span></h3><article class="legalP" id="kapittel-5-paragraf-1-ledd-1">For å kunne delta i fisket etter sei med not må følgende vilkår være oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-1-ledd-1-punkt-1"><article class="legalP" id="kapittel-5-paragraf-1-ledd-1-punkt-1-ledd-1">fartøyet må være registrert i merkeregisteret,</article></article></li><li data-li-identifier="b)" data-name="b)"><article class="listArticle" id="kapittel-5-paragraf-1-ledd-1-punkt-2"><article class="legalP" id="kapittel-5-paragraf-1-ledd-1-punkt-2-ledd-1">eier av fartøyet og høvedsmann må være ført på blad B i fiskermanntallet,</article></article></li><li data-li-identifier="c)" data-name="c)"><article class="listArticle" id="kapittel-5-paragraf-1-ledd-1-punkt-3"><article class="legalP" id="kapittel-5-paragraf-1-ledd-1-punkt-3-ledd-1">fartøy fra og med 13 meter største lengde og under 27,5 meter største lengde (under 90 fot) må ha hatt adgang til å delta i fisket etter sei med not i 2002,</article></article></li><li data-li-identifier="d)" data-name="d)"><article class="listArticle" id="kapittel-5-paragraf-1-ledd-1-punkt-4"><article class="legalP" id="kapittel-5-paragraf-1-ledd-1-punkt-4-ledd-1">fartøyet må være egnet, bemannet og utstyrt for å drive fiske etter sei med not.</article></article></li></ul></article><article class="legalP" id="kapittel-5-paragraf-1-ledd-2">Dersom ikke alle vilkårene er oppfylt til enhver tid, vil adgangen til å delta falle bort.</article><article class="legalP" id="kapittel-5-paragraf-1-ledd-3">Adgangen til å delta kan ikke overføres til annet fartøy.</article></article><article class="legalArticle" data-lovdata-URL="LTI/forskrift/2002-12-18-1687/§14" data-name="§14" id="kapittel-5-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Dispensasjon</span></h3><article class="legalP" id="kapittel-5-paragraf-2-ledd-1">Fiskeridirektoratet kan dispensere fra vilkårene i § 13 første ledd bokstav c når eier av fartøy har hatt offentlige verv eller verv i fiskeriorganisasjon, og disse vervene medførte at eier ikke ble tildelt deltakeradgang da ordningen ble innført i 1999.</article></article><article class="legalArticle" data-lovdata-URL="LTI/forskrift/2002-12-18-1687/§15" data-name="§15" id="kapittel-5-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Begrensning i deltakelsen</span></h3><article class="legalP" id="kapittel-5-paragraf-3-ledd-1">Eier av fartøy som deltar i notfisket med fartøy over 13 meter største lengde kan ikke delta i notfisket med annet fartøy under 13 meter største lengde.</article></article><article class="legalArticle" data-lovdata-URL="LTI/forskrift/2002-12-18-1687/§16" data-name="§16" id="kapittel-5-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Godkjenning</span></h3><article class="legalP" id="kapittel-5-paragraf-4-ledd-1">Eier og fartøy som fisker med not må ha særskilt godkjenning fra Fiskeridirektoratets regionkontor som viser at vilkårene i § 13 er oppfylt.</article><article class="legalP" id="kapittel-5-paragraf-4-ledd-2">Fiskeridirektoratet kan gi utfyllende bestemmelser vedrørende kravet til egnethet, bemanning og utstyr, jf. § 13 første ledd bokstav d, og om fremstilling for kontroll.</article></article><article class="legalArticle" data-lovdata-URL="LTI/forskrift/2002-12-18-1687/§17" data-name="§17" id="kapittel-5-paragraf-5"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Maksimalkvote</span></h3><article class="legalP" id="kapittel-5-paragraf-5-ledd-1">Fartøy som tilfredsstiller vilkårene i § 13, kan fiske følgende kvanta sei rund vekt, jf. § 3 nr. 2: <table><thead><tr><th data-text-align="left" data-vertical-align="top"><i>Lengdegrupper:</i></th><th data-text-align="left" data-vertical-align="top"><i>Kvotefaktor:</i></th><th data-text-align="left" data-vertical-align="top"><i>Maksimalkvote i tonn:</i></th></tr></thead><tbody><tr><td data-text-align="left" data-vertical-align="top">under 15 meter</td><td data-text-align="left" data-vertical-align="top">1,00</td><td data-text-align="left" data-vertical-align="top">182</td></tr><tr><td data-text-align="left" data-vertical-align="top">15 – 20,99</td><td data-text-align="left" data-vertical-align="top">1,33</td><td data-text-align="left" data-vertical-align="top">273</td></tr><tr><td data-text-align="left" data-vertical-align="top">21 – 22,99</td><td data-text-align="left" data-vertical-align="top">1,65</td><td data-text-align="left" data-vertical-align="top">369</td></tr><tr><td data-text-align="left" data-vertical-align="top">23 – 25,99</td><td data-text-align="left" data-vertical-align="top">1,98</td><td data-text-align="left" data-vertical-align="top">443</td></tr><tr><td data-text-align="left" data-vertical-align="top">26 meter og over</td><td data-text-align="left" data-vertical-align="top">2,30</td><td data-text-align="left" data-vertical-align="top">514</td></tr></tbody></table></article><article class="legalP" id="kapittel-5-paragraf-5-ledd-2">Seinotkvoten til fartøy som er regulert med samlekvote, reduseres med et kvantum tilsvarende fartøyets maksimalkvote av sei i det konvensjonelle fisket.</article></article><article class="legalArticle" data-lovdata-URL="LTI/forskrift/2002-12-18-1687/§18" data-name="§18" id="kapittel-5-paragraf-6"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Salg av fartøy</span></h3><article class="legalP" id="kapittel-5-paragraf-6-ledd-1">Salg av fartøy som har adgang til å delta i seinotfisket medfører ikke at ny eier gis tilsvarende adgang.</article><article class="legalP" id="kapittel-5-paragraf-6-ledd-2">Ved salg av slikt fartøy kan Fiskeridirektoratet likevel gi ny eier tillatelse til å delta i seinotfisket dersom vilkårene i § 13 er oppfylt.</article><article class="legalP" id="kapittel-5-paragraf-6-ledd-3">Adgang for ny eier til å delta i seinotfisket medfører at selgers adgang til å delta med et erstatningsfartøy bortfaller.</article><article class="legalP" id="kapittel-5-paragraf-6-ledd-4">Søknad om deltakeradgang etter annet ledd sendes Fiskeridirektoratet i Bergen på fastsatt skjema.</article></article><article class="legalArticle" data-lovdata-URL="LTI/forskrift/2002-12-18-1687/§19" data-name="§19" id="kapittel-5-paragraf-7"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Utskifting av fartøy</span></h3><article class="legalP" id="kapittel-5-paragraf-7-ledd-1">Deltakeradgang i seinotfisket kan ikke overføres til annet fartøy.</article><article class="legalP" id="kapittel-5-paragraf-7-ledd-2">Ved utskifting av fartøy som har adgang til å delta i seinotfisket kan Fiskeridirektoratet gi eier tillatelse til å delta i seinotfisket med et erstatningsfartøy. Deltakeradgang i seinotfisket med utskiftingsfartøyet bortfaller når slik tillatelse gis for erstatningsfartøyet.</article><article class="legalP" id="kapittel-5-paragraf-7-ledd-3">Søknad om deltakeradgang etter annet ledd sendes Fiskeridirektoratet i Bergen på fastsatt skjema.</article><article class="legalP" id="kapittel-5-paragraf-7-ledd-4">Ved utskifting og forlengelse til større fartøy etter 28. april 1999 skal erstatningsfartøyets kvote beregnes etter utskiftingsfartøyets lengde før nevnte skjæringsdato. Ved avgjørelsen legges tidspunktet for innføring i merkeregisteret til grunn.</article><article class="legalP" id="kapittel-5-paragraf-7-ledd-5">Ved utskifting til mindre fartøy etter 18. desember 2002, skal kvoten beregnes etter utskiftingsfartøyets lengde.</article></article><article class="legalArticle" data-lovdata-URL="LTI/forskrift/2002-12-18-1687/§20" data-name="§20" id="kapittel-5-paragraf-8"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Dødsfall</span></h3><article class="legalP" id="kapittel-5-paragraf-8-ledd-1">Dersom fartøyeier dør, bortfaller adgangen til å delta i fisket.</article><article class="legalP" id="kapittel-5-paragraf-8-ledd-2">Den som ved arv erverver fartøy som hadde adgang til å delta, kan etter søknad gis adgang til å delta i fisket dersom de øvrige vilkår for deltakelse er oppfylt.</article><article class="legalP" id="kapittel-5-paragraf-8-ledd-3">Den som ved arv erverver fartøy som hadde adgang til å delta, kan også selge fartøyet med adgang for at ny eier kan få deltakeradgang etter søknad. De øvrige vilkår for deltakelse må være oppfylt.</article><article class="legalP" id="kapittel-5-paragraf-8-ledd-4">Søknad om slik tillatelse sendes Fiskeridirektoratet i Bergen på fastsatt skjema.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2002-12-18-1687/KAPITTEL_6"><h2>Kapittel 6. Fiske med trål</h2><article class="legalArticle" data-lovdata-URL="LTI/forskrift/2002-12-18-1687/§21" data-name="§21" id="kapittel-6-paragraf-1"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Fartøykvote for fartøy med torsketråltillatelse</span></h3><article class="legalP" id="kapittel-6-paragraf-1-ledd-1">Fartøy med torsketråltillatelse, jf. § 3 nr. 3 bokstav a og som er registrert som fabrikktrålere, kan fiske inntil 663 tonn sei rund vekt.</article><article class="legalP" id="kapittel-6-paragraf-1-ledd-2">Fartøy med torsketråltillatelse, jf. § 3 nr. 3 bokstav a og som er registrert som ferskfisk- og rundfrystrålere, kan fiske inntil 502 tonn sei rund vekt.</article><article class="legalP" id="kapittel-6-paragraf-1-ledd-3">Fartøy med torsketråltillatelse, jf. § 3 nr. 3 bokstav a og som er registrert som småtrålere, kan fiske inntil 291 tonn sei rund vekt.</article></article><article class="legalArticle" data-lovdata-URL="LTI/forskrift/2002-12-18-1687/§22" data-name="§22" id="kapittel-6-paragraf-2"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Fartøykvote for fartøy med seitråltillatelse</span></h3><article class="legalP" id="kapittel-6-paragraf-2-ledd-1">Fartøy med seitråltillatelse, jf. § 3 nr. 3 bokstav b, kan fiske følgende fartøykvoter, angitt i rund vekt: <table><thead><tr><th data-text-align="left" data-vertical-align="top"><i>Kvotefaktor:</i></th><th data-text-align="left" data-vertical-align="top"><i>Fartøykvote i tonn:</i></th></tr></thead><tbody><tr><td data-text-align="left" data-vertical-align="top">0,35</td><td data-text-align="left" data-vertical-align="top">281</td></tr><tr><td data-text-align="left" data-vertical-align="top">0,75</td><td data-text-align="left" data-vertical-align="top">602</td></tr><tr><td data-text-align="left" data-vertical-align="top">0,85</td><td data-text-align="left" data-vertical-align="top">682</td></tr><tr><td data-text-align="left" data-vertical-align="top">1,00</td><td data-text-align="left" data-vertical-align="top">803</td></tr></tbody></table></article><article class="legalP" id="kapittel-6-paragraf-2-ledd-2">Fiskeridirektoratet avgjør hvilken gruppe det enkelte fartøy med seitråltillatelse tilhører. Ved avgjørelsen skal legges til grunn fartøyets størrelse i henhold til merkeregisteret pr. 1. januar 1998.</article><article class="legalP" id="kapittel-6-paragraf-2-ledd-3">Ved utskifting eller forlengelse til større fartøy etter 1. januar 1998 skal erstatningsfartøyets kvote beregnes etter utskiftingsfartøyets lengde før nevnte skjæringsdato.</article></article><article class="legalArticle" data-lovdata-URL="LTI/forskrift/2002-12-18-1687/§23" data-name="§23" id="kapittel-6-paragraf-3"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Bifangst</span></h3><article class="legalP" id="kapittel-6-paragraf-3-ledd-1">Fartøy med nordsjøtråltillatelse eller avgrenset nordsjøtråltillatelse kan maksimalt fiske 50 tonn sei som bifangst.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2002-12-18-1687/KAPITTEL_7"><h2>Kapittel 7. Fellesbestemmelser</h2><article class="legalArticle" data-lovdata-URL="LTI/forskrift/2002-12-18-1687/§24" data-name="§24" id="kapittel-7-paragraf-1"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Kombinasjonsdrift</span></h3><article class="legalP" id="kapittel-7-paragraf-1-ledd-1">Fartøy som fisker med flere redskap kan samlet fiske den høyeste maksimalkvoten som gjelder for en av gruppene fartøyet deltar i. Kvantum fisket med det enkelte redskap kan ikke overskride maksimalkvoten for dette redskap.</article><article class="legalP" id="kapittel-7-paragraf-1-ledd-2">Trålernes fiske med konvensjonelle redskap belastes gruppekvoten til trålerne.</article></article><article class="legalArticle" data-lovdata-URL="LTI/forskrift/2002-12-18-1687/§25" data-name="§25" id="kapittel-7-paragraf-2"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Levering av fangst mv.</span></h3><article class="legalP" id="kapittel-7-paragraf-2-ledd-1">Hvert fartøy kan bare fiske og levere én kvote. Dette gjelder også ved eierendring og utskifting, med unntak av de tilfeller der utskiftingen skyldes forlis.</article><article class="legalP" id="kapittel-7-paragraf-2-ledd-2">Det kvantum som kan fiskes av det enkelte fartøy, må fiskes og leveres av dette fartøyet, og kan ikke overføres til annet fartøy. Det er også forbudt å motta og levere fangst fisket av annet fartøy.</article><article class="legalP" id="kapittel-7-paragraf-2-ledd-3">Bestemmelsen i første ledd annet punktum gjelder ikke trålere.</article><article class="legalP" id="kapittel-7-paragraf-2-ledd-4">Fiskeridirektoratet kan ved forlis og havari som medfører vesentlig driftsavbrudd, dispensere fra forbudet i annet ledd første punktum. Fiskeridirektoratet kan fastsette nærmere vilkår for slik tillatelse, herunder at høvedsmann samt hele eller deler av mannskapet skal delta i fisket med leiefartøyet. Det må nyttes leiefartøy fra samme fartøygruppe.</article></article><article class="legalArticle" data-lovdata-URL="LTI/forskrift/2002-12-18-1687/§26" data-name="§26" id="kapittel-7-paragraf-3"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Stopp i fisket</span></h3><article class="legalP" id="kapittel-7-paragraf-3-ledd-1">Fiskeridirektoratet kan stoppe fisket når totalkvoten, gruppekvotene eller periodekvotene er beregnet oppfisket.</article></article><article class="legalArticle" data-lovdata-URL="LTI/forskrift/2002-12-18-1687/§27" data-name="§27" id="kapittel-7-paragraf-4"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Bemyndigelse</span></h3><article class="legalP" id="kapittel-7-paragraf-4-ledd-1">Fiskeridirektoratet kan endre denne forskrift og fastsette nærmere bestemmelser som er nødvendig for å oppnå en rasjonell og hensiktsmessig utøvelse eller gjennomføring av fisket.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2002-12-18-1687/KAPITTEL_8"><h2>Kapittel 8. Straff og ikrafttredelse</h2><article class="legalArticle" data-lovdata-URL="LTI/forskrift/2002-12-18-1687/§28" data-name="§28" id="kapittel-8-paragraf-1"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Straff</span></h3><article class="legalP" id="kapittel-8-paragraf-1-ledd-1">Forsettlig eller uaktsom overtredelse av bestemmelser i eller gitt i medhold av denne forskrift straffes i henhold til lov av 3. juni 1983 nr. 40 om saltvannsfiske m.v. § 53 og lov av 26. mars 1999 nr. 15 om retten til å delta i fiske og fangst § 29. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2002-12-18-1687/§29" data-name="§29" id="kapittel-8-paragraf-2"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Ikrafttredelse</span></h3><article class="legalP" id="kapittel-8-paragraf-2-ledd-1">Denne forskrift trer i kraft 1. januar 2003 og gjelder til og med 31. desember 2003. Samtidig oppheves Fiskeridepartementets forskrift av 26. november 2002 nr. 1334 om adgang til å delta i fisket etter sei med not nord for 62° N for fartøy under 27,5 meter største lengde i 2003.</article></article></section></main></body></html>