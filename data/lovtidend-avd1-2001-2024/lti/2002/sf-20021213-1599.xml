<!DOCTYPE html><html lang="no"><head><title>Forskrift om endring i forskrift (Nr. 8) om gjennomføring av fritaket for merverdiavgift på elektrisk kraft til husholdningsbruk i fylkene Finnmark, Troms og Nordland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-12-13-1599</dd><dt class="dokid">DokumentID</dt><dd class="dokid">LTI/forskrift/2002-12-13-1599</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 18</dd><dt class="dateInForce">I kraft fra</dt><dd class="dateInForce">2003-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1969-11-05-1</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1969-06-19-66/§16</li></ul></dd><dt class="dateOfPublication">Kunngjort</dt><dd class="dateOfPublication">2002-12-20</dd><dt class="journalNumber">Journalnummer</dt><dd class="journalNumber">2002-1322</dd><dt class="titleShort">Korttittel</dt><dd class="titleShort">Endr. i forskrift om MVA på kraft, Nord-Norge</dd><dt class="title">Tittel</dt><dd class="title">Forskrift om endring i forskrift (Nr. 8) om gjennomføring av fritaket for merverdiavgift på elektrisk kraft til husholdningsbruk i fylkene Finnmark, Troms og Nordland.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 13. desember 2002 med hjemmel i lov av 19. juni 1969 nr. 66 om merverdiavgift § 16 andre ledd bokstav a, jf. § 16 første ledd nr. 9.</dd><dt class="refid">RefID</dt><dd class="refid">forskrift/2002-12-13-1599</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift (Nr. 8) om gjennomføring av fritaket for merverdiavgift på elektrisk kraft til husholdningsbruk i fylkene Finnmark, Troms og Nordland.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-12-13-1599" id="dokument"><h1>Forskrift om endring i forskrift (Nr. 8) om gjennomføring av fritaket for merverdiavgift på elektrisk kraft til husholdningsbruk i fylkene Finnmark, Troms og Nordland.</h1><section class="section" data-name="kapI" id="kapittel-1" data-lovdata-URL="LTI/forskrift/2002-12-13-1599/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift (Nr. 8) av 5. november 1969 nr. 1 om gjennomføring av fritaket for merverdiavgift på elektrisk kraft til husholdningsbruk i fylkene Finnmark, Troms og Nordland gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift (Nr. 8) om gjennomføring av fritaket for merverdiavgift på elektrisk kraft og energi levert fra alternative energikilder til husholdningsbruk i fylkene Finnmark, Troms og Nordland</i></article> <article class="defaultP" margin-top="true">Forskriftens hjemmelsfelt skal lyde:</article><article class="legalP" id="kapittel-1-ledd-2">Fastsatt av Finansdepartementet 5. november 1969 med hjemmel i lov av 19. juni 1969 nr. 66 om merverdiavgift § 16 andre ledd bokstav a, jf. § 16 første ledd nr. 9.</article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-3">Det skal ikke betales merverdiavgift ved omsetning av elektrisk kraft og energi levert fra alternative energikilder i fylkene Finnmark, Troms og Nordland til bruk for:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">Eneboliger, leiligheter, hybler og fritidsboliger, herunder hytter, setrer, koier o.l.</article></article></li><li data-li-identifier="b)" data-name="b)"><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">Aldershjem, barnehjem og daginstitusjoner for barn. Fritaket omfatter ikke kraft til bruk i pleiehjem.</article></article></li><li data-li-identifier="c)" data-name="c)"><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">Fellesvaskeri, garasjer og andre fellesanlegg i/for boliger mv. som er fritatt for avgift etter bestemmelsene i bokstavene a og b.</article></article></li></ul></article><article class="legalP" id="kapittel-1-ledd-4">Fossile energikilder anses ikke som alternative energikilder. Fritaket omfatter all energi fra fjernvarmeanlegg.</article> <article class="defaultP" margin-top="true">§ 2 første ledd nytt andre punktum skal lyde:</article><article class="legalP" id="kapittel-1-ledd-5">Det samme gjelder energi levert fra alternative energikilder.</article> <article class="defaultP" margin-top="true">§ 3 oppheves.</article> <article class="defaultP" margin-top="true">Nåværende § 4 blir § 3.</article></section><section class="section" data-name="kapII" id="kapittel-2" data-lovdata-URL="LTI/forskrift/2002-12-13-1599/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2003.</article></section></main></body></html>