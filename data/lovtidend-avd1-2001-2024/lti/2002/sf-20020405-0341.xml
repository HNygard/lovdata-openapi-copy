<!DOCTYPE html><html lang="no"><head><title>Forskrift om endring i forskrift om stønad til dekning av reise- og oppholdsutgifter ved ambulant spesialisthelsetjeneste i Nord-Norge og visse andre distrikter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-04-05-341</dd><dt class="dokid">DokumentID</dt><dd class="dokid">LTI/forskrift/2002-04-05-341</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 4</dd><dt class="dateInForce">I kraft fra</dt><dd class="dateInForce">2002-04-05</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-03-11-214</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§5-19</li></ul></dd><dt class="dateOfPublication">Kunngjort</dt><dd class="dateOfPublication">2002-04-12</dd><dt class="journalNumber">Journalnummer</dt><dd class="journalNumber">2002-0314</dd><dt class="titleShort">Korttittel</dt><dd class="titleShort">Endr. i forskrift om reiseutgifter</dd><dt class="title">Tittel</dt><dd class="title">Forskrift om endring i forskrift om stønad til dekning av reise- og oppholdsutgifter ved ambulant spesialisthelsetjeneste i Nord-Norge og visse andre distrikter.</dd><dt class="miscInformation">Annet om dokumentet</dt><dd class="miscInformation">Fastsatt av Helsedepartementet 5. april 2002 med hjemmel i lov av 28. februar 1997 nr. 19 om folketrygd (folketrygdloven) § 5-19 tredje ledd.</dd><dt class="refid">RefID</dt><dd class="refid">forskrift/2002-04-05-341</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om stønad til dekning av reise- og oppholdsutgifter ved ambulant spesialisthelsetjeneste i Nord-Norge og visse andre distrikter.<ul class="tocSubUl"><li>I<ul class="tocSubUl"><li>§ 5. Det regionale helseforetakets oppgjør med spesialist</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-04-05-341" id="dokument"><h1>Forskrift om endring i forskrift om stønad til dekning av reise- og oppholdsutgifter ved ambulant spesialisthelsetjeneste i Nord-Norge og visse andre distrikter.</h1><section class="section" data-name="kapI" id="kapittel-1" data-lovdata-URL="LTI/forskrift/2002-04-05-341/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 11. mars 1997 nr. 214 om stønad til dekning av reise- og oppholdsutgifter ved ambulant spesialisthelsetjeneste i Nord-Norge og visse andre distrikter gjøres følgende endringer:</article> <article class="defaultP" margin-top="true">§ 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">I Helseregion Nord, herunder Svalbard kan det i særlige tilfelle gis dekning for utgifter til reise- og opphold til legespesialist og kjeveortoped ved reise til og fra faste behandlingssteder i distriktene (ambulant spesialisttjeneste). I Finnmark fylke kan det i særlige tilfelle også gis dekning for utgifter til reise- og opphold til kiropraktor, fysioterapeut som er spesialist i manuell terapi og fysioterapeut som er spesialist i psykomotorisk behandling.</article><article class="legalP" id="kapittel-1-ledd-1-punkt-1-ledd-2">Dekning av utgifter kan bare gis dersom den ambulante spesialisttjenesten er godkjent og organisert av det regionale helseforetaket.</article><article class="legalP" id="kapittel-1-ledd-1-punkt-1-ledd-3">Dekning av utgifter til ambulant spesialisttjeneste i Nord-Norge gis vanligvis bare til legespesialist og kjeveortoped bosatt i Nord-Norge eller Nord-Trøndelag. Dersom det er mangel på spesialister her, kan Rikstrygdeverket godkjenne at det gis dekning av utgifter til spesialister bosatt annet sted i Norge. Dekning av utgifter for kiropraktor, fysioterapeut som er spesialist i manuell terapi og fysioterapeut som er spesialist i psykomotorisk behandling ved ambulant behandling i Finnmark fylke gis vanligvis bare til behandler bosatt i Troms fylke. Dersom det er mangel på behandlere her, kan Rikstrygdeverket godkjenne at det gis dekning av utgifter til behandlere bosatt annet sted.</article><article class="legalP" id="kapittel-1-ledd-1-punkt-1-ledd-4">Det er et vilkår for dekning av utgifter fra folketrygden at en ordning med ambulant spesialisttjeneste ikke skal medføre merutgifter for trygden i forhold til pasientenes alternative reiseutgifter til et fjernere sted.</article></article></li><li data-li-identifier="2." data-name="2."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">Departementet kan etter søknad i særlige tilfelle gi andre regionale helseforetak tilsvarende rett til dekning av utgifter til reise- og opphold fra folketrygden som nevnt under punkt 1 foran, der dette er hensiktsmessig. Rettigheten kan gjelde et eller flere fylker innen regionen.</article><article class="legalP" id="kapittel-1-ledd-1-punkt-2-ledd-2">Dekning av utgifter til ambulant spesialisttjeneste i andre helseregioner utenom Helseregion Nord, gis kun til spesialister bosatt i det aktuelle fylket.</article></article></li></ul></article> <article class="defaultP" margin-top="true">§ 2 første og andre ledd skal lyde:</article><article class="legalP" id="kapittel-1-ledd-2">Helse Nord RHF, må godtgjøre overfor trygdekontoret der det regionale helseforetakets administrasjon har kontor, at vilkårene under § 1 punkt 1 er til stede.</article><article class="legalP" id="kapittel-1-ledd-3">Regionale helseforetak utenom Nord-Norge må ved søknad til departementet begrunne at det foreligger særlige forhold som gjør det spesielt hensiktsmessig med en ambulant spesialisttjeneste i distriktet.</article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Det regionale helseforetakets oppgjør med spesialist</span></span><article class="legalP" id="kapittel-1-foreslåttparagraf-1-ledd-1">Regionalt helseforetak plikter å sørge for at legespesialist og kjeveortoped får den dekning som skal gis etter disse forskrifter mot refusjon av trygden.</article></article> <article class="defaultP" margin-top="true">§ 6 første ledd skal lyde:</article><article class="legalP" id="kapittel-1-ledd-4">Krav om dekning av utgifter framsettes for trygdekontoret der det regionale helseforetakets administrasjon har kontor. Kravet må ledsages av den dokumentasjon som trygdekontoret finner nødvendig.</article></section><section class="section" data-name="kapII" id="kapittel-2" data-lovdata-URL="LTI/forskrift/2002-04-05-341/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>