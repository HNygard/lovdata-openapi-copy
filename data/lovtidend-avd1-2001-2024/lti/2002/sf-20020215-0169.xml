<!DOCTYPE html><html lang="no"><head><title>Forskrift om endring i forskrift om fisketider for fiske etter anadrome laksefisk (laks, sjøaure og sjørøye) i sjøen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-02-15-169</dd><dt class="dokid">DokumentID</dt><dd class="dokid">LTI/forskrift/2002-02-15-169</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 2</dd><dt class="dateInForce">I kraft fra</dt><dd class="dateInForce">2002-02-15</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-03-05-228</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-05-15-47/§33</li><li>lov/1992-05-15-47/§43</li><li>lov/1992-05-15-47/§44</li><li>forskrift/1992-11-27-864</li><li>forskrift/1992-11-27-877</li></ul></dd><dt class="dateOfPublication">Kunngjort</dt><dd class="dateOfPublication">2002-02-22</dd><dt class="journalNumber">Journalnummer</dt><dd class="journalNumber">2002-0174</dd><dt class="titleShort">Korttittel</dt><dd class="titleShort">Endr i forskr om fisketider for laksefisk</dd><dt class="title">Tittel</dt><dd class="title">Forskrift om endring i forskrift om fisketider for fiske etter anadrome laksefisk (laks, sjøaure og sjørøye) i sjøen.</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for naturforvaltning 15. februar 2002 med hjemmel i lov av 15.mai 1992 nr. 47 om laksefisk og innlandsfisk m.v. § 33, § 43 og § 44, jf. kgl.res. av 27. november 1992 nr. 864, jf. forskrift av 27.november 1992 nr. 877 om åpning for fiske etter anadrome laksefisk.</dd><dt class="refid">RefID</dt><dd class="refid">forskrift/2002-02-15-169</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om fisketider for fiske etter anadrome laksefisk (laks, sjøaure og sjørøye) i sjøen.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-02-15-169" id="dokument"><h1>Forskrift om endring i forskrift om fisketider for fiske etter anadrome laksefisk (laks, sjøaure og sjørøye) i sjøen.</h1><section class="section" data-name="kapI" id="kapittel-1" data-lovdata-URL="LTI/forskrift/2002-02-15-169/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 5. mars 2001 nr. 228 om fisketider for fiske etter anadrome laksefisk (laks, sjøaure og sjørøye) i sjøen gjøres følgende endringer:</article> <article class="defaultP" margin-top="true">§ 3 første ledd skal lyde:</article><article class="legalP" id="kapittel-1-ledd-2">Ukentlig fisketid for fiske med kilenot og lakseverp er fra mandag kl. 18.00 til fredag kl. 18.00, unntatt i Troms, hvor ukentlig fisketid er fra mandag kl. 18.00 til torsdag kl. 18.00, og i Namdal politidistrikt i Nord-Trøndelag hvor ukentlig fisketid er fra mandag kl. 15.00 til fredag kl. 15.00. I Hordaland gjelder ikke helgefredning for disse redskapstypene.</article> <article class="defaultP" margin-top="true">§ 3 annet ledd under overskriften «Hordaland» skal lyde:</article><article class="legalP" id="kapittel-1-ledd-3">Fiske med kilenot og lakseverp er tillatt fra og med 15. juli til og med 4. august, med unntak for Hardangerfjorden, innenfor en rett linje mellom Bleiknes ved Husnes til Ystadnes ved Ølve i Kvinnherad kommune og i Osterfjordsystemet, innenfor en linje fra Hordvikneset til Knarvik ferjekai hvor det ikke åpnes for fiske med disse redskapstypene.</article> <article class="defaultP" margin-top="true">§ 3 annet ledd under overskriften «Nordland» skal lyde:</article><article class="legalP" id="kapittel-1-ledd-4">Fiske med kilenot og lakseverp er tillatt fra og med 1. juli til og med 4. august, med følgende unntak:</article><article class="legalP" id="kapittel-1-ledd-5">I Vefsnfjorden, innenfor en rett linje over fjorden fra Sørnesskjeret til Remnes, er fisketiden fra og med 1. juni til og med 4. august. I Beiarfjorden innenfor ei rett linje fra Eidvika til Skålsvika, i Skjomenfjorden innenfor E6-brua, i den del av Saltdalsfjorden som ligger i Saltdal kommune og i Skjerstadfjorden innenfor Saltstraumen åpnes det ikke for fiske med disse redskapstypene.</article> <article class="defaultP" margin-top="true">§ 7 tredje ledd skal lyde:</article><article class="legalP" id="kapittel-1-ledd-6">Sogn og Fjordane og Nordland unntatt Skjomenfjorden og Ranafjorden fra og med 5. august til og med 30. september. I Ranafjorden er det tillatt å fiske fra og med 1. september til og med 30. september. Det er tillatt å fiske alle dager i denne perioden. I Skjomenfjorden åpnes det ikke for fiske i denne perioden.</article></section><section class="section" data-name="kapII" id="kapittel-2" data-lovdata-URL="LTI/forskrift/2002-02-15-169/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>