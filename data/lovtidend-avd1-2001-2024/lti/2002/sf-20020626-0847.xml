<!DOCTYPE html><html lang="no"><head><title>Forskrift om brannforebyggende tiltak og tilsyn.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-06-26-847</dd><dt class="dokid">DokumentID</dt><dd class="dokid">LTI/forskrift/2002-06-26-847</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 9</dd><dt class="dateInForce">I kraft fra</dt><dd class="dateInForce">2002-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-07-05-546</li><li>forskrift/1987-12-15-960</li><li>forskrift/1998-01-15-33</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2002-06-14-20/§5</li><li>lov/2002-06-14-20/§6</li><li>lov/2002-06-14-20/§9</li><li>lov/2002-06-14-20/§10</li><li>lov/2002-06-14-20/§11</li><li>lov/2002-06-14-20/§12</li><li>lov/2002-06-14-20/§13</li><li>lov/2002-06-14-20/§14</li><li>lov/2002-06-14-20/§15</li><li>lov/2002-06-14-20/§26</li><li>lov/2002-06-14-20/§43</li><li>forskrift/2002-06-26-728</li></ul></dd><dt class="dateOfPublication">Kunngjort</dt><dd class="dateOfPublication">2002-08-06</dd><dt class="journalNumber">Journalnummer</dt><dd class="journalNumber">2002-0656</dd><dt class="titleShort">Korttittel</dt><dd class="titleShort">Forskrift om brannforebygging</dd><dt class="title">Tittel</dt><dd class="title">Forskrift om brannforebyggende tiltak og tilsyn.</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for brann- og elsikkerhet 26. juni 2002 med hjemmel i lov av 14. juni 2002 nr. 20 om vern mot brann, eksplosjon og ulykker med farlig stoff og om brannvesenets redningsoppgaver (brann- og eksplosjonsvernloven) § 5, § 6, § 9, § 10, § 11, § 12, § 13, § 14, § 15, § 26 og § 43 bokstav b, jf. delegeringsvedtak av 26. juni 2002 nr. 728.</dd><dt class="refid">RefID</dt><dd class="refid">forskrift/2002-06-26-847</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om brannforebyggende tiltak og tilsyn.<ul class="tocSubUl"><li>Kap. 1. Innledende bestemmelser<ul class="tocSubUl"><li>§ 1-1. Formål</li><li>§ 1-2. Saklig virkeområde</li><li>§ 1-3. Definisjoner</li></ul></li><li>Kap. 2. Generelle krav til eier og virksomhet/bruker av brannobjekter<ul class="tocSubUl"><li>§ 2-1. Generelle krav til eier</li><li>§ 2-2. Generelle krav til virksomhet/bruker</li><li>§ 2-3. Rømning av personer</li><li>§ 2-4. Ettersyn og vedlikehold av installasjoner, utstyr, bygningsdeler, fyringsanlegg mv.</li><li>§ 2-5. Røykvarsler og manuelt slokkeutstyr i bolig</li><li>§ 2-6. Atkomst for feiing</li></ul></li><li>Kap. 3. Krav til organisatoriske tiltak i særskilte brannobjekter<ul class="tocSubUl"><li>§ 3-1. Dokumentasjon av sikkerhet</li><li>§ 3-2. Brannvernleder</li><li>§ 3-3. Opplæring og brannøvelser</li><li>§ 3-4. Instrukser og planer mv.</li><li>§ 3-5. Vakt eller annen overvåkning</li><li>§ 3-6. Unormal eller sterkt varierende risiko</li></ul></li><li>Kap. 4. Krav til tekniske tiltak i særskilte brannobjekter<ul class="tocSubUl"><li>§ 4-1. Personsikkerhet</li><li>§ 4-2. Materiell sikkerhet</li><li>§ 4-3. Slokkevann</li></ul></li><li>Kap. 5. Kommunens brannforebyggende oppgaver<ul class="tocSubUl"><li>§ 5-1. Samarbeid</li><li>§ 5-2. Planer, rapportering m.m.</li><li>§ 5-3. Motivasjons- og informasjonstiltak</li><li>§ 5-4. Vannforsyning</li><li>§ 5-5. Atkomst for brannvesenet</li></ul></li><li>Kap. 6. Tilsyn<ul class="tocSubUl"><li>§ 6-1. Varsel om tilsyn</li><li>§ 6-2. Gjennomføring av tilsyn og saksbehandling</li><li>§ 6-3. Hyppighet</li></ul></li><li>Kap. 7. Feiing og tilsyn med fyringsanlegg<ul class="tocSubUl"><li>§ 7-1. Varsel om feiing og tilsyn</li><li>§ 7-2. Gjennomføring av feiing og tilsyn</li><li>§ 7-3. Hyppighet</li><li>§ 7-4. Kontraktsutført feiing og tilsyn og egen feiing</li></ul></li><li>Kap. 8. Andre brannforebyggende plikter<ul class="tocSubUl"><li>§ 8-1. Arbeid som medfører risiko for brann</li><li>§ 8-2. Bruk av ild utendørs</li><li>§ 8-3. Brannfarlig avfall</li><li>§ 8-4. Oppbevaring av giftige og etsende varer, komprimerte gasser mv.</li><li>§ 8-5. Andre forebyggende plikter</li></ul></li><li>Kap. 9. Omsetning og bruk av visse typer brannvernutstyr og apparater<ul class="tocSubUl"><li>§ 9-1. Håndslokker og røykvarsler</li><li>§ 9-2. Flyttbare apparater til oppvarming</li></ul></li><li>Kap. 10. Avsluttende bestemmelser<ul class="tocSubUl"><li>§ 10-1. Tilsynsmyndighet</li><li>§ 10-2. Klage</li><li>§ 10-3. Reaksjonsmidler</li><li>§ 10-4. Fravik</li><li>§ 10-5. Ikrafttredelse, overgangsbestemmelser mv.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2002-06-26-847" id="dokument"><h1>Forskrift om brannforebyggende tiltak og tilsyn.</h1><section class="section" data-name="kap1" id="kapittel-1" data-lovdata-URL="LTI/forskrift/2002-06-26-847/KAPITTEL_1"><h2>Kap. 1. Innledende bestemmelser</h2><article class="legalArticle" data-lovdata-URL="LTI/forskrift/2002-06-26-847/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Forskriften skal verne liv, helse, miljø og materielle verdier gjennom krav til forebyggende tiltak mot brann og eksplosjon.</article></article><article class="legalArticle" data-lovdata-URL="LTI/forskrift/2002-06-26-847/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Saklig virkeområde</span></h3><article class="legalP" id="kapittel-1-paragraf-2-ledd-1">Forskriften regulerer de alminnelige plikter til å forebygge brann og eksplosjon, herunder gjennomføring av brannforebyggende tiltak i ethvert brannobjekt i bruk, og kommunens brannforebyggende oppgaver.</article><article class="legalP" id="kapittel-1-paragraf-2-ledd-2">Forskriften regulerer også nærmere bestemt brannvernutstyr og apparater.</article></article><article class="legalArticle" data-lovdata-URL="LTI/forskrift/2002-06-26-847/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">I forskriften skal følgende uttrykk forstås slik: <table><tbody><tr><td data-text-align="left" data-vertical-align="top"><i>Brannalarmanlegg:</i></td><td colspan="2" data-text-align="left" data-vertical-align="top">Permanent installasjon for deteksjon og varsling av brann.</td></tr><tr><td data-text-align="left" data-vertical-align="top"><i>Branncelle:</i></td><td colspan="2" data-text-align="left" data-vertical-align="top">Hel eller avgrenset del av bygning hvor en brann fritt kan utvikle seg uten å spre seg til andre bygninger eller deler av bygningen i løpet av en fastsatt tid.</td></tr><tr><td data-text-align="left" data-vertical-align="top"><i>Brannobjekt:</i></td><td colspan="2" data-text-align="left" data-vertical-align="top">Enhver bygning, konstruksjon, anlegg, opplag, tunnel, virksomhet, område m.m. hvor brann kan oppstå og true liv, helse, miljø eller materielle verdier.</td></tr><tr><td data-text-align="left" data-vertical-align="top"><i>Bruker:</i></td><td colspan="2" data-text-align="left" data-vertical-align="top">Den som i egenskap av eier, eller i henhold til avtale med eier har total eller partiell bruksrett til et brannobjekt, og har tiltrådt bruksretten.</td></tr><tr><td data-text-align="left" data-vertical-align="top"><i>Eier:</i></td><td colspan="2" data-text-align="left" data-vertical-align="top">Den som har grunnbokshjemmel til et brannobjekt.</td></tr><tr><td data-text-align="left" data-vertical-align="top"><i>Feiing:</i></td><td colspan="2" data-text-align="left" data-vertical-align="top">Rengjøring av røykkanaler og uttak av sot.</td></tr><tr><td data-text-align="left" data-vertical-align="top"><i>Fyringsanlegg:</i></td><td colspan="2" data-text-align="left" data-vertical-align="top">Ildsted, sentralvarmekjel eller varmluftsaggregat der varme produseres ved forbrenning av fast, flytende eller gassformig brensel, inklusive røykkanal og eventuelt matesystem for brensel.</td></tr><tr><td data-text-align="left" data-vertical-align="top"><i>Håndslokker:</i></td><td colspan="2" data-text-align="left" data-vertical-align="top">Brannslokkeapparat som har slik vekt og utforming at det lett kan bæres og brukes av en voksen person, og som inneholder eller ved utløsning automatisk oppnår det trykk som er nødvendig for apparatets funksjon.</td></tr><tr><td data-text-align="left" data-vertical-align="top"><i>Manuelt slokkeutstyr:</i></td><td colspan="2" data-text-align="left" data-vertical-align="top">Håndslokker eller fast montert brannslange.</td></tr><tr><td data-text-align="left" data-vertical-align="top"><i>Matesystem:</i></td><td colspan="2" data-text-align="left" data-vertical-align="top">Anlegg for tilførsel av fast, flytende eller gassformig brensel.</td></tr><tr><td data-text-align="left" data-vertical-align="top"><i>Røykkanal:</i></td><td colspan="2" data-text-align="left" data-vertical-align="top">Kanal for transport av røykgasser fra fyringsanleggets røykuttak til fri luft, herunder røykrør, anbringer og skorstein.</td></tr><tr><td data-text-align="left" data-vertical-align="top"><i>Røykvarsler:</i></td><td colspan="2" data-text-align="left" data-vertical-align="top">Detektor som reagerer på røyk, enten på ioner i varm røyk eller på optisk tetthet av røyk, sammenbygd med alarminnretning som gir lyd med minimum 85 dB(A) i 3 m avstand og intern eller ekstern strømkilde.</td></tr><tr><td data-text-align="left" data-vertical-align="top"><i>Skorstein:</i></td><td colspan="2" data-text-align="left" data-vertical-align="top">Vertikal del av røykkanal. Skorstein kan omfatte flere vertikale røykkanaler.</td></tr><tr><td data-text-align="left" data-vertical-align="top"><i>Sprinkleranlegg:</i></td><td colspan="2" data-text-align="left" data-vertical-align="top">Stasjonært slokkeanlegg med vann som slokkemiddel.</td></tr><tr><td data-text-align="left" data-vertical-align="top"><i>Stasjonært slokkeanlegg:</i></td><td colspan="2" data-text-align="left" data-vertical-align="top">Permanent anlegg for slokking av brann.</td></tr><tr><td data-text-align="left" data-vertical-align="top"><i>Særskilt brannobjekt:</i></td><td colspan="2" data-text-align="left" data-vertical-align="top">Alle typer brannobjekter som er omfattet av brann- og eksplosjonsvernlovens § 13 delt inn i følgende kategorier:</td></tr><tr><td data-text-align="left" data-vertical-align="top" /><td data-text-align="left" data-vertical-align="top">a.</td><td data-text-align="left" data-vertical-align="top">bygninger og områder hvor brann kan medføre tap av mange liv.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">b.</td><td data-text-align="left" data-vertical-align="top">bygninger, anlegg, opplag, tunneler og lignende som ved sin beskaffenhet eller den virksomhet som foregår i dem, antas å medføre særlig brannfare eller fare for stor brann, eller hvor brann kan medføre store samfunnsmessige konsekvenser.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">c.</td><td data-text-align="left" data-vertical-align="top">viktige kulturhistoriske bygninger og anlegg.</td></tr></tbody></table></article></article></section><section class="section" data-name="kap2" id="kapittel-2" data-lovdata-URL="LTI/forskrift/2002-06-26-847/KAPITTEL_2"><h2>Kap. 2. Generelle krav til eier og virksomhet/bruker av brannobjekter</h2><article class="legalArticle" data-lovdata-URL="LTI/forskrift/2002-06-26-847/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Generelle krav til eier</span></h3><article class="legalP" id="kapittel-2-paragraf-1-ledd-1">Eier av ethvert brannobjekt skal sørge for at dette er bygget, utstyrt og vedlikeholdt i samsvar med gjeldende lover og forskrifter om forebygging av brann.</article><article class="legalP" id="kapittel-2-paragraf-1-ledd-2">Kravene til brannteknisk utforming og utstyr er ivaretatt når tekniske krav gitt i eller i medhold av gjeldende plan- og bygningslov er oppfylt.</article><article class="legalP" id="kapittel-2-paragraf-1-ledd-3">Det branntekniske sikkerhetsnivået i bygninger bygget i henhold til nyere forskrifter, skal opprettholdes slik som forutsatt i tillatelse etter plan- og bygningsloven § 93.</article><article class="legalP" id="kapittel-2-paragraf-1-ledd-4">Sikkerhetsnivået i eldre bygninger skal oppgraderes til samme nivå som for nyere bygninger så langt dette kan gjennomføres innenfor en praktisk og økonomisk forsvarlig ramme. Oppgraderingen kan skje ved bygningstekniske tiltak, andre risikoreduserende tiltak eller ved en kombinasjon av slike.</article><article class="legalP" id="kapittel-2-paragraf-1-ledd-5">Dersom andre har bruksrett til brannobjektet plikter eier å etablere de nødvendige samarbeidsordninger med virksomhet/bruker for å sikre etterlevelse av denne bestemmelsen.</article><article class="legalP" id="kapittel-2-paragraf-1-ledd-6">Eiers forpliktelser kan ikke fraskrives gjennom avtale.</article></article><article class="legalArticle" data-lovdata-URL="LTI/forskrift/2002-06-26-847/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Generelle krav til virksomhet/bruker</span></h3><article class="legalP" id="kapittel-2-paragraf-2-ledd-1">Virksomhet/bruker av brannobjekt skal innrette seg slik at brann ikke lett kan oppstå og slik at sikringstiltak og sikringsinnretninger virker som forutsatt.</article><article class="legalP" id="kapittel-2-paragraf-2-ledd-2">Virksomhet/bruker skal påse at bygningstekniske brannverntiltak og øvrige sikringstiltak ikke forringes. Virksomhet/bruker skal rapportere til eier alle forhold av betydning for brannsikkerheten.</article></article><article class="legalArticle" data-lovdata-URL="LTI/forskrift/2002-06-26-847/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Rømning av personer</span></h3><article class="legalP" id="kapittel-2-paragraf-3-ledd-1">Eier av ethvert brannobjekt skal sørge for at rømningsveiene til enhver tid dekker behovet for rask og sikker rømning.</article><article class="legalP" id="kapittel-2-paragraf-3-ledd-2">Eier skal i brannobjekt, der det er nødvendig, sørge for at rømningsveiene har et tilfredsstillende ledesystem.</article></article><article class="legalArticle" data-lovdata-URL="LTI/forskrift/2002-06-26-847/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Ettersyn og vedlikehold av installasjoner, utstyr, bygningsdeler, fyringsanlegg mv.</span></h3><article class="legalP" id="kapittel-2-paragraf-4-ledd-1">Eier av ethvert brannobjekt skal, der det er nødvendig, sørge for at kvalifisert personell foretar jevnlig kontroll, ettersyn og vedlikehold av installasjoner, utstyr, konstruksjoner m.m. for å forhindre teknisk forfall som kan redusere brannsikkerheten.</article><article class="legalP" id="kapittel-2-paragraf-4-ledd-2">Eier må sørge for at røyk- og branncellebegrensende bygningsdeler er intakte og ikke svekket av hull, samt at konstruksjoner hvor det er krav om brannmotstand virker som forutsatt. Kanaler, rør og lignende som krysser røyk- og branncellebegrensende bygningsdeler, og gjennomføringer for disse, skal være utført slikt at brannmotstanden ikke reduseres.</article><article class="legalP" id="kapittel-2-paragraf-4-ledd-3">Eier skal melde fra til kommunen når det har vært installert nytt ildsted eller foretatt andre vesentlige endringer ved fyringsanlegget.</article><article class="legalP" id="kapittel-2-paragraf-4-ledd-4">Eier må sørge for at skorstein og øvrig fyringsanlegg er intakt og virker som forutsatt. Blir det oppdaget feil eller mangler som åpenbart kan øke risikoen for brann må fyringsanlegget ikke brukes.</article></article><article class="legalArticle" data-lovdata-URL="LTI/forskrift/2002-06-26-847/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Røykvarsler og manuelt slokkeutstyr i bolig</span></h3><article class="legalP" id="kapittel-2-paragraf-5-ledd-1">Eier av bolig skal sørge for at boligen er utstyrt med minst en godkjent røykvarsler, plassert slik at den høres tydelig på alle soverommene når dører er lukket.</article><article class="legalP" id="kapittel-2-paragraf-5-ledd-2">Eier skal også sørge for at boligen er utstyrt med manuelt slokkeutstyr som kan benyttes i alle rom.</article></article><article class="legalArticle" data-lovdata-URL="LTI/forskrift/2002-06-26-847/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Atkomst for feiing</span></h3><article class="legalP" id="kapittel-2-paragraf-6-ledd-1">Eier skal, etter varsel om feiing, sørge for at hele fyringsanlegget er tilgjengelig for feiing, samt utstyrt og innrettet slik at det kan feies på tilfredsstillende måte.</article><article class="legalP" id="kapittel-2-paragraf-6-ledd-2">Eier av bygninger hvor feiing av røykkanal foretas fra tak, skal sørge for at feieren har tilfredsstillende atkomst opp til og på taket.</article><article class="legalP" id="kapittel-2-paragraf-6-ledd-3">Hvor feiing ikke skjer fra tak, skal eier sørge for at feieren har tilfredsstillende atkomst til røykkanal.</article><article class="legalP" id="kapittel-2-paragraf-6-ledd-4">Eier skal sørge for at feieren har tilfredsstillende atkomst til sotluke eller tilsvarende egnet innretning for sotuttak.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2002-06-26-847/KAPITTEL_3"><h2>Kap. 3. Krav til organisatoriske tiltak i særskilte brannobjekter</h2><article class="legalArticle" data-lovdata-URL="LTI/forskrift/2002-06-26-847/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Dokumentasjon av sikkerhet</span></h3><article class="legalP" id="kapittel-3-paragraf-1-ledd-1">Eier av særskilt brannobjekt skal sørge for at brannsikkerheten er tilfredsstillende dokumentert. Dokumentasjonen skal omfatte tekniske og organisatoriske tiltak, herunder vedlikeholds- og interne kontrollrutiner.</article><article class="legalP" id="kapittel-3-paragraf-1-ledd-2">Dersom eier ikke selv er bruker av brannobjektet skal virksomhet/bruker sørge for dokumentasjonen av organisatoriske tiltak.</article><article class="legalP" id="kapittel-3-paragraf-1-ledd-3">Dokumentasjonen skal på oppfordring legges frem for tilsynsmyndighetene, som kan kreve ytterligere dokumentasjon.</article></article><article class="legalArticle" data-lovdata-URL="LTI/forskrift/2002-06-26-847/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Brannvernleder</span></h3><article class="legalP" id="kapittel-3-paragraf-2-ledd-1">For ethvert særskilt brannobjekt skal det være en brannvernleder som skal ivareta brannvernet, og som tilsynsmyndigheten kan forholde seg til. Brannvernleder kan være eier selv eller en representant for eier.</article><article class="legalP" id="kapittel-3-paragraf-2-ledd-2">Brannvernleder skal delta under varslet tilsyn og ha tilstrekkelig kunnskap om brannvernlovgivningen og om de branntekniske og organisatoriske forhold i objektet, samt brannvesenets innsatsmuligheter.</article><article class="legalP" id="kapittel-3-paragraf-2-ledd-3">Utpeking av brannvernleder fritar ikke eier eller virksomhet/bruker fra de plikter som ellers følger av forskriften.</article></article><article class="legalArticle" data-lovdata-URL="LTI/forskrift/2002-06-26-847/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Opplæring og brannøvelser</span></h3><article class="legalP" id="kapittel-3-paragraf-3-ledd-1">I ethvert særskilt brannobjekt skal alle ansatte og ledere ha brannvernopplæring og gjennomføre regelmessige brannøvelser som står i forhold til risikoen i objektet. Nyansatte og vikarer skal ha tilstrekkelig informasjon om opptreden i en brannsituasjon før de settes i arbeid.</article></article><article class="legalArticle" data-lovdata-URL="LTI/forskrift/2002-06-26-847/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Instrukser og planer mv.</span></h3><article class="legalP" id="kapittel-3-paragraf-4-ledd-1">Virksomhet/bruker av ethvert særskilt brannobjekt skal utarbeide og iverksette ordensregler og instrukser som regulerer brannforebyggende og -bekjempende tiltak.</article><article class="legalP" id="kapittel-3-paragraf-4-ledd-2">For særskilte brannobjekter hvor brann kan medføre tap av mange liv, skal det i tillegg utarbeides rednings- og beredskapsplaner. Tilsynsmyndigheten kan kreve at dette skal utarbeides også for andre type objekter.</article><article class="legalP" id="kapittel-3-paragraf-4-ledd-3">Alle ordensregler, instrukser og planer skal jevnlig vedlikeholdes og revideres.</article><article class="legalP" id="kapittel-3-paragraf-4-ledd-4">På alle gjesterom i overnattingssteder skal det være oppslag som angir rømningsveier og forholdsregler ved brann.</article></article><article class="legalArticle" data-lovdata-URL="LTI/forskrift/2002-06-26-847/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Vakt eller annen overvåkning</span></h3><article class="legalP" id="kapittel-3-paragraf-5-ledd-1">På overnattingssteder, sykehus og pleieistitusjoner skal det være vaktordning som står i forhold til risikoen i objektet. I slike bygg med mer enn 50 sengeplasser skal det være fast nattevakt eller annen likeverdig overvåkning.</article></article><article class="legalArticle" data-lovdata-URL="LTI/forskrift/2002-06-26-847/§3-6" data-name="§3-6" id="kapittel-3-paragraf-6"><h3 class="legalArticleHeader"><span class="legalArticleValue">§ 3-6</span>. <span class="legalArticleTitle">Unormal eller sterkt varierende risiko</span></h3><article class="legalP" id="kapittel-3-paragraf-6-ledd-1">Virksomhet/bruker skal ved drifts- og bruksforhold som kan lede til markert økning i fare for antennelse eller brannspredning, gjennomføre ekstraordinære tiltak som sikrer at risikoen ikke øker. Tilsvarende gjelder dersom tekniske tiltak, bygningsdeler, utstyr, anlegg, mv. eller deler av slike, som er av vesentlig betydning for brannsikkerheten settes ut av funksjon i perioder.</article><article class="legalP" id="kapittel-3-paragraf-6-ledd-2">Eier og virksomhet/bruker skal i fellesskap etter brann, branntilløp e.l. iverksette nødvendige undersøkelser for å avdekke eventuelle mangler ved brannsikkerheten, samt iverksette ekstraordinære brannverntiltak inntil risikoen er normalisert.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2002-06-26-847/KAPITTEL_4"><h2>Kap. 4. Krav til tekniske tiltak i særskilte brannobjekter</h2><article class="legalArticle" data-lovdata-URL="LTI/forskrift/2002-06-26-847/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Personsikkerhet</span></h3><article class="legalP" id="kapittel-4-paragraf-1-ledd-1">Eier skal etter en risikovurdering sørge for å sikre tilstrekkelig rømningstid for personer gjennom tekniske tiltak som ledesystemer, brannalarmanlegg, manuelt slokkeutstyr og egnede stasjonære slokkeanlegg i henhold til § 2-1 annet ledd.</article><article class="legalP" id="kapittel-4-paragraf-1-ledd-2">Kommunen kan kreve at brannalarmanlegg skal knyttes til alarmsentral eller direkte til nødalarmeringssentral.</article></article><article class="legalArticle" data-lovdata-URL="LTI/forskrift/2002-06-26-847/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Materiell sikkerhet</span></h3><article class="legalP" id="kapittel-4-paragraf-2-ledd-1">Eier skal sørge for å installere egnet stasjonært slokkeanlegg der dette er nødvendig for å hindre tap av store materielle verdier.</article></article><article class="legalArticle" data-lovdata-URL="LTI/forskrift/2002-06-26-847/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Slokkevann</span></h3><article class="legalP" id="kapittel-4-paragraf-3-ledd-1">Eier av industri- og næringsvirksomheter skal innenfor eget område sørge for fordeling av slokkevann, slik at det er lett tilgjengelig atkomst til tilstrekkelig vann ved slokkeinnsats.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2002-06-26-847/KAPITTEL_5"><h2>Kap. 5. Kommunens brannforebyggende oppgaver</h2><article class="legalArticle" data-lovdata-URL="LTI/forskrift/2002-06-26-847/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Samarbeid</span></h3><article class="legalP" id="kapittel-5-paragraf-1-ledd-1">Kommunen skal sørge for at brannvesenet samarbeider med andre aktuelle myndigheter, slik at lover og forskrifter gitt for å kontrollere brannrisikoen anvendes samordnet.</article></article><article class="legalArticle" data-lovdata-URL="LTI/forskrift/2002-06-26-847/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Planer, rapportering m.m.</span></h3><article class="legalP" id="kapittel-5-paragraf-2-ledd-1">Kommunen skal sørge for at:<ul class="defaultList"><li data-li-identifier="a." data-name="a."><article class="listArticle" id="kapittel-5-paragraf-2-ledd-1-punkt-1"><article class="legalP" id="kapittel-5-paragraf-2-ledd-1-punkt-1-ledd-1">en tilstrekkelig del av brannvesenets samlede ressurser disponeres til forebyggende og kontrollerende arbeid</article></article></li><li data-li-identifier="b." data-name="b."><article class="listArticle" id="kapittel-5-paragraf-2-ledd-1-punkt-2"><article class="legalP" id="kapittel-5-paragraf-2-ledd-1-punkt-2-ledd-1">det foreligger ajourførte fortegnelser over særskilte brannobjekter og fyringsanlegg</article></article></li><li data-li-identifier="c." data-name="c."><article class="listArticle" id="kapittel-5-paragraf-2-ledd-1-punkt-3"><article class="legalP" id="kapittel-5-paragraf-2-ledd-1-punkt-3-ledd-1">det hvert år utarbeides en plan over aktuelle brannverntiltak, herunder gjennomføring av tilsyn med særskilte brannobjekt og feiing og tilsyn med fyringsanlegg for det etterfølgende år. Planen skal inngå i kommunens systematiske helse-, miljø- og sikkerhetsarbeid</article></article></li><li data-li-identifier="d." data-name="d."><article class="listArticle" id="kapittel-5-paragraf-2-ledd-1-punkt-4"><article class="legalP" id="kapittel-5-paragraf-2-ledd-1-punkt-4-ledd-1">det innen 1. mars hvert år utarbeides en rapport over hvilke tiltak, herunder tilsyn med særskilte brannobjekt og feiing og kontroll med fyringsanlegg som er gjennomført det foregående år, samt om hvordan eiere/brukere av brannobjekter i kommunen gjør framskritt med brannvernarbeidet. Rapporten skal inngå i kommunens systematiske helse-, miljø- og sikkerhetsarbeid.</article></article></li></ul></article></article><article class="legalArticle" data-lovdata-URL="LTI/forskrift/2002-06-26-847/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Motivasjons- og informasjonstiltak</span></h3><article class="legalP" id="kapittel-5-paragraf-3-ledd-1">Kommunen skal sørge for at brannvesenet gjennomfører motivasjons- og informasjonstiltak om faren for, og ved brann, om forebyggende brannverntiltak og opptreden i tilfelle brann.</article></article><article class="legalArticle" data-lovdata-URL="LTI/forskrift/2002-06-26-847/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Vannforsyning</span></h3><article class="legalP" id="kapittel-5-paragraf-4-ledd-1">Kommunen skal sørge for at den kommunale vannforsyning fram til tomtegrense i tettbygd strøk er tilstrekkelig til å dekke brannvesenets behov for slokkevann.</article><article class="legalP" id="kapittel-5-paragraf-4-ledd-2">I boligstrøk o.l. hvor spredningsfaren er liten er det tilstrekkelig at kommunens brannvesen disponerer passende tankbil.</article><article class="legalP" id="kapittel-5-paragraf-4-ledd-3">I områder som reguleres til virksomhet hvor sprinkling er aktuelt, skal kommunen sørge for at det er tilstrekkelig vannforsyning til å dekke behovet.</article></article><article class="legalArticle" data-lovdata-URL="LTI/forskrift/2002-06-26-847/§5-5" data-name="§5-5" id="kapittel-5-paragraf-5"><h3 class="legalArticleHeader"><span class="legalArticleValue">§ 5-5</span>. <span class="legalArticleTitle">Atkomst for brannvesenet</span></h3><article class="legalP" id="kapittel-5-paragraf-5-ledd-1">Kommunen skal, så langt det er mulig, sørge for at brannvesenet i brannsituasjoner har atkomst til bygninger, samt oppstillingsmuligheter m.m. for materiellet.</article><article class="legalP" id="kapittel-5-paragraf-5-ledd-2">Ved bygninger hvor det er en forutsetning at rømning skal skje via brannvesenets redningsmateriell, skal det være kjøreatkomst slik at materiellet kan kjøres frem til de aktuelle redningsstedene.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2002-06-26-847/KAPITTEL_6"><h2>Kap. 6. Tilsyn</h2><article class="legalArticle" data-lovdata-URL="LTI/forskrift/2002-06-26-847/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Varsel om tilsyn</span></h3><article class="legalP" id="kapittel-6-paragraf-1-ledd-1">Tilsyn skal som en hovedregel være meldt på forhånd. Uanmeldt tilsyn kan finne sted ved behov. Ved meldt tilsyn i særskilte brannobjekter skal brannvernleder delta.</article></article><article class="legalArticle" data-lovdata-URL="LTI/forskrift/2002-06-26-847/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Gjennomføring av tilsyn og saksbehandling</span></h3><article class="legalP" id="kapittel-6-paragraf-2-ledd-1">Den som utfører tilsyn skal foreta en vurdering av om alle forhold som kan påvirke risikoen for brann og om de tiltak som er iverksatt for å begrense konsekvensene ved en eventuell brann er tilstrekkelige. Etter utført tilsyn skal det utarbeides en rapport som angir avvik fra krav til brannsikringen, anmerkninger samt opplyse om behov for nye sikringstiltak. Rapporten skal straks sendes eier eller virksomhet/bruker ved brannvernleder, som skal gi en tilfredsstillende tilbakemelding innen gitt frist på når og hvordan de påpekte avvik vil bli rettet opp.</article><article class="legalP" id="kapittel-6-paragraf-2-ledd-2">Blir det ikke gitt tilfredsstillende tilbakemelding på tilsynsrapporten innen fristen skal tilsynsmyndigheten gi de pålegg som er nødvendige for å oppnå tilfredsstillende brannsikkerhet.</article><article class="legalP" id="kapittel-6-paragraf-2-ledd-3">Tilsyn etter første ledd kan erstattes med:<ul class="defaultList"><li data-li-identifier="a." data-name="a."><article class="listArticle" id="kapittel-6-paragraf-2-ledd-3-punkt-1"><article class="legalP" id="kapittel-6-paragraf-2-ledd-3-punkt-1-ledd-1">egenmelding fra objekteier når det er dokumentert at brannsikkerheten i objektet er tilfredsstillende og det ikke har skjedd vesentlige endringer siden forrige tilsyn.</article></article></li><li data-li-identifier="b." data-name="b."><article class="listArticle" id="kapittel-6-paragraf-2-ledd-3-punkt-2"><article class="legalP" id="kapittel-6-paragraf-2-ledd-3-punkt-2-ledd-1">et satsingsområde hvor brannvesenet kun fører tilsyn med ett eller flere bestemte brannverntiltak for en utvalgt gruppe objekter av type a.</article></article></li></ul></article><article class="legalP" id="kapittel-6-paragraf-2-ledd-4">Tilbakemelding etter egenmelding fra eier gis på hensiktsmessig måte.</article><article class="legalP" id="kapittel-6-paragraf-2-ledd-5">Avdekker tilsynet grove brudd på annen lovgivning skal vedkommende myndighet varsles.</article></article><article class="legalArticle" data-lovdata-URL="LTI/forskrift/2002-06-26-847/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Hyppighet</span></h3><article class="legalP" id="kapittel-6-paragraf-3-ledd-1">Kommunen skal sørge for at det gjennomføres tilsyn i alle særskilte brannobjekter med følgende hyppighet:<ul class="defaultList"><li data-li-identifier="-" data-name="-"><article class="listArticle" id="kapittel-6-paragraf-3-ledd-1-punkt-1"><article class="legalP" id="kapittel-6-paragraf-3-ledd-1-punkt-1-ledd-1">Objekter av type a og b: minst én gang hvert år.</article></article></li><li data-li-identifier="-" data-name="-"><article class="listArticle" id="kapittel-6-paragraf-3-ledd-1-punkt-2"><article class="legalP" id="kapittel-6-paragraf-3-ledd-1-punkt-2-ledd-1">Objekter av type c: minst én gang hvert fjerde år.</article></article></li></ul></article><article class="legalP" id="kapittel-6-paragraf-3-ledd-2">Ved tilsyn etter § 6-2 tredje ledd skal tilsyn etter § 6-2 første ledd gjennomføres minst hvert annet år for objekter av type a og hvert fjerde år for objekter av type b.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2002-06-26-847/KAPITTEL_7"><h2>Kap. 7. Feiing og tilsyn med fyringsanlegg</h2><article class="legalArticle" data-lovdata-URL="LTI/forskrift/2002-06-26-847/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Varsel om feiing og tilsyn</span></h3><article class="legalP" id="kapittel-7-paragraf-1-ledd-1">Eier eller representant for eier av fyringsanlegget skal varsles før feiing og før tilsyn, og kan pålegges å varsle andre brukere av vedkommende bygning.</article></article><article class="legalArticle" data-lovdata-URL="LTI/forskrift/2002-06-26-847/§7-2" data-name="§7-2" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Gjennomføring av feiing og tilsyn</span></h3><article class="legalP" id="kapittel-7-paragraf-2-ledd-1">Feiingen skal utføres på en faglig tilfredsstillende måte med minst mulig ulempe for beboerne. Etter endt feiing skal feieren sørge for at all sot blir fjernet og anbrakt på egnet sted.</article><article class="legalP" id="kapittel-7-paragraf-2-ledd-2">Feieren skal under feiing og tilsyn vurdere forhold ved fyringsanlegget som har betydning for brannsikkerheten eller atkomsten. Ved avvik som ikke kan rettes på stedet, skal feieren gi en skriftlig tilbakemelding til eier, eller representant for eier om disse med frist for retting eller tilbakemelding om når retting blir gjennomført.</article><article class="legalP" id="kapittel-7-paragraf-2-ledd-3">Dersom retting ikke blir gjennomført, skal tilsynsmyndigheten gi de nødvendige pålegg.</article></article><article class="legalArticle" data-lovdata-URL="LTI/forskrift/2002-06-26-847/§7-3" data-name="§7-3" id="kapittel-7-paragraf-3"><h3 class="legalArticleHeader"><span class="legalArticleValue">§ 7-3</span>. <span class="legalArticleTitle">Hyppighet</span></h3><article class="legalP" id="kapittel-7-paragraf-3-ledd-1">Kommunen skal sørge for at alle røykkanaler i fyringsanlegg for oppvarming av rom og bygninger blir feid etter behov og minst én gang hvert fjerde år.</article><article class="legalP" id="kapittel-7-paragraf-3-ledd-2">Kommunen skal sørge for at det føres tilsyn, med at fyringsanlegget for oppvarming av rom og bygninger er intakt, fungerer som forutsatt og ikke forårsaker brann eller annen skade, etter behov og minst én gang hver fjerde år.</article><article class="legalP" id="kapittel-7-paragraf-3-ledd-3">Kommunen kan bestemme at feiing og tilsyn skal foretas hyppigere, samt i det enkelte tilfelle bestemme feiing og tilsyn skal gjennomføres også for andre røykkanaler og fyringsanlegg.</article><article class="legalP" id="kapittel-7-paragraf-3-ledd-4">Kommunen skal sørge for at det etter brann eller eksplosjon i eller i tilknytning til et fyringsanlegg blir foretatt kontroll av anlegget.</article><article class="legalP" id="kapittel-7-paragraf-3-ledd-5">Kommunestyret selv kan gjennom lokal forskrift fastsette om og hvor ofte feiing og tilsyn skal foretas i fyringsanlegg som benyttes til oppvarming av bebyggelse som kun bebos korte deler av året.</article></article><article class="legalArticle" data-lovdata-URL="LTI/forskrift/2002-06-26-847/§7-4" data-name="§7-4" id="kapittel-7-paragraf-4"><h3 class="legalArticleHeader"><span class="legalArticleValue">§ 7-4</span>. <span class="legalArticleTitle">Kontraktsutført feiing og tilsyn og egen feiing</span></h3><article class="legalP" id="kapittel-7-paragraf-4-ledd-1">Kommunen kan inngå kontrakt om feiing og tilsyn med fyringsanlegg med feier som har mesterbrev eller tilsvarende kvalifikasjoner.</article><article class="legalP" id="kapittel-7-paragraf-4-ledd-2">Kommunen kan etter søknad gi eier eller bruker, som har nødvendig kompetanse innen feierfaget, tillatelse til selv å utføre feiing av store fyringsanlegg for oppvarming av rom og bygninger. Slik feiing skal dokumenteres.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2002-06-26-847/KAPITTEL_8"><h2>Kap. 8. Andre brannforebyggende plikter</h2><article class="legalArticle" data-lovdata-URL="LTI/forskrift/2002-06-26-847/§8-1" data-name="§8-1" id="kapittel-8-paragraf-1"><h3 class="legalArticleHeader"><span class="legalArticleValue">§ 8-1</span>. <span class="legalArticleTitle">Arbeid som medfører risiko for brann</span></h3><article class="legalP" id="kapittel-8-paragraf-1-ledd-1">Sveising og andre liknende arbeider som medfører risiko for brann skal om mulig foregå på fast arbeidssted som er særskilt innrettet for å forebygge og begrense brann.</article><article class="legalP" id="kapittel-8-paragraf-1-ledd-2">Den som utfører slike arbeider på midlertidig arbeidssted, herunder taktekking, skal utvise særlig aktsomhet, treffe nødvendige forebyggende tiltak for å unngå brann og tiltak for å kunne slokke brann.</article></article><article class="legalArticle" data-lovdata-URL="LTI/forskrift/2002-06-26-847/§8-2" data-name="§8-2" id="kapittel-8-paragraf-2"><h3 class="legalArticleHeader"><span class="legalArticleValue">§ 8-2</span>. <span class="legalArticleTitle">Bruk av ild utendørs</span></h3><article class="legalP" id="kapittel-8-paragraf-2-ledd-1">Det er forbudt å gjøre opp ild eller behandle ting som representerer en brannfare utendørs under slike forhold eller på slik måte at det kan føre til brann. Oppgjort ild må ikke forlates før den er fullstendig slokt.</article><article class="legalP" id="kapittel-8-paragraf-2-ledd-2">Ved flatebrenning eller brenning av hogstavfall i skogmark samt gras- og lyngsviing i eller i nærheten av skogmark, skal det være en ansvarlig leder som skal utarbeide planer, og sørge for at brenningen gjennomføres på en forsvarlig måte. I god tid før brenningen foretas skal det sendes melding til leder av brannvesenet.</article><article class="legalP" id="kapittel-8-paragraf-2-ledd-3">Med unntak av brenning som nevnt i annet ledd er det i tidsrommet 15. april – 15. september forbudt å gjøre ild i eller i nærheten av skogmark uten tillatelse fra kommunen. Kommunestyret selv kan gjennom lokal forskrift fravike dette forbudet dersom lokale forhold tilsier det.</article></article><article class="legalArticle" data-lovdata-URL="LTI/forskrift/2002-06-26-847/§8-3" data-name="§8-3" id="kapittel-8-paragraf-3"><h3 class="legalArticleHeader"><span class="legalArticleValue">§ 8-3</span>. <span class="legalArticleTitle">Brannfarlig avfall</span></h3><article class="legalP" id="kapittel-8-paragraf-3-ledd-1">Aske, sot og annet brannfarlig avfall må håndteres på en forsvarlig måte slik at brann ikke oppstår.</article><article class="legalP" id="kapittel-8-paragraf-3-ledd-2">Kommunestyret selv kan gjennom lokal forskrift fastsette nærmere bestemmelser for håndtering av brannfarlig avfall.</article></article><article class="legalArticle" data-lovdata-URL="LTI/forskrift/2002-06-26-847/§8-4" data-name="§8-4" id="kapittel-8-paragraf-4"><h3 class="legalArticleHeader"><span class="legalArticleValue">§ 8-4</span>. <span class="legalArticleTitle">Oppbevaring av giftige og etsende varer, komprimerte gasser mv.</span></h3><article class="legalP" id="kapittel-8-paragraf-4-ledd-1">Oppbevaring av giftige eller etsende varer, komprimerte gasser o.l. som under brann kan medføre særlig fare, større opplag av brensel eller trelast og annet med stor brannbelastning skal meldes til leder av brannvesenet. Kommunen kan frita for meldeplikten for mindre opplag. Kommunen kan fastsette nærmere vilkår for oppbevaringen eller fastsette begrensinger i oppbevaring, dersom varene etter forholdene på stedet finnes å medføre særlig fare for eller ved brann eller eksplosjon.</article></article><article class="legalArticle" data-lovdata-URL="LTI/forskrift/2002-06-26-847/§8-5" data-name="§8-5" id="kapittel-8-paragraf-5"><h3 class="legalArticleHeader"><span class="legalArticleValue">§ 8-5</span>. <span class="legalArticleTitle">Andre forebyggende plikter</span></h3><article class="legalP" id="kapittel-8-paragraf-5-ledd-1">Eier av jernbaneanlegg, kraftledning o.l. skal sørge for å gjennomføre tiltak for å hindre at innretningene forårsaker brann i omliggende vegetasjon.</article></article></section><section class="section" data-name="kap9" id="kapittel-9" data-lovdata-URL="LTI/forskrift/2002-06-26-847/KAPITTEL_9"><h2>Kap. 9. Omsetning og bruk av visse typer brannvernutstyr og apparater</h2><article class="legalArticle" data-lovdata-URL="LTI/forskrift/2002-06-26-847/§9-1" data-name="§9-1" id="kapittel-9-paragraf-1"><h3 class="legalArticleHeader"><span class="legalArticleValue">§ 9-1</span>. <span class="legalArticleTitle">Håndslokker og røykvarsler</span></h3><article class="legalP" id="kapittel-9-paragraf-1-ledd-1">Det er ikke tillatt å omsette håndslokkere med mindre apparatet er godkjent som type av anerkjent sertifiseringsorgan.</article><article class="legalP" id="kapittel-9-paragraf-1-ledd-2">Det er ikke tillatt å omsette røykvarsler med mindre denne er godkjent som type.</article><article class="legalP" id="kapittel-9-paragraf-1-ledd-3">Direktoratet for brann- og elsikkerhet kan fastsette krav til innretningenes konstruksjon, virkeområde og effektivitet m.m. og kan fastsette regler for tilvirkningskontroll.</article></article><article class="legalArticle" data-lovdata-URL="LTI/forskrift/2002-06-26-847/§9-2" data-name="§9-2" id="kapittel-9-paragraf-2"><h3 class="legalArticleHeader"><span class="legalArticleValue">§ 9-2</span>. <span class="legalArticleTitle">Flyttbare apparater til oppvarming</span></h3><article class="legalP" id="kapittel-9-paragraf-2-ledd-1">Flyttbare apparater til oppvarming som forbrenner brannfarlige vare, må bare brukes under tilsyn i godt ventilert rom. Det er forbudt å bruke slike apparater i rom der mennesker sover, i forsamlingslokaler, overnattingssteder, sykehus og andre pleieinstitusjoner, omsorgsboliger, skoler, salgslokaler, lager m.m.</article></article></section><section class="section" data-name="kap10" id="kapittel-10" data-lovdata-URL="LTI/forskrift/2002-06-26-847/KAPITTEL_10"><h2>Kap. 10. Avsluttende bestemmelser</h2><article class="legalArticle" data-lovdata-URL="LTI/forskrift/2002-06-26-847/§10-1" data-name="§10-1" id="kapittel-10-paragraf-1"><h3 class="legalArticleHeader"><span class="legalArticleValue">§ 10-1</span>. <span class="legalArticleTitle">Tilsynsmyndighet</span></h3><article class="legalP" id="kapittel-10-paragraf-1-ledd-1">Direktoratet for brann- og elsikkerhet fører tilsyn med at bestemmelsene i forskriften blir overholdt.</article><article class="legalP" id="kapittel-10-paragraf-1-ledd-2">Kommunen fører tilsyn på de områder som fremkommer utrykkelig i denne forskriften.</article><article class="legalP" id="kapittel-10-paragraf-1-ledd-3">Ved utøvelsen av tilsyn gjelder bestemmelsene i brann- og eksplosjonsvernlovens § 33 – § 36.</article></article><article class="legalArticle" data-lovdata-URL="LTI/forskrift/2002-06-26-847/§10-2" data-name="§10-2" id="kapittel-10-paragraf-2"><h3 class="legalArticleHeader"><span class="legalArticleValue">§ 10-2</span>. <span class="legalArticleTitle">Klage</span></h3><article class="legalP" id="kapittel-10-paragraf-2-ledd-1">Departementet er klageinstans for vedtak fattet av Direktoratet for brann- og elsikkerhet.</article><article class="legalP" id="kapittel-10-paragraf-2-ledd-2">Direktoratet for brann- og elsikkerhet er klageinstans for vedtak fattet av kommunestyret. For øvrige vedtak truffet av kommunen gjelder forvaltningslovens § 28 annet ledd.</article></article><article class="legalArticle" data-lovdata-URL="LTI/forskrift/2002-06-26-847/§10-3" data-name="§10-3" id="kapittel-10-paragraf-3"><h3 class="legalArticleHeader"><span class="legalArticleValue">§ 10-3</span>. <span class="legalArticleTitle">Reaksjonsmidler</span></h3><article class="legalP" id="kapittel-10-paragraf-3-ledd-1">Ved overtredelse av denne forskriftens bestemmelser eller vedtak fattet i medhold av den, gjelder bestemmelsene i brann- og eksplosjonsvernlovens § 37 – § 40 samt § 42.</article></article><article class="legalArticle" data-lovdata-URL="LTI/forskrift/2002-06-26-847/§10-4" data-name="§10-4" id="kapittel-10-paragraf-4"><h3 class="legalArticleHeader"><span class="legalArticleValue">§ 10-4</span>. <span class="legalArticleTitle">Fravik</span></h3><article class="legalP" id="kapittel-10-paragraf-4-ledd-1">Direktoratet for brann- og elsikkerhet kan fravike bestemmelsene i forskriften når særlige grunner foreligger. Det kan settes særskilte betingelser for slike fravik.</article></article><article class="legalArticle" data-lovdata-URL="LTI/forskrift/2002-06-26-847/§10-5" data-name="§10-5" id="kapittel-10-paragraf-5"><h3 class="legalArticleHeader"><span class="legalArticleValue">§ 10-5</span>. <span class="legalArticleTitle">Ikrafttredelse, overgangsbestemmelser mv.</span></h3><article class="legalP" id="kapittel-10-paragraf-5-ledd-1">Forskriften trer i kraft 1. juli 2002.</article><article class="legalP" id="kapittel-10-paragraf-5-ledd-2">Fra det tidspunkt forskriften trer i kraft oppheves følgende forskrifter:<ul class="defaultList"><li data-li-identifier="1." data-name="1."><article class="listArticle" id="kapittel-10-paragraf-5-ledd-2-punkt-1"><article class="legalP" id="kapittel-10-paragraf-5-ledd-2-punkt-1-ledd-1">Forskrift av 5. juli 1990 nr. 546 om brannforebyggende tiltak og brannsyn</article></article></li><li data-li-identifier="2." data-name="2."><article class="listArticle" id="kapittel-10-paragraf-5-ledd-2-punkt-2"><article class="legalP" id="kapittel-10-paragraf-5-ledd-2-punkt-2-ledd-1">Midlertidig forskrift av 15. desember 1987 nr. 960 om brannvern m.v.</article></article></li><li data-li-identifier="3." data-name="3."><article class="listArticle" id="kapittel-10-paragraf-5-ledd-2-punkt-3"><article class="legalP" id="kapittel-10-paragraf-5-ledd-2-punkt-3-ledd-1">Forskrift av 15. januar 1998 nr. 33 om feiing og tilsyn med fyringsanlegg.</article></article></li></ul></article><article class="legalP" id="kapittel-10-paragraf-5-ledd-3">Inntil kommunen har fattet nye delegeringsvedtak i henhold til lov om brann- og eksplosjonsvern, og senest innen 31. desember 2002, er fullmakter til lokal gjennomføring lagt til brannsjefen med hjemmel i brann- og eksplosjonsvernlovens § 44. Dette gjelder ikke lovens § 7 tredje ledd, § 13 fjerde ledd og § 28 annet ledd hvor myndigheten er lagt til kommunestyret.</article></article></section></main></body></html>