<!DOCTYPE html><html lang="no"><head><title>Forskrift om endring i forskrift om økonomisk og teknisk rapportering, inntektsramme for nettvirksomheten og tariffer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-12-16-1611</dd><dt class="dokid">DokumentID</dt><dd class="dokid">LTI/forskrift/2002-12-16-1611</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 18</dd><dt class="dateInForce">I kraft fra</dt><dd class="dateInForce">2003-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-03-11-302</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1990-12-07-959/§7-1</li><li>lov/1990-06-29-50/§7-6</li></ul></dd><dt class="dateOfPublication">Kunngjort</dt><dd class="dateOfPublication">2002-12-20</dd><dt class="journalNumber">Journalnummer</dt><dd class="journalNumber">2002-1301</dd><dt class="titleShort">Korttittel</dt><dd class="titleShort">Endr. i forskrift om økonomisk rapportering mv.</dd><dt class="title">Tittel</dt><dd class="title">Forskrift om endring i forskrift om økonomisk og teknisk rapportering, inntektsramme for nettvirksomheten og tariffer.</dd><dt class="miscInformation">Annet om dokumentet</dt><dd class="miscInformation">Fastsatt av Norges vassdrags- og energidirektorat 16. desember 2002 med hjemmel i Kronprinsreg.res. av 7. desember 1990 nr. 959 § 7-1 gitt med hjemmel i lov av 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energilov) § 7-6.</dd><dt class="refid">RefID</dt><dd class="refid">forskrift/2002-12-16-1611</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om økonomisk og teknisk rapportering, inntektsramme for nettvirksomheten og tariffer.<ul class="tocSubUl"><li>I<ul class="tocSubUl"><li>§ 8-4. Tillegg for nyinvesteringer</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-12-16-1611" id="dokument"><h1>Forskrift om endring i forskrift om økonomisk og teknisk rapportering, inntektsramme for nettvirksomheten og tariffer.</h1><section class="section" data-name="kapI" id="kapittel-1" data-lovdata-URL="LTI/forskrift/2002-12-16-1611/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 11. mars 1999 nr. 302 om økonomisk og teknisk rapportering, inntektsramme for nettvirksomheten og tariffer gjøres følgende endringer:</article> <article class="defaultP" margin-top="true">§ 2-6 skal lyde:</article><article class="legalP" id="kapittel-1-ledd-2">Konsesjonærens årsregnskap skal inneholde separat regnskapsinformasjon for nettvirksomheten. Det skal som et minimum opplyses om årlig inntektsramme for eget nett, jf. § 8-3, mer- og mindreinntekt, driftsresultat, avkastningsgrunnlag og avkastning.</article> <article class="defaultP" margin-top="true">§ 3-1 første ledd skal lyde:</article><article class="legalP" id="kapittel-1-ledd-3">Rapporteringen skal gjøres på egne virksomhetsområder som skal inndeles i:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">kraftomsetning</article></article></li><li data-li-identifier="b)" data-name="b)"><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">kraftproduksjon</article></article></li><li data-li-identifier="c)" data-name="c)"><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">sentralnett</article></article></li><li data-li-identifier="d)" data-name="d)"><article class="listArticle" id="kapittel-1-ledd-3-punkt-4"><article class="legalP" id="kapittel-1-ledd-3-punkt-4-ledd-1">regionalnett</article></article></li><li data-li-identifier="e)" data-name="e)"><article class="listArticle" id="kapittel-1-ledd-3-punkt-5"><article class="legalP" id="kapittel-1-ledd-3-punkt-5-ledd-1">distribusjonsnett</article></article></li><li data-li-identifier="f)" data-name="f)"><article class="listArticle" id="kapittel-1-ledd-3-punkt-6"><article class="legalP" id="kapittel-1-ledd-3-punkt-6-ledd-1">tele</article></article></li><li data-li-identifier="g)" data-name="g)"><article class="listArticle" id="kapittel-1-ledd-3-punkt-7"><article class="legalP" id="kapittel-1-ledd-3-punkt-7-ledd-1">øvrig virksomhet.</article></article></li></ul></article> <article class="defaultP" margin-top="true">§ 4-1 skal lyde:</article><article class="legalP" id="kapittel-1-ledd-4">Konsesjonæren skal rapportere fullstendig resultatregnskap i henhold til bestemmelsene i regnskapsloven og god regnskapsskikk. For virksomhetsområdene i henhold til § 3-1 første ledd skal det rapporteres driftsinntekter, driftskostnader og driftsresultat.</article> <article class="defaultP" margin-top="true">§ 5-1 andre ledd skal lyde:</article><article class="legalP" id="kapittel-1-ledd-5">Varige driftsmidler, kundefordringer, lagerbeholdning og leverandørgjeld skal fordeles på virksomhetsområdene i henhold til § 3-1 første ledd. Mer- og mindreinntekt skal fordeles på sentralnett, regionalnett og distribusjonsnett. Øvrige eiendeler og gjeld skal ikke fordeles på virksomhetsområdene.</article> <article class="defaultP" margin-top="true">§ 8-4 første ledd med overskrift skal lyde:</article><article class="futureLegalArticle" data-name="§8-4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8-4</span>. <span class="legalArticleTitle">Tillegg for nyinvesteringer</span></span><article class="legalP" id="kapittel-1-foreslåttparagraf-1-ledd-1">Norges vassdrags- og energidirektorat fastsetter ved enkeltvedtak etter utløpet av det enkelte år et tillegg i inntektsrammen for å i rimelig grad kompensere for at kostnader knyttet til nyinvesteringer som foretas i en reguleringsperiode ikke inngår i kostnadsgrunnlaget for inntektsrammene før i en senere reguleringsperiode.</article></article> <article class="defaultP" margin-top="true">§ 8-4 nye andre og tredje ledd skal lyde:</article><article class="legalP" id="kapittel-1-ledd-6">For distribusjonsnett fastsettes tillegget for det enkelte år med utgangspunkt i et anslag på nødvendige nyinvesteringer, fratrukket anleggsbidrag og eventuelle andre økonomiske bidrag til investeringen, og gjennomsnittlig avstand til oppdateringstidspunktet for kapitalgrunnlaget. Anslaget på nødvendige nyinvesteringer fastsettes på bakgrunn av den relative veksten i antall bygg – inndelt i ulike byggkategorier – i konsesjonsområdet, den relative endringen i levert energi på nasjonalt nivå og nettets nyverdi. Det skal tas hensyn til kostnader for drift og vedlikehold.</article><article class="legalP" id="kapittel-1-ledd-7">For sentral- og regionalnett fastsettes tillegget etter søknad fra netteier. Søknad skal sendes Norges vassdrags- og energidirektorat i forbindelse med søknad om konsesjon etter energiloven § 3-1. Tillegget fastsettes etter at anlegget er meldt idriftsatt. Nivået på tillegget beregnes med utgangspunkt i budsjetterte og faktiske kostnader for det realiserte anlegget, samt de påløpte investeringskostnadenes avstand til oppdateringstidspunktet for kapitalgrunnlaget, med fradrag for anleggsbidrag og eventuelle andre økonomiske bidrag til investeringen. I beregningen kan Norges vassdrags- og energidirektorat ta hensyn til endringer i kostnadene for drift av nettet, økonomiske konsekvenser ved endringer i nivået på ikke-levert energi og nettapskostnader.</article> <article class="defaultP" margin-top="true">§ 8-6 fjerde ledd skal lyde:</article><article class="legalP" id="kapittel-1-ledd-8">Dersom det er en inngående og en utgående saldo på merinntekt, skal det beregnes rentesrente av den beregnede gjennomsnittsrenten på merinntekten. Langsiktig, risikofri rente, jf. § 7-6, skal benyttes som rentesats.</article> <article class="defaultP" margin-top="true">§ 12-3 tredje ledd skal lyde:</article><article class="legalP" id="kapittel-1-ledd-9">På grunnlag av orienteringen fastsetter Norges vassdrags- og energidirektorat en inntektsramme med tilhørende effektivitetskrav for fellesnettet.</article></section><section class="section" data-name="kapII" id="kapittel-2" data-lovdata-URL="LTI/forskrift/2002-12-16-1611/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2003.</article></section></main></body></html>