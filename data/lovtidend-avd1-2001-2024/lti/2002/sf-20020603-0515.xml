<!DOCTYPE html><html lang="no"><head><title>Forskrift om bruk av derivater i forsikring.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-06-03-515</dd><dt class="dokid">DokumentID</dt><dd class="dokid">LTI/forskrift/2002-06-03-515</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 5</dd><dt class="dateInForce">I kraft fra</dt><dd class="dateInForce">2002-06-03</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-10-39/§7-4</li><li>lov/1988-06-10-39/§7-1</li><li>lov/1988-06-10-39/§1-1</li><li>lov/1956-12-07-1/§4</li></ul></dd><dt class="dateOfPublication">Kunngjort</dt><dd class="dateOfPublication">2002-06-07</dd><dt class="journalNumber">Journalnummer</dt><dd class="journalNumber">2002-0468</dd><dt class="titleShort">Korttittel</dt><dd class="titleShort">Forskrift om bruk av derivater i forsikring</dd><dt class="title">Tittel</dt><dd class="title">Forskrift om bruk av derivater i forsikring.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 3. juni 2002 med hjemmel i lov av 10. juni 1988 nr. 39 om forsikringsvirksomhet § 7-4 annet ledd, jf. § 7-1 tredje ledd og § 1-1 annet ledd annet punktum og lov av 7. desember 1956 nr. 1 om tilsynet for kredittinstitusjoner, forsikringsselskaper og verdipapirhandel m.v. § 4. Jf. EØS-avtalen vedlegg IX nr. 7a (direktiv 92/49/EØF artikkel 6 nr. 1 bokstav b) og nr. 12a (direktiv 92/96/EØF artikkel 5 nr. 1 bokstav b).</dd><dt class="refid">RefID</dt><dd class="refid">forskrift/2002-06-03-515</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om bruk av derivater i forsikring.<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Styrets ansvar</li><li>§ 4. Anvendelse av derivater</li><li>§ 5. Udekkede posisjoner</li><li>§ 6. Derivatets underliggende</li><li>§ 7. Gjenkjøpsavtaler</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2002-06-03-515" id="dokument"><h1>Forskrift om bruk av derivater i forsikring.</h1><article class="legalArticle" data-lovdata-URL="LTI/forskrift/2002-06-03-515/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder forsikringsselskapers og pensjonskassers anvendelse av derivater.</article><article class="legalP" id="paragraf-1-ledd-2">Forskriften gjelder også når kapitalforvalteren er en annen enn forsikringsselskapet eller pensjonskassen.</article><article class="legalP" id="paragraf-1-ledd-3">Forskriften gjelder ikke livsforsikring med investeringsvalg som nevnt i forskrift av 18. september 1995 nr. 797 om inndeling i forsikringsklasser som grunnlag for konsesjonstildeling § 1 nr. III. Forskriften gjelder likevel forvaltning av eiendeler tilknyttet avkastningsgaranti i livsforsikring med investeringsvalg.</article></article><article class="legalArticle" data-lovdata-URL="LTI/forskrift/2002-06-03-515/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskrift betyr<ul class="defaultList"><li data-li-identifier="-" data-name="-"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">«<i>selskap</i>»: forsikringsselskap eller pensjonskasse</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">«<i>derivat</i>»: finansielt instrument etter lov av 19. juni 1997 nr. 79 om verdipapirhandel § 1-2 annet ledd nr. 4-8.</article></article></li></ul></article></article><article class="legalArticle" data-lovdata-URL="LTI/forskrift/2002-06-03-515/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Styrets ansvar</span></h2><article class="legalP" id="paragraf-3-ledd-1">Før et selskap anvender derivater i kapitalforvaltningen, må selskapets styre:<ul class="defaultList"><li data-li-identifier="-" data-name="-"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">sikre at det i styret og selskapets administrasjon foreligger tilstrekkelige kunnskaper om og erfaring med derivatenes virkemåte og risikoegenskaper,</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">fastsette den overordnede strategi for anvendelsen av derivater, herunder tilsiktet risikoprofil, og</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">fastsette risikorammer og sørge for at det foreligger et tilfredsstillende system for måling og rapportering av risiko.</article></article></li></ul></article></article><article class="legalArticle" data-lovdata-URL="LTI/forskrift/2002-06-03-515/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Anvendelse av derivater</span></h2><article class="legalP" id="paragraf-4-ledd-1">Derivater kan bare anvendes som angitt i denne paragraf.</article><article class="legalP" id="paragraf-4-ledd-2">Derivater kan anvendes i den utstrekning de bidrar til å redusere selskapets risiko.</article><article class="legalP" id="paragraf-4-ledd-3">Verdien av derivatene og verdien av de deler av selskapets eiendeler eller forpliktelser som derivatene skal redusere risikoen på, skal ha vesentlig negativ samvariasjon.</article><article class="legalP" id="paragraf-4-ledd-4">Derivater kan anvendes i den utstrekning de gjør det mulig å forvalte selskapets eiendeler og forpliktelser mer effektivt uten at selskapets risiko økes merkbart.</article></article><article class="legalArticle" data-lovdata-URL="LTI/forskrift/2002-06-03-515/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Udekkede posisjoner</span></h2><article class="legalP" id="paragraf-5-ledd-1">Utstedelse av kjøpsopsjon og salg på termin kan bare finne sted når selskapet eier eller har tilgang til derivatets underliggende.</article></article><article class="legalArticle" data-lovdata-URL="LTI/forskrift/2002-06-03-515/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Derivatets underliggende</span></h2><article class="legalP" id="paragraf-6-ledd-1">Et selskap kan bare anvende derivater når derivatets underliggende er notert på børs eller når det på annen måte foreligger en betydelig handel med betryggende kursfastsettelse.</article></article><article class="legalArticle" data-lovdata-URL="LTI/forskrift/2002-06-03-515/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Gjenkjøpsavtaler</span></h2><article class="legalP" id="paragraf-7-ledd-1">Et selskap kan bare anvende avtaler om salg av et finansielt instrument i kombinasjon med terminkjøp av det samme finansielle instrument når eiendomsretten til det finansielle instrument overdras fullstendig mellom partene i avtalen.</article></article><article class="legalArticle" data-lovdata-URL="LTI/forskrift/2002-06-03-515/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft straks.</article></article></main></body></html>