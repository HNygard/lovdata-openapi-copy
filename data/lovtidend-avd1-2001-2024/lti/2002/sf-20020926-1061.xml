<!DOCTYPE html><html lang="no"><head><title>Forskrift om forsøk med konkurranse om arbeidsformidling.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-09-26-1061</dd><dt class="dokid">DokumentID</dt><dd class="dokid">LTI/forskrift/2002-09-26-1061</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 12</dd><dt class="dateInForce">I kraft fra</dt><dd class="dateInForce">2002-10-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1947-06-27-9/§17</li></ul></dd><dt class="dateOfPublication">Kunngjort</dt><dd class="dateOfPublication">2002-10-04</dd><dt class="journalNumber">Journalnummer</dt><dd class="journalNumber">2002-0955</dd><dt class="titleShort">Korttittel</dt><dd class="titleShort">Forskrift om konkurranse om arbeidsformidling</dd><dt class="title">Tittel</dt><dd class="title">Forskrift om forsøk med konkurranse om arbeidsformidling.</dd><dt class="miscInformation">Annet om dokumentet</dt><dd class="miscInformation">Fastsatt av Arbeids- og administrasjonsdepartementet 26. september 2002 med hjemmel i lov av 27. juni 1947 nr. 9 om tiltak til å fremme sysselsetting § 17.</dd><dt class="refid">RefID</dt><dd class="refid">forskrift/2002-09-26-1061</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forsøk med konkurranse om arbeidsformidling.<ul class="tocSubUl"><li>I<ul class="tocSubUl"><li>§ 1. Forsøkets formål og innhold</li><li>§ 2. Målgrupper</li><li>§ 3. Valg av tilbydere</li><li>§ 4. Krav til tilbyder</li><li>§ 5. Ytelser til personer i målgruppene</li><li>§ 6. Kontroll og sanksjoner</li><li>§ 7. Taushetsplikt</li><li>§ 8. Varighet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-09-26-1061" id="dokument"><h1>Forskrift om forsøk med konkurranse om arbeidsformidling.</h1><section class="section" data-name="kapI" id="kapittel-1" data-lovdata-URL="LTI/forskrift/2002-09-26-1061/KAPITTEL_1"><h2 data-text-align="center">I</h2><article class="legalArticle" data-lovdata-URL="LTI/forskrift/2002-09-26-1061/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Forsøkets formål og innhold</span></h3><article class="legalP" id="kapittel-1-paragraf-1-ledd-1">Formålet med forsøket er å få flere personer i jobb gjennom å prøve ut et bredere spekter av tilbydere og tiltak overfor personer som krever ekstra tilrettelegging og oppfølging i arbeidsmarkedet.</article><article class="legalP" id="kapittel-1-paragraf-1-ledd-2">Forsøket innebærer at private og offentlige tilbydere mot vederlag skal arbeide for å få personer i målgruppene i ordinært arbeid. Aetat skal ikke være blant tilbyderne.</article><article class="legalP" id="kapittel-1-paragraf-1-ledd-3">Personer i målgruppene skal, etter vurdering i Aetat, ha fritt valg av tjenesteleverandør mellom Aetat og de tilbyderne Aetat inngår kontrakt med.</article></article><article class="legalArticle" data-lovdata-URL="LTI/forskrift/2002-09-26-1061/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Målgrupper</span></h3><article class="legalP" id="kapittel-1-paragraf-2-ledd-1">Målgrupper for forsøket er langtidsledige og yrkeshemmede som er registrert hos Aetat i utvalgte fylker.</article></article><article class="legalArticle" data-lovdata-URL="LTI/forskrift/2002-09-26-1061/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Valg av tilbydere</span></h3><article class="legalP" id="kapittel-1-paragraf-3-ledd-1">Valg av tilbydere i forsøket gjøres etter anskaffelsesformen konkurranse med forhandlinger, i henhold til forskrift av 15. juni 2001 nr. 616 om offentlige anskaffelser del III.</article></article><article class="legalArticle" data-lovdata-URL="LTI/forskrift/2002-09-26-1061/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Krav til tilbyder</span></h3><article class="legalP" id="kapittel-1-paragraf-4-ledd-1">Tilbyder kan ikke avvise personer i målgruppen med mindre annet fremgår av kontrakten med Aetat.</article><article class="legalP" id="kapittel-1-paragraf-4-ledd-2">Tilbyder skal rapportere til Aetat om alle forhold av betydning for gjennomføring av tjenesten.</article><article class="legalP" id="kapittel-1-paragraf-4-ledd-3">Tilbyder skal også rapportere om forhold av betydning for retten til ytelser, jf. § 5.</article></article><article class="legalArticle" data-lovdata-URL="LTI/forskrift/2002-09-26-1061/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Ytelser til personer i målgruppene</span></h3><article class="legalP" id="kapittel-1-paragraf-5-ledd-1">Personer i målgruppene opprettholder eventuell rett til ytelser fra folketrygden, sosialtjenesten mv. under deltakelse i forsøket, på de alminnelige vilkårene som ellers gjelder for ytelsen.</article><article class="legalP" id="kapittel-1-paragraf-5-ledd-2">Det kan ytes stønad etter forskrift om arbeidsmarkedstiltak kap. 10 etter nærmere vurdering i Aetat.</article></article><article class="legalArticle" data-lovdata-URL="LTI/forskrift/2002-09-26-1061/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Kontroll og sanksjoner</span></h3><article class="legalP" id="kapittel-1-paragraf-6-ledd-1">Aetat skal kontrollere at avtalte tjenester blir utført i samsvar med forsøkets formål og kontrakten mellom Aetat og tilbyder.</article><article class="legalP" id="kapittel-1-paragraf-6-ledd-2">Aetat kan holde tilbake vederlag dersom tjenestene ikke blir utført i samsvar med kontrakten mellom Aetat og tilbyder.</article></article><article class="legalArticle" data-lovdata-URL="LTI/forskrift/2002-09-26-1061/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Taushetsplikt</span></h3><article class="legalP" id="kapittel-1-paragraf-7-ledd-1">Tilbyderne plikter å hindre at uvedkommende får adgang eller kjennskap til det de i forbindelse med gjennomføring av forsøket får vite om noens personlige forhold, jf. lov av 10. februar 1967 om behandlingsmåten i forvaltningssaker (forvaltningsloven).</article></article><article class="legalArticle" data-lovdata-URL="LTI/forskrift/2002-09-26-1061/§8" data-name="§8" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Varighet</span></h3><article class="legalP" id="kapittel-1-paragraf-8-ledd-1">Forsøkets varighet er tre år.</article><article class="legalP" id="kapittel-1-paragraf-8-ledd-2">Den enkelte arbeidssøker kan ikke delta i tilbyders opplegg ut over tolv måneder.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2002-09-26-1061/KAPITTEL_2"><h2 data-text-align="center">II</h2><article class="defaultP"><i>Ikrafttredelse</i></article><article class="legalP" id="kapittel-2-ledd-1">Denne forskriften trer i kraft 1. oktober 2002.</article></section></main></body></html>