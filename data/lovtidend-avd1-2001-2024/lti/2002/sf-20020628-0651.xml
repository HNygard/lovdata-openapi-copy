<!DOCTYPE html><html lang="no"><head><title>Forskrift om båndtvang for hund på Svalbard.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-06-28-651</dd><dt class="dokid">DokumentID</dt><dd class="dokid">LTI/forskrift/2002-06-28-651</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 7</dd><dt class="dateInForce">I kraft fra</dt><dd class="dateInForce">2002-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1989-11-16-1257</li></ul></dd><dt class="appliesTo">Gjelder for</dt><dd class="appliesTo">Svalbard</dd><dt class="basedOn">Hjemmel</dt><dd class="basedOn"><ul><li>lov/2001-06-15-79/§35</li><li>lov/1925-07-17-11/§4</li></ul></dd><dt class="dateOfPublication">Kunngjort</dt><dd class="dateOfPublication">2002-07-02</dd><dt class="journalNumber">Journalnummer</dt><dd class="journalNumber">2002-0700</dd><dt class="titleShort">Korttittel</dt><dd class="titleShort">Forskrift om båndtvang for hund på Svalbard</dd><dt class="title">Tittel</dt><dd class="title">Forskrift om båndtvang for hund på Svalbard.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 28. juni 2002 med hjemmel i lov av 15. juni 2001 nr. 79 om miljøvern på Svalbard (svalbardmiljøloven) § 35 og lov av 17. juli 1925 nr. 11 om Svalbard § 4. Fremmet av Miljøverndepartementet.</dd><dt class="refid">RefID</dt><dd class="refid">forskrift/2002-06-28-651</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om båndtvang for hund på Svalbard.<ul class="tocSubUl"><li>§ 1. (formål)</li><li>§ 2. (båndtvang)</li><li>§ 3. (plikt til å følge hund på forsvarlig måte)</li><li>§ 4. (unntak)</li><li>§ 5. (avliving)</li><li>§ 6. (endring)</li><li>§ 7. (ikrafttreden og opphevelse av annen forskrift)</li></ul></li></ul></dd></dl></header><main class="documentBody" data-lovdata-URL="LTI/forskrift/2002-06-28-651" id="dokument"><h1>Forskrift om båndtvang for hund på Svalbard.</h1><article class="legalArticle" data-lovdata-URL="LTI/forskrift/2002-06-28-651/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">(formål)</span></h2><article class="legalP" id="paragraf-1-ledd-1">Forskriftens formål er å beskytte mennesker og fauna på Svalbard mot hund som går løs.</article></article><article class="legalArticle" data-lovdata-URL="LTI/forskrift/2002-06-28-651/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">(båndtvang)</span></h2><article class="legalP" id="paragraf-2-ledd-1">Hunder av rase samojed, grønlandshund, sibirian husky, alaska malamute, samt krysninger der størrelse og lynne tilsier at «polarhunden» er dominant, skal holdes i bånd eller forsvarlig innestengt eller inngjerdet hele året.</article><article class="legalP" id="paragraf-2-ledd-2">Sysselmannen kan pålegge helårs båndtvang også for individ av andre hunderaser og krysninger enn det som følger av første ledd i denne paragraf, dersom hunden volder fare for skade på mennesker eller fauna.</article><article class="legalP" id="paragraf-2-ledd-3">Eier eller besitter av annen hund enn hund som nevnt i første ledd og annet ledd skal holde hunden i bånd eller forsvarlig innestengt eller inngjerdet i perioden 15. mai til 15. august.</article></article><article class="legalArticle" data-lovdata-URL="LTI/forskrift/2002-06-28-651/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">(plikt til å følge hund på forsvarlig måte)</span></h2><article class="legalP" id="paragraf-3-ledd-1">I områder åpne for alminnelig ferdsel må hunder som løper løs følges på forsvarlig måte hele året.</article></article><article class="legalArticle" data-lovdata-URL="LTI/forskrift/2002-06-28-651/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">(unntak)</span></h2><article class="legalP" id="paragraf-4-ledd-1">Sysselmannen kan i særlige tilfelle gjøre unntak fra forskriftens § 2.</article></article><article class="legalArticle" data-lovdata-URL="LTI/forskrift/2002-06-28-651/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">(avliving)</span></h2><article class="legalP" id="paragraf-5-ledd-1">Sysselmannen kan kreve avlivet, eller selv avlive, hund som går løs i strid med bestemmelsene i denne forskrift, eller som representerer fare for mennesker eller dyr på Svalbard.</article></article><article class="legalArticle" data-lovdata-URL="LTI/forskrift/2002-06-28-651/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">(endring)</span></h2><article class="legalP" id="paragraf-6-ledd-1">Sysselmannen kan endre denne forskrift.</article></article><article class="legalArticle" data-lovdata-URL="LTI/forskrift/2002-06-28-651/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">(ikrafttreden og opphevelse av annen forskrift)</span></h2><article class="legalP" id="paragraf-7-ledd-1">Denne forskrift trer i kraft 1. juli 2002. Fra samme tidspunkt oppheves forskrift av 16. november 1989 nr. 1257 om båndtvang for hund på Svalbard.</article></article></main></body></html>