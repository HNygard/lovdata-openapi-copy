<!DOCTYPE html><html lang="no"><head><title>Forskrift om særskilte beskyttelsestiltak ved innførsel av levende svin og sæd, egg og embryo av svin fra Tyskland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-04-22-379</dd><dt class="dokid">DokumentID</dt><dd class="dokid">LTI/forskrift/2002-04-22-379</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 4</dd><dt class="dateInForce">I kraft fra</dt><dd class="dateInForce">2002-04-22</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1962-06-08-4/§3</li><li>lov/1962-06-08-4/§8</li><li>forskrift/2001-01-04-171</li></ul></dd><dt class="dateOfPublication">Kunngjort</dt><dd class="dateOfPublication">2002-04-26</dd><dt class="journalNumber">Journalnummer</dt><dd class="journalNumber">2002-0344</dd><dt class="titleShort">Korttittel</dt><dd class="titleShort">Forskr. om innførsel av svin mv. fra Tyskland</dd><dt class="title">Tittel</dt><dd class="title">Forskrift om særskilte beskyttelsestiltak ved innførsel av levende svin og sæd, egg og embryo av svin fra Tyskland.</dd><dt class="miscInformation">Annet om dokumentet</dt><dd class="miscInformation">Fastsatt av Statens dyrehelsetilsyn – Sentralforvaltningen 22. april 2002 med hjemmel i lov av 8. juni 1962 nr. 4 om dyrehelse (husdyrloven) § 3 og § 8, jf. delegeringsvedtak av 4. januar 2001 nr. 171 og EØS-avtalen vedlegg I (vedtak 2002/302/EF).</dd><dt class="refid">RefID</dt><dd class="refid">forskrift/2002-04-22-379</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særskilte beskyttelsestiltak ved innførsel av levende svin og sæd, egg og embryo av svin fra Tyskland.<ul class="tocSubUl"><li>§ 1. Formål og virkeområde</li><li>§ 2. Forbud</li><li>§ 3. Unntak</li><li>§ 4. Tilleggskrav til helsesertifikat</li><li>§ 5. Vask og desinfeksjon</li><li>§ 6. Straffebestemmelser</li><li>§ 7. Ikrafttredelse</li><li>Vedlegg I</li></ul></li></ul></dd></dl></header><main class="documentBody" data-lovdata-URL="LTI/forskrift/2002-04-22-379" id="dokument"><h1>Forskrift om særskilte beskyttelsestiltak ved innførsel av levende svin og sæd, egg og embryo av svin fra Tyskland.</h1><article class="legalArticle" data-lovdata-URL="LTI/forskrift/2002-04-22-379/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Formålet med denne forskriften er å forebygge spredning av klassisk svinepest ved innførsel av levende svin og sæd, egg og embryo av svin fra Tyskland.</article></article><article class="legalArticle" data-lovdata-URL="LTI/forskrift/2002-04-22-379/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forbud</span></h2><article class="legalP" id="paragraf-2-ledd-1">Det er forbudt å innføre levende svin og sæd, egg og embryo av svin fra Tyskland.</article></article><article class="legalArticle" data-lovdata-URL="LTI/forskrift/2002-04-22-379/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak</span></h2><article class="legalP" id="paragraf-3-ledd-1">Unntatt fra forbudet i § 2 er:<ul class="defaultList"><li data-li-identifier="1)" data-name="1)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Levende svin som ikke kommer fra området oppført i vedlegg I, der driftsenheten dyrene kommer fra i løpet av de siste 30 dager ikke har mottatt levende svin fra området oppført i vedlegg I.</article></article></li><li data-li-identifier="2)" data-name="2)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Rånesæd fra råner oppstallet på rånestasjoner beliggende utenfor områdene som oppført i vedlegg I og som oppfyller vilkårene i forskrift av 31. desember 1998 nr. 1487 om dyrehelsemessige betingelser for innførsel og utførsel av rånesæd.</article></article></li><li data-li-identifier="3)" data-name="3)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Egg og embryo av svin fra dyr oppstallet på driftsenheter utenfor områdene som oppført i vedlegg I.</article></article></li></ul></article><article class="legalP" id="paragraf-3-ledd-2">Transitt av svin gjennom områdene oppført i vedlegg I skal kun skje på hovedveier eller motorveier og uten at kjøretøyet stanses.</article></article><article class="legalArticle" data-lovdata-URL="LTI/forskrift/2002-04-22-379/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilleggskrav til helsesertifikat</span></h2><article class="legalP" id="paragraf-4-ledd-1">Ved innførsel av levende svin eller sæd, egg og embryo av svin etter § 3, skal det på foreskrevet helsesertifikat, jf. forskrift av 25. mars 2002 nr. 304 om dyrehelsemessige betingelser for innførsel og utførsel av svin, forskrift av 31. desember 1998 nr. 1487 om dyrehelsemessige betingelser for innførsel og utførsel av rånesæd og forskrift av 31. desember 1998 nr. 1477 om dyrehelsemessige betingelser for innførsel og utførsel av sæd, eggceller og embryo av visse dyrearter, tilføyes at forsendelsen oppfyller kravene i denne forskrift, jf. SANCO/10017/2002 rev. 2.</article></article><article class="legalArticle" data-lovdata-URL="LTI/forskrift/2002-04-22-379/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Vask og desinfeksjon</span></h2><article class="legalP" id="paragraf-5-ledd-1">Kjøretøy brukt til transport av svin fra Tyskland, skal vaskes og desinfiseres etter hver transport. Transportøren skal legge frem dokumentasjon på at dette er gjort.</article></article><article class="legalArticle" data-lovdata-URL="LTI/forskrift/2002-04-22-379/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Straffebestemmelser</span></h2><article class="legalP" id="paragraf-6-ledd-1">Overtredelse av bestemmelsene i denne forskrift er straffbar, jf. husdyrloven § 19.</article></article><article class="legalArticle" data-lovdata-URL="LTI/forskrift/2002-04-22-379/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Denne forskrift trer i kraft straks.</article></article><section class="section" data-name="vedleggI" id="kapittel-1" data-lovdata-URL="LTI/forskrift/2002-04-22-379/KAPITTEL_1"><h2>Vedlegg I</h2><article class="defaultP">Rheinland – Pfalz, med unntak av områdene øst for elven Rhinen.</article></section></main></body></html>