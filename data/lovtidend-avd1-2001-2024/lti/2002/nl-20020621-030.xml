<!DOCTYPE html><html lang="no"><head><title>Lov om endringer i lov 16. juni 1972 nr. 47 om kontroll med markedsføring og avtalevilkår (markedsføringsloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2002-06-21-30</dd><dt class="dokid">DokumentID</dt><dd class="dokid">LTI/lov/2002-06-21-30</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 6</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1972-06-16-47</li></ul></dd><dt class="dateOfPublication">Kunngjort</dt><dd class="dateOfPublication">2002-06-21</dd><dt class="journalNumber">Journalnummer</dt><dd class="journalNumber">2002-0543</dd><dt class="titleShort">Korttittel</dt><dd class="titleShort">Endringslov til markedsføringsloven</dd><dt class="title">Tittel</dt><dd class="title">Lov om endringer i lov 16. juni 1972 nr. 47 om kontroll med markedsføring og avtalevilkår (markedsføringsloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.43 (2001–2002), Innst.O.nr.48 (2001–2002) og Besl.O.nr.56 (2001–2002). Odels- og lagtingsvedtak hhv. 5. og 11. juni 2002. Fremmet av Barne- og familiedepartementet.</dd><dt class="refid">RefID</dt><dd class="refid">lov/2002-06-21-30</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 16. juni 1972 nr. 47 om kontroll med markedsføring og avtalevilkår (markedsføringsloven).<ul class="tocSubUl"><li>I<ul class="tocSubUl"><li>§ 9 c. Bruk av garantier o.l. overfor forbrukere</li><li>§ 9 d. Krav til garantivilkår i forbrukerforhold</li><li>§ 9 f. Adgang til å bringe saker inn for Forbrukerombudet og Markedsrådet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2002-06-21-30" id="dokument"><h1>Lov om endringer i lov 16. juni 1972 nr. 47 om kontroll med markedsføring og avtalevilkår (markedsføringsloven).</h1><section class="section" data-name="kapI" id="kapittel-1" data-lovdata-URL="LTI/lov/2002-06-21-30/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 16. juni 1972 nr. 47 om kontroll med markedsføring og avtalevilkår (markedsføringsloven) gjøres følgende endringer:</article> <article class="defaultP" margin-top="true">§ 2 tredje ledd oppheves. Nåværende § 2 fjerde og femte ledd blir nytt tredje og fjerde ledd.</article> <article class="defaultP" margin-top="true">Kapittel II a skal lyde:</article> <article class="defaultP" margin-top="true"><strong>Kapittel II a. Garantier o.l.</strong></article><article class="futureLegalArticle" data-name="§9c" id="kapittel-1-foreslåttparagraf-1"><span class="futureLegalArticleHeader">§ 9 c. <span class="legalArticleTitle">Bruk av garantier o.l. overfor forbrukere</span></span><article class="legalP" id="kapittel-1-foreslåttparagraf-1-ledd-1">Det er forbudt i næringsvirksomhet å bruke ordet garanti eller tilsvarende uttrykk ved omsetning av varer, tjenester eller andre ytelser, dersom mottakeren ikke gis rettigheter i tillegg til de rettighetene han eller hun ellers har, eller dersom slike rettigheter begrenses.</article><article class="legalP" id="kapittel-1-foreslåttparagraf-1-ledd-2">Ved markedsføring av garantier skal det opplyses om vesentlige begrensninger i garantien. Dersom det opplyses om garantitiden i markedsføringen, skal det også opplyses om lovens lengstefrist for reklamasjon etter den aktuelle lovgivningen.</article></article><article class="futureLegalArticle" data-name="§9d" id="kapittel-1-foreslåttparagraf-2"><span class="futureLegalArticleHeader">§ 9 d. <span class="legalArticleTitle">Krav til garantivilkår i forbrukerforhold</span></span><article class="legalP" id="kapittel-1-foreslåttparagraf-2-ledd-1">Ytes det garanti, skal det på en tydelig og lettfattelig måte opplyses om følgende i garantivilkårene:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">garantiens innhold, herunder eventuelle begrensninger og særlige betingelser</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">at forbrukerens rettigheter etter aktuell og nærmere angitt lovgivning kommer i tillegg til garantien, og at disse rettighetene ikke berøres av garantien</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">hva som er nødvendig for å benytte garantien, herunder garantiens varighet og geografiske virkeområde samt garantigiverens navn og adresse</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1">lengstefristen for reklamasjon etter aktuell og nærmere angitt lovgivning, dersom den er lengre enn garantitiden</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-2-ledd-1-punkt-5"><article class="legalP" id="kapittel-1-foreslåttparagraf-2-ledd-1-punkt-5-ledd-1">at det uansett kan reklameres på ytelsen i sin helhet etter aktuell og nærmere angitt lovgivning, dersom garantien er begrenset, for eksempel ved at garantien kun gjelder en del av ytelsen eller bare deler av utbedringskostnadene dekkes av garantien.</article></article></li></ul></article><article class="legalP" id="kapittel-1-foreslåttparagraf-2-ledd-2">Der markedsføringen forut for avtaleinngåelsen er rettet til norske forbrukere, skal garantivilkårene være utformet på norsk.</article><article class="legalP" id="kapittel-1-foreslåttparagraf-2-ledd-3">Før avtaleinngåelsen skal garantigiveren opplyse forbrukeren om garantien og at forbrukeren har rett til å få garantivilkårene utlevert. Når forbrukeren ber om det, skal han eller hun motta garantivilkårene lesbart og lagret på papir eller et annet varig medium som forbrukeren råder over.</article></article> <article class="defaultP" margin-top="true">Nåværende kapittel II a, §§ 9 c, 9 d og 9 e blir nytt kapittel II b, §§ 9 e, 9 f og 9 g.</article> <article class="defaultP" margin-top="true">§ 9 f skal lyde:</article><article class="futureLegalArticle" data-name="§9f" id="kapittel-1-foreslåttparagraf-3"><span class="futureLegalArticleHeader">§ 9 f. <span class="legalArticleTitle">Adgang til å bringe saker inn for Forbrukerombudet og Markedsrådet</span></span><article class="legalP" id="kapittel-1-foreslåttparagraf-3-ledd-1">Utenlandske myndigheter og organisasjoner som er oppført på listen over godkjente institusjoner som i henhold til EØS-avtalens bestemmelser offentliggjøres av EU-kommisjonen i De Europeiske Fellesskapers Tidende og i EØS-tillegget til dette, kan bringe sak inn for Forbrukerombudet og Markedsrådet med sikte på å få nedlagt forbud mot handling som nevnt i § 9 e.</article></article> <article class="defaultP" margin-top="true">§ 9 g første ledd skal lyde:</article><article class="legalP" id="kapittel-1-ledd-2">Departementet godkjenner norske myndigheter og organisasjoner som kan opptre som part i sak i andre EØS-stater med sikte på å få nedlagt forbud mot handling som nevnt i § 9 e. Departementet underretter EFTAs overvåkningsorgan om de utpekte myndigheters og organisasjoners navn og formål, med sikte på oppføring på listen nevnt i § 9 f.</article> <article class="defaultP" margin-top="true">§ 12 første ledd første, annet og tredje punktum skal lyde:</article><article class="legalP" id="kapittel-1-ledd-3">Markedsrådet kan forby en handling som rådet finner er i strid med en bestemmelse gitt i eller i medhold av kapittel I eller § 9 c, når det finner at inngrep tilsies av hensyn til forbrukerne, eller, i forhold til § 1 annet ledd av hensyn til likestilling mellom kjønnene. Markedsrådet kan også forby part for Markedsrådet å bruke vilkår som nevnt i kapittel II eller som ikke oppfyller kravene i § 9 d, eller foreta handlinger som tilsikter slik bruk. Markedsrådet kan videre forby en handling som strider mot bestemmelser som nevnt i § 9 e første ledd, hvis handlingen er foretatt i næringsvirksomhet i Norge og handlingen skader forbrukernes kollektive interesse i en annen EØS-stat.</article> <article class="defaultP" margin-top="true">§ 13 første ledd første punktum skal lyde:</article><article class="legalP" id="kapittel-1-ledd-4">Forbrukerombudet skal, ut fra hensynet til forbrukerne, føre tilsyn med at det ikke skjer markedsmisbruk i strid med en bestemmelse gitt i eller i medhold av kapittel I eller § 9 c.</article> <article class="defaultP" margin-top="true">§ 13 annet ledd skal lyde:</article><article class="legalP" id="kapittel-1-ledd-5">Forbrukerombudet skal også føre tilsyn med, og gjennom forhandlinger med næringsdrivende eller deres organisasjoner bidra til, at vilkår som nevnt i kapittel II eller som ikke oppfyller kravene i § 9 d, ikke nyttes til skade for forbrukerne.</article> <article class="defaultP" margin-top="true">§ 13 tredje ledd skal lyde:</article><article class="legalP" id="kapittel-1-ledd-6">Forbrukerombudet kan på anmodning fra myndighet eller organisasjon som nevnt i § 9 f, med sikte på å verne forbrukernes kollektive interesser i en annen EØS-stat, behandle saker vedrørende handlinger som nevnt i § 9 e første ledd.</article> <article class="defaultP" margin-top="true">§ 13 sjette ledd første punktum skal lyde:</article><article class="legalP" id="kapittel-1-ledd-7">Med samtykke av Markedsrådets formann kan Forbrukerombudet forelegge for Markedsrådet en sak av prinsipiell karakter knyttet til overtredelse av §§ 1-5 eller § 9 c, eller til overtredelse av forskrifter gitt i medhold av lov 4. desember 1992 nr. 127 om kringkasting § 3-1 tredje ledd.</article> <article class="defaultP" margin-top="true">§ 16 første ledd nytt annet punktum skal lyde:</article><article class="legalP" id="kapittel-1-ledd-8">Det samme gjelder vedtak etter §§ 12 og 14 som retter seg mot overtredelse av bestemmelser i kapittel II a.</article> <article class="defaultP" margin-top="true">Nåværende første ledd annet, tredje og fjerde punktum blir første ledd tredje, fjerde og femte punktum.</article></section><section class="section" data-name="kapII" id="kapittel-2" data-lovdata-URL="LTI/lov/2002-06-21-30/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer.</article></section></main></body></html>