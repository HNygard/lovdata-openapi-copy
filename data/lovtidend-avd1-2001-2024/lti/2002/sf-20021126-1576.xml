<!DOCTYPE html><html lang="no"><head><title>Forskrift om endring i forskrift om kommunal betaling for ferdigbehandlede pasienter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-11-26-1576</dd><dt class="dokid">DokumentID</dt><dd class="dokid">LTI/forskrift/2002-11-26-1576</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 18</dd><dt class="dateInForce">I kraft fra</dt><dd class="dateInForce">2003-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-12-16-1447</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1982-11-19-66/§5-1</li></ul></dd><dt class="dateOfPublication">Kunngjort</dt><dd class="dateOfPublication">2002-12-20</dd><dt class="journalNumber">Journalnummer</dt><dd class="journalNumber">2002-1288</dd><dt class="titleShort">Korttittel</dt><dd class="titleShort">Endr. i forskr. om ferdigbehandlede pasienter</dd><dt class="title">Tittel</dt><dd class="title">Forskrift om endring i forskrift om kommunal betaling for ferdigbehandlede pasienter.</dd><dt class="miscInformation">Annet om dokumentet</dt><dd class="miscInformation">Fastsatt av Sosialdepartementet 26. november 2002 med hjemmel i lov av 19. november 1982 nr. 66 om helsetjenesten i kommunene § 5-1 tredje ledd.</dd><dt class="refid">RefID</dt><dd class="refid">forskrift/2002-11-26-1576</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kommunal betaling for ferdigbehandlede pasienter.<ul class="tocSubUl"><li>I<ul class="tocSubUl"><li>§ 1. Virkeområde</li><li>§ 2. Krav om betaling</li><li>§ 3. Når en pasient er utskrivningsklar</li><li>§ 4. Avgjørelsesmyndighet</li><li>§ 6. Varselfrist</li><li>§ 7. Betalingssats</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-11-26-1576" id="dokument"><h1>Forskrift om endring i forskrift om kommunal betaling for ferdigbehandlede pasienter.</h1><section class="section" data-name="kapI" id="kapittel-1" data-lovdata-URL="LTI/forskrift/2002-11-26-1576/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 16. desember 1998 nr. 1447 om kommunal betaling for ferdigbehandlede pasienter gjøres følgende endringer:</article> <article class="defaultP" margin-top="true">Forskriftens overskrift skal lyde:</article><article class="legalP" id="kapittel-1-ledd-2"><i>Forskrift om kommunal betaling for utskrivningsklare pasienter</i></article> <article class="defaultP" margin-top="true">§ 1, § 2, § 3 og § 4 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Denne forskriften gjelder mellom regionale helseforetak og kommuner som ikke har inngått avtale om overføring av utskrivningsklare pasienter fra sykehus til kommunehelsetjenesten.</article><article class="legalP" id="kapittel-1-foreslåttparagraf-1-ledd-2">En slik avtale anses inngått når det regionale helseforetaket og kommunen har godkjent avtalen. Avtalen skal regulere rutiner for samarbeid mellom spesialisthelsetjenesten og kommunehelsetjenesten om den enkelte pasient. Avtalen bør regulere kriterier for når en pasient er utskrivningsklar, hvem som har avgjørelsesmyndighet, hvordan uenighet skal løses, hvordan kommunen skal varsles, varselfrist, døgnpris, når avtalen skal tre i kraft og hvordan avtalen kan endres.</article><article class="legalP" id="kapittel-1-foreslåttparagraf-1-ledd-3">Forskriften gjelder ikke for pasienter i langtidsinstitusjoner eller pasienter i psykiatriske sykehus.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Krav om betaling</span></span><article class="legalP" id="kapittel-1-foreslåttparagraf-2-ledd-1">Det regionale helseforetaket kan kreve betaling av kommunen for utskrivningsklare pasienter som oppholder seg i sykehus i påvente av et kommunalt tilbud.</article><article class="legalP" id="kapittel-1-foreslåttparagraf-2-ledd-2">Det samme gjelder for utskrivningsklare pasienter som oppholder seg i private sykehus dersom pasientene er omfattet av avtale mellom det regionale helseforetaket og sykehuset, jf. lov av 2. juli 1999 nr. 61 om spesialisthelsetjenesten m.m. § 2-1a tredje ledd.</article></article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Når en pasient er utskrivningsklar</span></span><article class="legalP" id="kapittel-1-foreslåttparagraf-3-ledd-1">En pasient er utskrivningsklar når følgende punkter er vurdert og konklusjonene dokumentert i pasientjournalen:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">problemstillingen(e) ved innleggelsen slik disse var formulert av innleggende lege skal være avklart,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">øvrige problemstillinger som har framkommet skal som hovedregel være avklart,</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">dersom man avstår fra endelig å avklare enkelte spørsmål skal dette redegjøres for,</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-3-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1">det skal foreligge et klart standpunkt til diagnose(r), samt videre plan for oppfølging av pasienten,</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-3-ledd-1-punkt-5"><article class="legalP" id="kapittel-1-foreslåttparagraf-3-ledd-1-punkt-5-ledd-1">pasientens samlede funksjonsnivå, endring fra forut for innleggelse, og forventet framtidig utvikling skal være vurdert,</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-3-ledd-1-punkt-6"><article class="legalP" id="kapittel-1-foreslåttparagraf-3-ledd-1-punkt-6-ledd-1">dersom pasienten har behov for spesialisthelsetjenester som er utenfor den aktuelle avdelingens ansvarsområde, skal det sørges for at relevant kontakt etableres, og plan for denne oppfølgingen beskrives.</article></article></li></ul></article></article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Avgjørelsesmyndighet</span></span><article class="legalP" id="kapittel-1-foreslåttparagraf-4-ledd-1">Sykehuset avgjør når pasienten er utskrivningsklar.</article></article> <article class="defaultP" margin-top="true">§ 6 og § 7 skal lyde:</article><article class="futureLegalArticle" data-name="§6" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Varselfrist</span></span><article class="legalP" id="kapittel-1-foreslåttparagraf-5-ledd-1">Betaling kan kreves fra 10 dager etter at kommunen skriftlig er varslet om at pasienten er utskrivningsklar. Kommunen skal samtidig gjøres kjent med sykehusets vurdering etter § 3.</article><article class="legalP" id="kapittel-1-foreslåttparagraf-5-ledd-2">Fristen løper tidligst fra den dagen pasienten blir erklært utskrivningsklar.</article></article><article class="futureLegalArticle" data-name="§7" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Betalingssats</span></span><article class="legalP" id="kapittel-1-foreslåttparagraf-6-ledd-1">Døgnprisen fastsettes av Sosialdepartementet.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2002-11-26-1576/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2003.</article></section></main></body></html>