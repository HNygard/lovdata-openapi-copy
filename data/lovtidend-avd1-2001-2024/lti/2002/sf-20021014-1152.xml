<!DOCTYPE html><html lang="no"><head><title>Forskrift om avgjørelsesmyndighet mv. for en omregningssentral til gjennomføring av de nye reglene om underholdsbidrag til barn og bidragsforskott.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-10-14-1152</dd><dt class="dokid">DokumentID</dt><dd class="dokid">LTI/forskrift/2002-10-14-1152</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 15</dd><dt class="dateInForce">I kraft fra</dt><dd class="dateInForce">2003-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-04-08-7/§10</li></ul></dd><dt class="dateOfPublication">Kunngjort</dt><dd class="dateOfPublication">2002-10-25</dd><dt class="journalNumber">Journalnummer</dt><dd class="journalNumber">2002-1010</dd><dt class="titleShort">Korttittel</dt><dd class="titleShort">Forskrift om omregningssentral for bidrag</dd><dt class="title">Tittel</dt><dd class="title">Forskrift om avgjørelsesmyndighet mv. for en omregningssentral til gjennomføring av de nye reglene om underholdsbidrag til barn og bidragsforskott.</dd><dt class="miscInformation">Annet om dokumentet</dt><dd class="miscInformation">Fastsatt av Sosialdepartementet 14. oktober 2002 med hjemmel i lov av 8. april 1981 nr. 7 om barn og foreldre (barnelova) § 10 siste ledd.</dd><dt class="refid">RefID</dt><dd class="refid">forskrift/2002-10-14-1152</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om avgjørelsesmyndighet mv. for en omregningssentral til gjennomføring av de nye reglene om underholdsbidrag til barn og bidragsforskott.<ul class="tocSubUl"><li>§ 1. Omregningssentralen – etablering og formål</li><li>§ 2. Omregningssentralens oppgaver</li><li>§ 3. Klage over Omregningssentralens avgjørelser</li><li>§ 4. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2002-10-14-1152" id="dokument"><h1>Forskrift om avgjørelsesmyndighet mv. for en omregningssentral til gjennomføring av de nye reglene om underholdsbidrag til barn og bidragsforskott.</h1><article class="legalArticle" data-lovdata-URL="LTI/forskrift/2002-10-14-1152/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Omregningssentralen – etablering og formål</span></h2><article class="legalP" id="paragraf-1-ledd-1">Med virkning fra 1. januar 2003 etableres det en omregningssentral for bidrags- og forskotteringssaker (Omregningssentralen). Sentralen skal forberede og gjennomføre de nye reglene for bidrag og bidragsforskott vedtatt ved lov av 15. juni 2001 nr. 37.</article></article><article class="legalArticle" data-lovdata-URL="LTI/forskrift/2002-10-14-1152/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Omregningssentralens oppgaver</span></h2><article class="legalP" id="paragraf-2-ledd-1">Omregningssentralen skal være bidragsfogd og forestå saksbehandling og treffe avgjørelser i samme utstrekning og etter de samme regler som de ordinære bidragsfogdene, med mindre annet følger av forskriften her.</article><article class="legalP" id="paragraf-2-ledd-2">Sentralen skal fastsette underholdsbidrag og gjøre vedtak om forskottsbeløp i den enkelte sak etter de nye reglene. Dersom saken krever nærmere utredning, kan sentralen bestemme at saken skal overføres til vedkommende ordinære bidragsfogd (trygdekontor) uten ugrunnet opphold.</article><article class="legalP" id="paragraf-2-ledd-3">Sentralen skal ikke treffe avgjørelse i bidragssaker der bidragspliktige eller bidragsmottaker er bosatt i utlandet.</article></article><article class="legalArticle" data-lovdata-URL="LTI/forskrift/2002-10-14-1152/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Klage over Omregningssentralens avgjørelser</span></h2><article class="legalP" id="paragraf-3-ledd-1">Omregningssentralens vedtak i medhold av § 2 kan påklages til vedkommende fylkestrygdekontor innen de frister som ellers gjelder for avgjørelser om barnebidrag og bidragsforskott. Ved klage overføres saken uten ugrunnet opphold til vedkommende ordinære bidragsfogd (trygdekontor), som forbereder klagebehandlingen i fylkestrygdekontoret og også kan omgjøre Omregningssentralens vedtak.</article></article><article class="legalArticle" data-lovdata-URL="LTI/forskrift/2002-10-14-1152/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Forskriften her trer i kraft 1. januar 2003.</article></article></main></body></html>