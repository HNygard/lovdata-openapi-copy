<!DOCTYPE html><html lang="no"><head><title>Forskrift om regulering av forurensning fra vask og impregnering av oppdrettsnøter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-11-28-1669</dd><dt class="dokid">DokumentID</dt><dd class="dokid">LTI/forskrift/2002-11-28-1669</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 18</dd><dt class="dateInForce">I kraft fra</dt><dd class="dateInForce">2003-01-01, 2005-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§9</li><li>lov/1981-03-13-6/§16</li><li>lov/1981-03-13-6/§33</li><li>lov/1981-03-13-6/§49</li><li>lov/1981-03-13-6/§51</li></ul></dd><dt class="dateOfPublication">Kunngjort</dt><dd class="dateOfPublication">2003-01-03</dd><dt class="journalNumber">Journalnummer</dt><dd class="journalNumber">2002-1388</dd><dt class="titleShort">Korttittel</dt><dd class="titleShort">Forskrift om oppdrettsnotforurensning</dd><dt class="title">Tittel</dt><dd class="title">Forskrift om regulering av forurensning fra vask og impregnering av oppdrettsnøter.</dd><dt class="miscInformation">Annet om dokumentet</dt><dd class="miscInformation">Fastsatt av Miljøverndepartementet 28. november 2002 med hjemmel i lov av 13. mars 1981 nr. 6 om vern mot forurensninger og om avfall (Forurensningsloven) § 9, § 16, § 33, § 49 og § 51.</dd><dt class="refid">RefID</dt><dd class="refid">forskrift/2002-11-28-1669</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av forurensning fra vask og impregnering av oppdrettsnøter.<ul class="tocSubUl"><li>§ 1. Forskriftens formål</li><li>§ 2. Forskriftens virkeområde</li><li>§ 3. Definisjoner</li><li>§ 4. Forbud mot utslipp av miljøskadelige kjemikalier</li><li>§ 5. Krav til utslipp av begroingsrester som ikke inneholder miljøskadelige kjemikalier</li><li>§ 6. Dokumentasjonsplikt</li><li>§ 7. Unntak</li><li>§ 8. Tilsyn</li><li>§ 9. Klage</li><li>§ 10. Tvangsmulkt</li><li>§ 11. Straff</li><li>§ 12. Ikrafttredelse</li><li>Kommentarer til forskrift om regulering av utslipp fra vask og impregnering av oppdrettsnøter</li></ul></li></ul></dd></dl></header><main class="documentBody" data-lovdata-URL="LTI/forskrift/2002-11-28-1669" id="dokument"><h1>Forskrift om regulering av forurensning fra vask og impregnering av oppdrettsnøter.</h1><article class="legalArticle" data-lovdata-URL="LTI/forskrift/2002-11-28-1669/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens formål</span></h2><article class="legalP" id="paragraf-1-ledd-1">Formålet med forskriften er å hindre utslipp av miljøskadelige kjemikalier og å redusere forurensningsmessige ulemper fra virksomhet som rengjør, vasker eller impregnerer oppdrettsnøter.</article></article><article class="legalArticle" data-lovdata-URL="LTI/forskrift/2002-11-28-1669/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forskriftens virkeområde</span></h2><article class="legalP" id="paragraf-2-ledd-1">Forskriften gjelder virksomhet som rengjør, vasker eller impregnerer hele eller deler av oppdrettsnøter. Rengjøring av not på oppdrettslokaliteten omfattes ikke av forskriften.</article><article class="legalP" id="paragraf-2-ledd-2">Forskriften gjelder ikke utslipp som er nødvendige grunnet pålegg om strakstiltak fra veterinærmyndighetene i forbindelse med sykdomsutbrudd.</article></article><article class="legalArticle" data-lovdata-URL="LTI/forskrift/2002-11-28-1669/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I denne forskrift menes med:</article><article class="legalP" id="paragraf-3-ledd-2"><i>Miljøskadelige kjemikalier:</i> kjemikalier som, hvis de kommer ut i miljøet, vil eller kan representere en øyeblikkelig, langsiktig og/eller forsinket fare for miljøet, jf. kriterier gitt i forskrift av 16. juli 2002 nr. 1139 om klassifisering, merking mv. av farlige kjemikalier.</article><article class="legalP" id="paragraf-3-ledd-3"><i>Rengjøring av not på oppdrettslokaliteten</i>: både<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-3-punkt-1"><article class="legalP" id="paragraf-3-ledd-3-punkt-1-ledd-1">rengjøring av not uten reimpregnering og uten at noten tas vekk fra merdanlegget, og</article></article></li><li data-li-identifier="b)" data-name="b)"><article class="listArticle" id="paragraf-3-ledd-3-punkt-2"><article class="legalP" id="paragraf-3-ledd-3-punkt-2-ledd-1">grovrengjøring i forbindelse med at noten tas vekk fra merdanlegget.</article></article></li></ul></article></article><article class="legalArticle" data-lovdata-URL="LTI/forskrift/2002-11-28-1669/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forbud mot utslipp av miljøskadelige kjemikalier</span></h2><article class="legalP" id="paragraf-4-ledd-1">Det er forbudt å slippe ut miljøskadelige kjemikalier i forbindelse med rengjøring, vask eller impregnering av hele eller deler av oppdrettsnøter.</article><article class="legalP" id="paragraf-4-ledd-2">Forbudet i første ledd omfatter ikke utslipp av kjemikalier i tilsvarende mengder som i inntaksvannet.</article></article><article class="legalArticle" data-lovdata-URL="LTI/forskrift/2002-11-28-1669/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav til utslipp av begroingsrester som ikke inneholder miljøskadelige kjemikalier</span></h2><article class="legalP" id="paragraf-5-ledd-1">Utslipp av begroingsrester som ikke inneholder miljøskadelige kjemikalier, er tillatt dersom det skjer på en slik måte at forurensningen blir ubetydelig.</article></article><article class="legalArticle" data-lovdata-URL="LTI/forskrift/2002-11-28-1669/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Dokumentasjonsplikt</span></h2><article class="legalP" id="paragraf-6-ledd-1">Virksomheten skal ha dokumentasjon som viser hvordan bestemmelsene i § 4 overholdes.</article><article class="legalP" id="paragraf-6-ledd-2">Dokumentasjonen skal oppbevares i minst fem år.</article></article><article class="legalArticle" data-lovdata-URL="LTI/forskrift/2002-11-28-1669/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Unntak</span></h2><article class="legalP" id="paragraf-7-ledd-1">Fylkesmannen, eller den departementet bemyndiger, kan i særlige tilfeller gjøre unntak fra forskriften.</article></article><article class="legalArticle" data-lovdata-URL="LTI/forskrift/2002-11-28-1669/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilsyn</span></h2><article class="legalP" id="paragraf-8-ledd-1">Fylkesmannen eller den departementet bemyndiger fører tilsyn med at forskriften overholdes.</article></article><article class="legalArticle" data-lovdata-URL="LTI/forskrift/2002-11-28-1669/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Klage</span></h2><article class="legalP" id="paragraf-9-ledd-1">Vedtak truffet av fylkesmannen i medhold av forskriften kan påklages til Statens forurensningstilsyn.</article></article><article class="legalArticle" data-lovdata-URL="LTI/forskrift/2002-11-28-1669/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Tvangsmulkt</span></h2><article class="legalP" id="paragraf-10-ledd-1">For å sikre at bestemmelsene i forskriften eller vedtak truffet i medhold av forskriften blir overholdt, kan fylkesmannen eller den departementet bemyndiger, fastsette tvangsmulkt til staten i medhold av § 73 i forurensningsloven.</article></article><article class="legalArticle" data-lovdata-URL="LTI/forskrift/2002-11-28-1669/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Straff</span></h2><article class="legalP" id="paragraf-11-ledd-1">Ved overtredelse av forskriften eller vedtak truffet i medhold av forskriften, kommer forurensningsloven kapittel 10 til anvendelse.</article></article><article class="legalArticle" data-lovdata-URL="LTI/forskrift/2002-11-28-1669/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" id="paragraf-12-ledd-1">Forskriften trer i kraft 1. januar 2003.</article><article class="legalP" id="paragraf-12-ledd-2">For virksomheter som er i drift per 1. januar 2003, trer forskriften i kraft 1. juli 2005.</article></article><section class="section" id="kapittel-1" data-lovdata-URL="LTI/forskrift/2002-11-28-1669/KAPITTEL_1"><h2>Kommentarer til forskrift om regulering av utslipp fra vask og impregnering av oppdrettsnøter</h2><article class="defaultP"><i>Til § 2 Forskriftens virkeområde</i></article><article class="legalP" id="kapittel-1-ledd-1">Forskriften gjelder for utslipp fra vask, rengjøring og impregnering av hele eller deler av oppdrettsnøter, ved:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">anlegg uten administrativ/økonomisk tilknytting til oppdrettsbedrifter</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">oppdrettsbedriftenes egne anlegg</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">mobile vaskeanlegg.</article></article></li></ul></article><article class="legalP" id="kapittel-1-ledd-2">Unntatt fra forskriften er rengjøring av nøter på oppdrettslokaliteten, jf. definisjon i § 2 med kommentarer. Selv om utslippene fra slik rengjøring kan tilføres sedimentene, vil de være relativt begrensede i forhold til utslipp gjennom utlekking mens noten står i sjøen. Myndighetene ønsker gjennom å tillate rengjøring på oppdrettslokaliteten å legge til rette for overgang til teknologi med redusert eller ingen bruk av miljøskadelige kjemikalier og å unngå at unødig store mengder med skjell og annen begroing følger noten når den eventuelt skal rengjøres, vaskes eller reimpregneres utenfor oppdrettslokaliteten. Rengjøring på oppdrettslokaliteten er ikke til hinder for etterfølgende vask og reimpregnering på oppdrettslokaliteten, men utslipp fra vask og reimpregnering vil da være omfattet av forskriften.</article><article class="legalP" id="kapittel-1-ledd-3">Forskriften regulerer alle forurensende utslipp til vann, bl.a. utslipp av impregneringsmidler, vaskemidler, desinfeksjonsmidler, begroingsrester/organisk materiale.</article><article class="legalP" id="kapittel-1-ledd-4">Forskriften fritar ikke fra andre krav gitt av forurensningsmyndighetene etter forurensningsloven, produktkontrolloven og tilhørende forskrifter (f.eks. internkontrollforskriften) eller krav satt av andre myndigheter, som f.eks. kommunale myndigheter, veterinær- og fiskerimyndigheter.</article> <article class="defaultP" margin-top="true"><i>Til § 3 Definisjoner</i></article><article class="legalP" id="kapittel-1-ledd-5">Definisjonen på miljøskadelige kjemikalier tilsvarer definisjonen i § 3 i forskrift av 16. juli 2002 nr. 1139 om klassifisering, merking mv. av farlige kjemikalier. De aktuelle stoffene kan, hver for seg eller samlet, ha miljøskadelige effekter ved utslipp til vann som følge av lav nedbrytbarhet, potensiale for bioakkumulering, høy akutt eller kronisk giftighet mv. Kobberforbindelser, f.eks. i form av Cu<sup>2+</sup> og Cu<sub>2</sub> O samt diuron og dichlofluanid er blant de kjemikalier som er miljøskadelige. Det arbeides kontinuerlig med oppdatering av kriteriene for miljøfare og klassifiseringen av kjemikalier. Virksomheten må derfor holde seg oppdatert på hvilke kjemikalier som til enhver tid er relevante i forbindelse med forbudet i § 3 i forskriften.</article><article class="legalP" id="kapittel-1-ledd-6">Rengjøring av not på oppdrettslokaliteten innebærer grovrengjøring i forbindelse med at noten tas vekk fra merdanlegget, eller rengjøring uten at noten fjernes fra selve merdanlegget og at noten blir stående/settes ut i sjøen igjen uten å påføres impregnering. Eksempler på dette er rengjøring av not i sjøen eller rengjøring/tørking på gangbru mellom merdene, bruk av miljøtrommel el. Dersom det benyttes impregneringsmidler uten miljøskadelige kjemikalier og noten i utgangspunktet ikke inneholder miljøskadelige kjemikalier, vil noten uansett kunne rengjøres, vaskes og reimpregneres på oppdrettslokaliteten så framt dette ikke bryter med § 5 i forskriften.</article> <article class="defaultP" margin-top="true"><i>Til § 4 Forbud mot utslipp av miljøskadelige kjemikalier</i></article> <article class="defaultP" margin-top="true"><i>Første ledd</i></article><article class="legalP" id="kapittel-1-ledd-7">Forskriften fastsetter et forbud mot utslipp av miljøskadelige kjemikalier innenfor forskriftens virkeområde, dvs. fra:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">rengjøring, spyling, vasking og lignende av oppdrettsnøter, dvs. kobber og andre miljøskadelige kjemikalier som stammer fra impregneringsmidler og vaskemidler</article></article></li><li data-li-identifier="-" data-name="-"><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">desinfeksjon, dersom det benyttes midler som inneholder miljøskadelige kjemikalier</article></article></li><li data-li-identifier="-" data-name="-"><article class="listArticle" id="kapittel-1-ledd-7-punkt-3"><article class="legalP" id="kapittel-1-ledd-7-punkt-3-ledd-1">impregneringsprosessen, herunder utslipp til luft , drypp og søl under tørking av nyimpregnerte nøter mv.</article></article></li></ul></article><article class="legalP" id="kapittel-1-ledd-8">Forbudet mot utslipp av miljøskadelige kjemikalier innebærer også at begroingsrester som er blandet med, eller inneholder, miljøskadelige kjemikalier ikke kan slippes ut i miljøet, verken direkte eller indirekte. Dette innebærer at det ikke tillatt å vaske, rengjøre eller på annen måte fjerne begroing fra oppdrettsnøter som er impregnert med miljøskadelige kjemikalier, med mindre det kan dokumenteres at dette ikke tilfører miljøskadelige kjemikalier til miljøet. Rengjøring av nøter på oppdrettslokaliteten er likevel tillatt, jf. § 2 og § 3.</article> <article class="defaultP" margin-top="true"><i>Andre ledd</i></article><article class="legalP" id="kapittel-1-ledd-9">Blant annet kobber finnes naturlig i svært små mengder i vann. Forbudet mot utslipp av miljøskadelige kjemikalier omfatter ikke stoffer i de mengder som naturlig forekommer i vann som tas inn i vaske- eller renseprosesser (inntaksvann). For å kunne beregne de reelle utslippene (dvs. dokumentere at forbudet i første ledd overholdes), må det foreligge analyser av de relevante kjemikaliene og vannmengdene.</article> <article class="defaultP" margin-top="true"><i>Til § 5 Krav til utslipp av begroingsrester som ikke inneholder miljøskadelige kjemikalier</i></article><article class="legalP" id="kapittel-1-ledd-10">Denne paragrafen gjelder utslipp av begroingsrester som ikke er blandet med, eller ikke inneholder, miljøskadelige kjemikalier. I praksis gjelder dette dersom nøtene ikke er impregnert eller dersom det benyttes impregneringsmidler og vaske-/desinfeksjonsmidler som ikke inneholder miljøskadelige kjemikalier.</article><article class="legalP" id="kapittel-1-ledd-11">Slike begroingsrester kan slippes ut i sjøen, forutsatt at forurensningen blir ubetydelig. Det betyr at man må unngå utslipp i strandsonen, til poller eller til terskelfjorder med liten resipientkapasitet og ellers unngå at utslippet skaper brukerkonflikter. Hvis dette ikke lar seg gjøre, må utslippet renses og begroingsrestene behandles som avfall.</article><article class="legalP" id="kapittel-1-ledd-12">Ved vask/rengjøring av nøter på oppdrettslokaliteten vil begroingsrestene synke til bunns på stedet, og utslippene vil virke sammen med de øvrige utslipp fra oppdrettsanlegget (fôrspill, ekskrementer, osv.). Disse utslippene, som består av organisk materiale, må vurderes av fylkesmannen i forbindelse med søknad om tillatelse etter forurensningsloven for oppdrettsanlegg.</article> <article class="defaultP" margin-top="true"><i>Til § 6 Dokumentasjonsplikt</i></article> <article class="defaultP" margin-top="true"><i>Første ledd</i></article><article class="legalP" id="kapittel-1-ledd-13">Bedriften plikter å dokumentere at bestemmelsene i § 4 overholdes, herunder dokumentere kobbermengder i utslippene. Dersom virksomheten medfører utslipp, må det tas representative prøver av vannet, jf. kommentarene til § 4 andre ledd. Forskrift av 6. desember 1996 nr. 1127 om systematisk helse-, miljø- og sikkerhetsarbeid i virksomheter (Internkontrollforskriften) gjelder dersom virksomheten har ansatte. Internkontrollforskriften stiller ytterlige krav til dokumentasjon, bl.a. plikter virksomheten å ha oversikt over annet relevant regelverk og fastsette rutiner for hvordan dette overholdes.</article> <article class="defaultP" margin-top="true"><i>Andre ledd</i></article><article class="legalP" id="kapittel-1-ledd-14">Dokumentasjonen skal oppbevares hos virksomheten og være tilgjengelig for myndighetene ved forespørsel.</article> <article class="defaultP" margin-top="true"><i>Til § 12 Ikrafttredelse</i></article> <article class="defaultP" margin-top="true"><i>Andre ledd</i></article><article class="legalP" id="kapittel-1-ledd-15">Virksomheter som er etablert og i drift før 1. januar 2003 skal innen 1. juli 2005 oppfylle forskriftens krav. Overgangsperioden er satt for at virksomhetene skal få tid til å planlegge og iverksette nødvendige tiltak.</article></section></main></body></html>