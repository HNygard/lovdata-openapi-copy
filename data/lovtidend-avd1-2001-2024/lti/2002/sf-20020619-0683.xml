<!DOCTYPE html><html lang="no"><head><title>Forskrift om endring i forskrift om gjennomføring av forskuddstrekk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-06-19-683</dd><dt class="dokid">DokumentID</dt><dd class="dokid">LTI/forskrift/2002-06-19-683</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 7</dd><dt class="dateInForce">I kraft fra</dt><dd class="dateInForce">2002-06-19 med virkning fra og med inntektsåret 2002</dd><dt class="changesToDocuments">Endrer</dt><dd class="changesToDocuments"><ul><li>forskrift/1956-09-14-9866</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1952-11-21-2/§56</li><li>forskrift/1958-03-13-1</li></ul></dd><dt class="dateOfPublication">Kunngjort</dt><dd class="dateOfPublication">2002-07-05</dd><dt class="journalNumber">Journalnummer</dt><dd class="journalNumber">2002-0612</dd><dt class="titleShort">Korttittel</dt><dd class="titleShort">Endr. i forskrift om forskuddstrekk</dd><dt class="title">Tittel</dt><dd class="title">Forskrift om endring i forskrift om gjennomføring av forskuddstrekk.</dd><dt class="miscInformation">Annet om dokumentet</dt><dd class="miscInformation">Fastsatt av Skattedirektoratet 19. juni 2002 med hjemmel i lov av 21. november 1952 nr. 2 om betaling og innkreving av skatt (skattebetalingsloven) § 56, jf. delegeringsvedtak av 13. mars 1958 nr. 1.</dd><dt class="refid">RefID</dt><dd class="refid">forskrift/2002-06-19-683</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om gjennomføring av forskuddstrekk.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-06-19-683" id="dokument"><h1>Forskrift om endring i forskrift om gjennomføring av forskuddstrekk.</h1><section class="section" data-name="kapI" id="kapittel-1" data-lovdata-URL="LTI/forskrift/2002-06-19-683/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 14. september 1956 nr. 9866 om gjennomføring av forskuddstrekk gjøres følgende endringer:</article> <article class="defaultP" margin-top="true">§ 13 nr. 3 første punktum skal lyde:</article><article class="legalP" id="kapittel-1-ledd-2">Ved beregning av tabelltrekk i pensjoner, livrenter, vartpenger samt lønn mv. til arbeidstaker som fyller 70 år eller mer i løpet av inntektsåret, som det skal svares trygdeavgift av etter lav sats, benyttes den særskilte månedstabell «Kun pensjon».</article> <article class="defaultP" margin-top="true">§ 14 nr. 1 fjerde punktum skal lyde:</article><article class="legalP" id="kapittel-1-ledd-3">Det samme gjelder når det skal foretas forskuddstrekk i ytelser etter folketrygdloven av 28. februar 1997 nr. 19 kapittel 4 (dagpenger under arbeidsløshet), kapittel 8 (sykepenger), kapittel 10 (rehabiliteringspenger), kapittel 11 (attføringspenger) og kapittel 14 (fødselspenger).</article> <article class="defaultP" margin-top="true">§ 17 nr. 1 bokstav f skal lyde:<ul class="defaultList"><li data-li-identifier="f." data-name="f."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">Ferietillegg etter folketrygdloven § 4-14 til mottaker av dagpenger eller stønad under arbeidsløshet.</article></article></li></ul></article> <article class="defaultP" margin-top="true">§ 17 ny nr. 4 skal lyde:<ul class="defaultList"><li data-li-identifier="4." data-name="4."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">Mottakere av rehabiliteringspenger etter folketrygdloven kapittel 10 og attføringspenger etter folketrygdloven kapittel 11 skal være fritatt for forskuddstrekk i juni måned (for rehabiliteringspenger) og for to 14-dagers perioder i juni måned (for attføringspenger).</article></article></li></ul></article> <article class="defaultP" margin-top="true">§ 17 nåværende nr. 4, 5, 6, 7 og 8 blir nye nr. 5, 6, 7, 8 og 9.</article> <article class="defaultP" margin-top="true">§ 17 ny nr. 6 første punktum skal lyde:</article><article class="legalP" id="kapittel-1-ledd-4">Skattepliktige med månedslønn, herunder mottakere av rehabiliteringspenger, skal være fritatt for forskuddstrekk i lønn eller godtgjørelse for første halvdel av desember måned.</article> <article class="defaultP" margin-top="true">§ 17 ny nr. 7 annet punktum skal lyde:</article><article class="legalP" id="kapittel-1-ledd-5">For skattepliktige med 14-daglig lønnsavregning, herunder mottakere av dagpenger under arbeidsløshet og attføringspenger, skal julefritakingen gjennomføres i lønn eller godtgjørelse med første utlønning i desember måned.</article> <article class="defaultP" margin-top="true">§ 17 ny nr. 9 første punktum skal lyde:</article><article class="legalP" id="kapittel-1-ledd-6">Livrente, pensjon og vartpenger for desember måned skal være fritatt for forskuddstrekk.</article></section><section class="section" data-name="kapII" id="kapittel-2" data-lovdata-URL="LTI/forskrift/2002-06-19-683/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks med virkning fra og med inntektsåret 2002.</article></section></main></body></html>