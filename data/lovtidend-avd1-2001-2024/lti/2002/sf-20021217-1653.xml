<!DOCTYPE html><html lang="no"><head><title>Forskrift om avgift for å finansiere kontrollen med merkeordningen for beskyttede betegnelser.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-12-17-1653</dd><dt class="dokid">DokumentID</dt><dd class="dokid">LTI/forskrift/2002-12-17-1653</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 18</dd><dt class="dateInForce">I kraft fra</dt><dd class="dateInForce">2003-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1932-06-17-6/§2</li></ul></dd><dt class="dateOfPublication">Kunngjort</dt><dd class="dateOfPublication">2002-12-30</dd><dt class="journalNumber">Journalnummer</dt><dd class="journalNumber">2002-1327</dd><dt class="titleShort">Korttittel</dt><dd class="titleShort">Forskrift om avgift til merkeordningen</dd><dt class="title">Tittel</dt><dd class="title">Forskrift om avgift for å finansiere kontrollen med merkeordningen for beskyttede betegnelser.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 17. desember 2002 med hjemmel i lov av 17. juni 1932 nr. 6 om kvalitetskontroll med landbruksvarer m.v. § 2 og Stortingets budsjettvedtak.</dd><dt class="refid">RefID</dt><dd class="refid">forskrift/2002-12-17-1653</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om avgift for å finansiere kontrollen med merkeordningen for beskyttede betegnelser.<ul class="tocSubUl"><li>§ 1. Formål</li><li>§ 2. Omfang</li><li>§ 3. Definisjoner</li><li>§ 4. Avgiftsgrunnlag mv.</li><li>§ 5. Avgiftens størrelse</li><li>§ 6. Innbetaling</li><li>§ 7. Kontroll</li><li>§ 8. Dispensasjon</li><li>§ 9. Straff</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2002-12-17-1653" id="dokument"><h1>Forskrift om avgift for å finansiere kontrollen med merkeordningen for beskyttede betegnelser.</h1><article class="legalArticle" data-lovdata-URL="LTI/forskrift/2002-12-17-1653/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriftens formål er å finansiere kontrollen med merkeordningen for beskyttede betegnelser, jf. forskrift av 5. juli 2002 nr. 698 om beskyttelse av opprinnelsesbetegnelser, geografiske betegnelser og betegnelser for tradisjonelt særpreg på landbruksbaserte næringsmidler.</article></article><article class="legalArticle" data-lovdata-URL="LTI/forskrift/2002-12-17-1653/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Omfang</span></h2><article class="legalP" id="paragraf-2-ledd-1">Forskriften omfatter alle norskproduserte næringsmidler basert på norskproduserte råvarer, unntatt vann (som ikke er detaljpakket), kjøtt og fisk.</article></article><article class="legalArticle" data-lovdata-URL="LTI/forskrift/2002-12-17-1653/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I denne forskrift forstås ved:<ul class="defaultList"><li data-li-identifier="1." data-name="1."><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1"><i>næringsmiddel:</i> enhver mat- eller drikkevare og enhver annen vare som er bestemt til å konsumeres av mennesker, med unntak av legemidler.</article></article></li><li data-li-identifier="2." data-name="2."><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1"><i>råvare:</i> enhver vare og ethvert stoff, inkludert tilsetningsstoffer, som skal brukes ved produksjon av næringsmidler, og som er til stede i de ferdige produkter i forandret eller uforandret form.</article></article></li></ul></article></article><article class="legalArticle" data-lovdata-URL="LTI/forskrift/2002-12-17-1653/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Avgiftsgrunnlag mv.</span></h2><article class="legalP" id="paragraf-4-ledd-1">Det skal betales avgift av norskproduserte næringsmidler.</article><article class="legalP" id="paragraf-4-ledd-2">Enhver bedrift, grossist, produsentsammenslutning o.l. plikter å betale avgift på norskproduserte råvarer som skal nyttes til næringsmidler.</article><article class="legalP" id="paragraf-4-ledd-3">Fakturabeløp, eksklusive merverdiavgift, ved kjøp fra råvareprodusenten, legges til grunn for avgiftsberegningen. For råvarer av egen produksjon legges til grunn det som må betales for tilsvarende vare ved ordinært kjøp.</article></article><article class="legalArticle" data-lovdata-URL="LTI/forskrift/2002-12-17-1653/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Avgiftens størrelse</span></h2><article class="legalP" id="paragraf-5-ledd-1">Avgiften skal utgjøre 0,05% av avgiftsgrunnlaget. Statens næringsmiddeltilsyn kan regne om avgiften til en sats pr. enhet.</article></article><article class="legalArticle" data-lovdata-URL="LTI/forskrift/2002-12-17-1653/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Innbetaling</span></h2><article class="legalP" id="paragraf-6-ledd-1">Avgiftspliktige bedrifter o.l. plikter å gi oppgaver til Statens næringsmiddeltilsyn over avgiftsgrunnlaget. Oppgavene skal være attestert av den oppgavepliktiges revisor.</article><article class="legalP" id="paragraf-6-ledd-2">Bedriften plikter å innbetale avgiften kvartalsvis og innen 30 dager etter utgangen av kvartalet.</article><article class="legalP" id="paragraf-6-ledd-3">For avgift som ikke betales i rett tid skal det betales morarente. Er oppgave ikke innkommet i rett tid, kan avgiftsgrunnlaget fastsettes ved skjønn etter Landbruksdepartementets bestemmelser.</article><article class="legalP" id="paragraf-6-ledd-4">Statens næringsmiddeltilsyn kan fastsette nærmere retningslinjer for innbetalingsmåten.</article></article><article class="legalArticle" data-lovdata-URL="LTI/forskrift/2002-12-17-1653/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Kontroll</span></h2><article class="legalP" id="paragraf-7-ledd-1">Kontrollmyndighetene har rett til å foreta bokettersyn for kontroll av de avgiftspliktige.</article></article><article class="legalArticle" data-lovdata-URL="LTI/forskrift/2002-12-17-1653/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Dispensasjon</span></h2><article class="legalP" id="paragraf-8-ledd-1">I særskilte tilfelle kan Statens næringsmiddeltilsyn dispensere fra denne forskrift.</article></article><article class="legalArticle" data-lovdata-URL="LTI/forskrift/2002-12-17-1653/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Straff</span></h2><article class="legalP" id="paragraf-9-ledd-1">Bestemmelsene om straff i lov av 17. juni 1932 nr. 6 om kvalitetskontroll med landbruksvarer m.v. kommer til anvendelse på overtredelse av denne forskrift.</article></article><article class="legalArticle" data-lovdata-URL="LTI/forskrift/2002-12-17-1653/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Denne forskrift trer i kraft 1. januar 2003.</article></article></main></body></html>