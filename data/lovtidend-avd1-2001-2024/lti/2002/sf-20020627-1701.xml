<!DOCTYPE html><html lang="no"><head><title>Forskrift om endring i forskrift om graden bachelor ved Høgskolen i Agder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-06-27-1701</dd><dt class="dokid">DokumentID</dt><dd class="dokid">LTI/forskrift/2002-06-27-1701</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 19</dd><dt class="dateInForce">I kraft fra</dt><dd class="dateInForce">2003-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-06-19-1700</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§45</li><li>forskrift/2002-10-11-1124/§13</li></ul></dd><dt class="dateOfPublication">Kunngjort</dt><dd class="dateOfPublication">2003-01-07</dd><dt class="journalNumber">Journalnummer</dt><dd class="journalNumber">2002-1361</dd><dt class="titleShort">Korttittel</dt><dd class="titleShort">Endr. i forskrift om bachelorgraden ved HiA</dd><dt class="title">Tittel</dt><dd class="title">Forskrift om endring i forskrift om graden bachelor ved Høgskolen i Agder.</dd><dt class="miscInformation">Annet om dokumentet</dt><dd class="miscInformation">Fastsatt av styret for Høgskolen i Agder 27. juni 2002 med hjemmel i lov av 12. mai 1995 nr. 22 om universiteter og høgskoler § 45 og kgl.res. av 11. oktober 2002 nr. 1124 § 13.</dd><dt class="refid">RefID</dt><dd class="refid">forskrift/2002-06-27-1701</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om graden bachelor ved Høgskolen i Agder.<ul class="tocSubUl"><li>I<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Krav til bachelorgraden</li><li>§ 4. Emner som helt eller delvis dekker hverandre</li><li>§ 5. Vitnemål</li><li>§ 6. Iverksetting. Overgangsordninger</li><li>§ 7. Utfyllende regler</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-06-27-1701" id="dokument"><h1>Forskrift om endring i forskrift om graden bachelor ved Høgskolen i Agder.</h1><section class="section" data-name="kapI" id="kapittel-1" data-lovdata-URL="LTI/forskrift/2002-06-27-1701/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 19. juni 2002 nr. 1700 om graden bachelor ved Høgskolen i Agder er det foretatt endringer. Forskriften lyder i sin helhet etter dette:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Forskriften gjelder krav til graden bachelor ved Høgskolen i Agder.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></span><ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-punkt-1"><span class="miscHeadline"><i>Emne:</i></span><article class="legalP" id="kapittel-1-foreslåttparagraf-2-punkt-1-ledd-1">Den minste studiepoengberegnete enhet som kan inngå i bachelorgraden.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-punkt-2"><span class="miscHeadline"><i>Fag:</i></span><article class="legalP" id="kapittel-1-foreslåttparagraf-2-punkt-2-ledd-1">Samling av nært beslektede emner under en felles fagbetegnelse.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-punkt-3"><span class="miscHeadline"><i>Emnegruppe:</i></span><article class="legalP" id="kapittel-1-foreslåttparagraf-2-punkt-3-ledd-1">Kombinasjon av emner fra et eller flere fag som gjennom en studie- eller fagplan er definert til å utgjøre en samlet enhet.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-punkt-4"><span class="miscHeadline"><i>Studieprogram:</i></span><article class="legalP" id="kapittel-1-foreslåttparagraf-2-punkt-4-ledd-1">Samling av emner/emnegrupper/fag i henhold til studie- eller fagplan som er vedtatt av høgskolen.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-2-punkt-5"><article class="legalP" id="kapittel-1-foreslåttparagraf-2-punkt-5-ledd-1">Selvvalgt bachelorløp:</article><article class="legalP" id="kapittel-1-foreslåttparagraf-2-punkt-5-ledd-2">Selvvalgt kombinasjon av emner/emnegrupper/fag som tilfredsstiller kravene i denne forskriften.</article></article></li></ul></article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Krav til bachelorgraden</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-3-punkt-1"><article class="legalP" id="kapittel-1-foreslåttparagraf-3-punkt-1-ledd-1">Graden bachelor oppnås på grunnlag av eksamener av minimum 180 studiepoengs omfang.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-3-punkt-2"><article class="legalP" id="kapittel-1-foreslåttparagraf-3-punkt-2-ledd-1">Studieprogram som fører fram til bachelorgraden skal inneholde en fordypningsenhet på minst 80 studiepoeng i et fag eller en emnegruppe. Minst 20 studiepoeng innen fordypningsenheten skal bygge på emner på lavere nivå. 3-årige studieprogram med nasjonale rammeplaner forutsettes å oppfylle kravet til fordypningsenhet.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-3-punkt-3"><article class="legalP" id="kapittel-1-foreslåttparagraf-3-punkt-3-ledd-1">Selvvalgt bachelorløp skal inneholde enten fordypningsenhet som nevnt i 2. avsnitt eller et integrert 2-årig yrkesrettet studium, samt en breddeenhet bestående av et fag eller en emnegruppe på minst 60 studiepoeng. Faget eller emnegruppen på 60 studiepoeng kan være innenfor samme fagområde som fordypningsenheten eller innenfor et annet fagområde.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-3-punkt-4"><article class="legalP" id="kapittel-1-foreslåttparagraf-3-punkt-4-ledd-1">Bachelorgraden skal inneholde vitenskapsteori og etikk og gi innsikt i fagets/profesjonens samfunnsmessige rolle. Omfanget skal samlet være på minst 10 studiepoeng, enten som eget emne eller som identifiserbare temaer i ett eller flere emner.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-3-punkt-5"><article class="legalP" id="kapittel-1-foreslåttparagraf-3-punkt-5-ledd-1">Unntak fra kravet i pkt. 4 kan gjøres dersom det kommer i konflikt med nasjonal rammeplan eller anbefaling fra nasjonalt organ. For kandidater som fullfører studieprogram som fører fram til bachelorgrad gjelder kravet fra og med opptak til studieåret 2003–2004. For kandidater som oppnår bachelorgraden på grunnlag av selvvalgt studieløp gjelder kravet for de som fullfører graden vårsemesteret 2005 eller senere.</article></article></li></ul></article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Emner som helt eller delvis dekker hverandre</span></span><article class="legalP" id="kapittel-1-foreslåttparagraf-4-ledd-1">Faglig overlapping godtas med inntil 10 studiepoeng. Overlapping ut over dette må kompenseres.</article></article><article class="futureLegalArticle" data-name="§5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Vitnemål</span></span><article class="legalP" id="kapittel-1-foreslåttparagraf-5-ledd-1">Eventuell tilføyelse til lovbeskyttet grad og tittel for bachelorprogram fastsettes av styret selv.</article><article class="legalP" id="kapittel-1-foreslåttparagraf-5-ledd-2">Minst 60 studiepoeng som inngår i bachelorgraden må være avlagt ved Høgskolen i Agder.</article></article><article class="futureLegalArticle" data-name="§6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Iverksetting. Overgangsordninger</span></span><article class="legalP" id="kapittel-1-foreslåttparagraf-6-ledd-1">Graden bachelor innføres ved Høgskolen i Agder med virkning fra 1. januar 2003.</article><article class="legalP" id="kapittel-1-foreslåttparagraf-6-ledd-2">En student kan ikke tildeles både cand.mag.-grad og bachelorgrad for samme utdanning.</article><article class="legalP" id="kapittel-1-foreslåttparagraf-6-ledd-3">Cand.mag.-graden ved Høgskolen i Agder oppheves 1. august 2005.</article></article><article class="futureLegalArticle" data-name="§7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Utfyllende regler</span></span><article class="legalP" id="kapittel-1-foreslåttparagraf-7-ledd-1">Styret selv kan vedta utfyllende regler til denne forskriften.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2002-06-27-1701/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2003.</article></section></main></body></html>