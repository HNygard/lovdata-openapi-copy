<!DOCTYPE html><html lang="no"><head><title>Forskrift om internkontroll i sosial- og helsetjenesten.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-12-20-1731</dd><dt class="dokid">DokumentID</dt><dd class="dokid">LTI/forskrift/2002-12-20-1731</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 19</dd><dt class="dateInForce">I kraft fra</dt><dd class="dateInForce">2003-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1984-03-30-15/§7</li><li>lov/1999-07-02-64/§16</li><li>lov/1982-11-19-66/§1-3a</li><li>lov/1983-06-03-54/§1-3a</li><li>lov/1991-12-13-81/§2-1</li><li>lov/1999-07-02-61/§2-1a</li></ul></dd><dt class="dateOfPublication">Kunngjort</dt><dd class="dateOfPublication">2003-01-07</dd><dt class="journalNumber">Journalnummer</dt><dd class="journalNumber">2003-0010</dd><dt class="titleShort">Korttittel</dt><dd class="titleShort">Internkontrollforskrift i sosial/helsetjenesten</dd><dt class="title">Tittel</dt><dd class="title">Forskrift om internkontroll i sosial- og helsetjenesten.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 20. desember 2002 med hjemmel i lov av 30. mars 1984 nr. 15 om statlig tilsyn med helsetjenesten § 7, lov av 2. juli 1999 nr. 64 om helsepersonell m.v. (helsepersonelloven) § 16 andre ledd, lov av 19. november 1982 nr. 66 om helsetjenesten i kommunene § 1-3a, lov av 3. juni 1983 nr. 54 om tannhelsetjenesten § 1-3a, lov av 13. desember 1991 nr. 81 om sosiale tjenester m.v. § 2-1 tredje ledd og lov av 2. juli 1999 nr. 61 om spesialisthelsetjenesten m.m. § 2-1a fjerde ledd. Fremmet av Helsedepartementet.</dd><dt class="refid">RefID</dt><dd class="refid">forskrift/2002-12-20-1731</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om internkontroll i sosial- og helsetjenesten.<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Internkontroll</li><li>§ 4. Innholdet i internkontrollen</li><li>§ 5. Dokumentasjon</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2002-12-20-1731" id="dokument"><h1>Forskrift om internkontroll i sosial- og helsetjenesten.</h1><article class="legalArticle" data-lovdata-URL="LTI/forskrift/2002-12-20-1731/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å bidra til faglig forsvarlige sosial- og helsetjenester og at sosial- og helselovgivningen oppfylles gjennom krav til systematisk styring og kontinuerlig forbedringsarbeid i tjenestene.</article></article><article class="legalArticle" data-lovdata-URL="LTI/forskrift/2002-12-20-1731/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder de virksomheter som omfattes av helselovgivningen og er pålagt internkontrollplikt etter lov om statlig tilsyn med helsetjenesten § 3 og de virksomheter som er pålagt slik plikt etter lov om sosiale tjenester kap. 4 og 6A, jf. § 2-1.</article></article><article class="legalArticle" data-lovdata-URL="LTI/forskrift/2002-12-20-1731/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Internkontroll</span></h2><article class="legalP" id="paragraf-3-ledd-1">I denne forskriften betyr internkontroll systematiske tiltak som skal sikre at virksomhetens aktiviteter planlegges, organiseres, utføres og vedlikeholdes i samsvar med krav fastsatt i eller i medhold av sosial- og helselovgivningen.</article></article><article class="legalArticle" data-lovdata-URL="LTI/forskrift/2002-12-20-1731/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Innholdet i internkontrollen</span></h2><article class="legalP" id="paragraf-4-ledd-1">Internkontrollen skal tilpasses virksomhetens størrelse, egenart, aktiviteter og risikoforhold og ha det omfang som er nødvendig for å etterleve krav fastsatt i eller i medhold av sosial- og helselovgivningen.</article><article class="legalP" id="paragraf-4-ledd-2">Internkontroll innebærer at den/de ansvarlige for virksomheten skal:<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">beskrive virksomhetens hovedoppgaver og mål, herunder mål for forbedringsarbeidet samt hvordan virksomheten er organisert. Det skal klart fremgå hvordan ansvar, oppgaver og myndighet er fordelt,</article></article></li><li data-li-identifier="b)" data-name="b)"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">sikre tilgang til aktuelle lover og forskrifter som gjelder for virksomheten,</article></article></li><li data-li-identifier="c)" data-name="c)"><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">sørge for at arbeidstakerne har tilstrekkelig kunnskap og ferdigheter innenfor det aktuelle fagfeltet samt om virksomhetens internkontroll,</article></article></li><li data-li-identifier="d)" data-name="d)"><article class="listArticle" id="paragraf-4-ledd-2-punkt-4"><article class="legalP" id="paragraf-4-ledd-2-punkt-4-ledd-1">sørge for at arbeidstakerne medvirker slik at samlet kunnskap og erfaring utnyttes,</article></article></li><li data-li-identifier="e)" data-name="e)"><article class="listArticle" id="paragraf-4-ledd-2-punkt-5"><article class="legalP" id="paragraf-4-ledd-2-punkt-5-ledd-1">gjøre bruk av erfaringer fra pasienter/tjenestemottakere og pårørende til forbedring av virksomheten,</article></article></li><li data-li-identifier="f)" data-name="f)"><article class="listArticle" id="paragraf-4-ledd-2-punkt-6"><article class="legalP" id="paragraf-4-ledd-2-punkt-6-ledd-1">skaffe oversikt over områder i virksomheten hvor det er fare for svikt eller mangel på oppfyllelse av myndighetskrav,</article></article></li><li data-li-identifier="g)" data-name="g)"><article class="listArticle" id="paragraf-4-ledd-2-punkt-7"><article class="legalP" id="paragraf-4-ledd-2-punkt-7-ledd-1">utvikle, iverksette, kontrollere, evaluere og forbedre nødvendige prosedyrer, instrukser, rutiner eller andre tiltak for å avdekke, rette opp og forebygge overtredelse av sosial- og helselovgivningen,</article></article></li><li data-li-identifier="h)" data-name="h)"><article class="listArticle" id="paragraf-4-ledd-2-punkt-8"><article class="legalP" id="paragraf-4-ledd-2-punkt-8-ledd-1">foreta systematisk overvåking og gjennomgang av internkontrollen for å sikre at den fungerer som forutsatt og bidrar til kontinuerlig forbedring i virksomheten.</article></article></li></ul></article></article><article class="legalArticle" data-lovdata-URL="LTI/forskrift/2002-12-20-1731/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Dokumentasjon</span></h2><article class="legalP" id="paragraf-5-ledd-1">Internkontrollen skal dokumenteres i den form og det omfang som er nødvendig på bakgrunn av virksomhetens art, aktiviteter, risikoforhold og størrelse.</article><article class="legalP" id="paragraf-5-ledd-2">Dokumentasjonen skal til enhver tid være oppdatert og tilgjengelig.</article></article><article class="legalArticle" data-lovdata-URL="LTI/forskrift/2002-12-20-1731/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Forskriften trer i kraft 1. januar 2003.</article></article></main></body></html>