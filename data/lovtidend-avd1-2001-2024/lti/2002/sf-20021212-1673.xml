<!DOCTYPE html><html lang="no"><head><title>Forskrift om endring i forskrift om stønad til dekning av utgifter til behandling hos kiropraktor.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-12-12-1673</dd><dt class="dokid">DokumentID</dt><dd class="dokid">LTI/forskrift/2002-12-12-1673</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 18</dd><dt class="dateInForce">I kraft fra</dt><dd class="dateInForce">2003-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-04-18-331</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§5-9</li><li>lov/1997-02-28-19/§22-2</li></ul></dd><dt class="dateOfPublication">Kunngjort</dt><dd class="dateOfPublication">2003-01-03</dd><dt class="journalNumber">Journalnummer</dt><dd class="journalNumber">2002-1379</dd><dt class="titleShort">Korttittel</dt><dd class="titleShort">Endr. i forskrift om kiropraktorutgifter</dd><dt class="title">Tittel</dt><dd class="title">Forskrift om endring i forskrift om stønad til dekning av utgifter til behandling hos kiropraktor.</dd><dt class="miscInformation">Annet om dokumentet</dt><dd class="miscInformation">Fastsatt av Helsedepartementet 12. desember 2002 med hjemmel i lov av 28. februar 1997 nr. 19 om folketrygd (folketrygdloven) § 5-9 og § 22-2.</dd><dt class="refid">RefID</dt><dd class="refid">forskrift/2002-12-12-1673</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om stønad til dekning av utgifter til behandling hos kiropraktor.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-12-12-1673" id="dokument"><h1>Forskrift om endring i forskrift om stønad til dekning av utgifter til behandling hos kiropraktor.</h1><section class="section" data-name="kapI" id="kapittel-1" data-lovdata-URL="LTI/forskrift/2002-12-12-1673/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 18. april 1997 nr. 331 om stønad til dekning av utgifter til behandling hos kiropraktor gjøres følgende endringer:</article> <article class="defaultP" margin-top="true">§ 4 skal lyde:</article><article class="legalP" id="kapittel-1-ledd-2">Stønad ytes bare dersom den som gir behandlingen har autorisasjon som kiropraktor etter lov av 2. juli 1999 nr. 64 om helsepersonell m.v. § 48, eller godkjenning etter tidligere regelverk, jf. helsepersonelloven § 76 annet ledd.</article> <article class="defaultP" margin-top="true">§ 5 skal lyde:</article><article class="legalP" id="kapittel-1-ledd-3">Stønad gis for opptil ti behandlinger pr. år. Trygdekontoret kan i særlige tilfeller etter begrunnet søknad fra kiropraktoren gi stønad til ytterligere fire behandlinger.</article><article class="legalP" id="kapittel-1-ledd-4">Stønaden er 45 kroner pr. behandling.</article><article class="legalP" id="kapittel-1-ledd-5">For undersøkelse ved igangsetting av et behandlingsopplegg ytes en stønad med 90 kroner. Stønaden omfatter eventuell behandling under samme konsultasjon. Det kan ytes stønad for inntil én undersøkelse per behandlingsserie, og undersøkelsen inngår i det rekvirerte antall behandlinger. Når taksten brukes, skal det sendes skriftlig tilbakemelding til henvisende lege.</article><article class="legalP" id="kapittel-1-ledd-6">Utgifter til røntgenundersøkelser som en kiropraktor har rekvirert fra et offentlig sykehus eller et godkjent røntgeninstitutt, dekkes etter forskrifter og takster for legehjelp som utføres poliklinisk ved statlige helseinstitusjoner og ved helseinstitusjoner som mottar driftstilskudd fra regionale helseforetak og forskrift om stønad til dekning av utgifter til undersøkelse og behandling hos lege og i private medisinske laboratorie- og røntgenvirksomheter. Utgiftene dekkes også for pasienter som ikke er henvist fra lege.</article></section><section class="section" data-name="kapII" id="kapittel-2" data-lovdata-URL="LTI/forskrift/2002-12-12-1673/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2003.</article></section></main></body></html>