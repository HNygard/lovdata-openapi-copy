<!DOCTYPE html><html lang="no"><head><title>Forskrift om individuelle tollnedsettelser og fordeling av tollkvoter til konservesindustrien.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-07-05-828</dd><dt class="dokid">DokumentID</dt><dd class="dokid">LTI/forskrift/2002-07-05-828</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 9</dd><dt class="dateInForce">I kraft fra</dt><dd class="dateInForce">2002-07-05</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-07-10-714</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1985-12-06-2107/§5</li><li>forskrift/1995-06-30-600</li></ul></dd><dt class="dateOfPublication">Kunngjort</dt><dd class="dateOfPublication">2002-07-26</dd><dt class="journalNumber">Journalnummer</dt><dd class="journalNumber">2002-0813</dd><dt class="titleShort">Korttittel</dt><dd class="titleShort">Forskrift om toll i konservesindustrien</dd><dt class="title">Tittel</dt><dd class="title">Forskrift om individuelle tollnedsettelser og fordeling av tollkvoter til konservesindustrien.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 5. juli 2002 med hjemmel i tolltariffens innledende bestemmelser § 5 og kgl.res. av 30. juni 1995 nr. 600.</dd><dt class="refid">RefID</dt><dd class="refid">forskrift/2002-07-05-828</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om individuelle tollnedsettelser og fordeling av tollkvoter til konservesindustrien.<ul class="tocSubUl"><li>Kapittel I. Innledende bestemmelser<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li></ul></li><li>Kapittel II. Individuelle tollnedsettelser<ul class="tocSubUl"><li>§ 4. Fellesbestemmelser</li><li>§ 5. Produkter det vanligvis ikke er full dekning av – individuelle tollnedsettelser</li><li>§ 6. Produkter som har kvote eller som det er full dekning av – individuelle tollnedsettelser i særlige tilfeller</li></ul></li><li>Kapittel III. Fordeling av tollkvoter<ul class="tocSubUl"><li>§ 7. Fordeling av tollkvoter for jordbær, bringebær og solbær</li><li>§ 8. Fordeling av tollkvoter for eplesaft/pulp/konsentrat</li><li>§ 9. Omsetning av tollkvoter</li></ul></li><li>Kapittel IV. Øvrige bestemmelser<ul class="tocSubUl"><li>§ 10. Anvendelseserklæring</li><li>§ 11. Opplysningsplikt</li><li>§ 12. Kontroll</li><li>§ 13. Sanksjoner</li><li>§ 14. Ikrafttredelse</li></ul></li><li>Vedlegg 1. Grønnsaker, bær og frukt, tollnedsettelser etter § 5:</li><li>Vedlegg 2. Grønnsaker, bær og frukt, tollnedsettelser etter § 6:</li><li>Vedlegg 3. Bær, tollfrie tollkvoter etter § 7:</li></ul></li></ul></dd></dl></header><main class="documentBody" data-lovdata-URL="LTI/forskrift/2002-07-05-828" id="dokument"><h1>Forskrift om individuelle tollnedsettelser og fordeling av tollkvoter til konservesindustrien.</h1><section class="section" data-name="kapI" id="kapittel-1" data-lovdata-URL="LTI/forskrift/2002-07-05-828/KAPITTEL_1"><h2>Kapittel I. Innledende bestemmelser</h2><article class="legalArticle" data-lovdata-URL="LTI/forskrift/2002-07-05-828/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Forskriften har som formål å stimulere til innenlands produksjon av råvarer til konservesindustrien. Innenfor denne målsetningen skal industrien sikres nødvendig supplement av importert råvare til lavest mulig tollbelastning.</article></article><article class="legalArticle" data-lovdata-URL="LTI/forskrift/2002-07-05-828/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Denne forskriften kommer til anvendelse ved administrativt fastsatte tollnedsettelser og ved fastsettelse og fordeling av tollkvoter til konservesindustrien.</article></article><article class="legalArticle" data-lovdata-URL="LTI/forskrift/2002-07-05-828/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">I denne forskrift menes med:<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1"><i>TNT:</i> Tillatelse til nedsatt toll.</article></article></li><li data-li-identifier="2." data-name="2."><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1"><i>ITT:</i> Tillatelse til nedsatt tollsats innenfor fastsatt tollkvote.</article></article></li><li data-li-identifier="3." data-name="3."><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1"><i>Individuell tollnedsettelse:</i> Fritakelse eller nedsettelse av den tariffbestemte toll, hvor fritakelsen eller nedsettelsen innrømmes juridiske eller fysiske personer for en angitt mengde av en bestemt vare i en nærmere fastsatt periode.</article></article></li><li data-li-identifier="4." data-name="4."><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1"><i>Konservesindustri:</i> Bedrifter som avtar norske råvarer av frukt, bær og grønnsaker for produksjon av konserverte varer.</article></article></li><li data-li-identifier="5." data-name="5."><article class="listArticle" id="kapittel-1-paragraf-3-ledd-1-punkt-5"><article class="legalP" id="kapittel-1-paragraf-3-ledd-1-punkt-5-ledd-1"><i>Prisdifferanse:</i> Differanse mellom norsk pris og CIF-importpris for sammenlignbare varer i den aktuelle perioden, beregnet ut fra priser innhentet av Statens landbruksforvaltning</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2002-07-05-828/KAPITTEL_2"><h2>Kapittel II. Individuelle tollnedsettelser</h2><article class="legalArticle" data-lovdata-URL="LTI/forskrift/2002-07-05-828/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Fellesbestemmelser</span></h3><article class="legalP" id="kapittel-2-paragraf-1-ledd-1">Individuelle tollnedsettelser gis av Statens landbruksforvaltning etter skriftlig søknad og på de vilkår som er angitt i § 5 og § 6 i denne forskriften. Statens landbruksforvaltning kan fastsette krav til søknadens innhold og form.</article><article class="legalP" id="kapittel-2-paragraf-1-ledd-2">Dersom individuell tollnedsettelse innvilges utstedes TNT. TNT gis for det tidsrom og det kvantum som Statens landbruksforvaltning fastsetter og skal være utstedt før import finner sted.</article><article class="legalP" id="kapittel-2-paragraf-1-ledd-3">Vilkåret om at TNT skal være utstedt før import finner sted kan fravikes når det avdekkes feil ved fortollingen. Det er en forutsetning at importøren kan fremlegge den dokumentasjon som er nødvendig for vurdering og fastsettelse av nedsatt tollsats etter fortollingstidspunktet. Tollsatsen vil i slike tilfeller settes 20% høyere enn nedsatt tollsats ville vært på fortollingstidspunket dersom varen hadde vært korrekt fortollet og TNT hadde vært utstedt. Dersom tollsatsen hadde vært null fastsettes den skjønnsmessig i hvert enkelt tilfelle.</article></article><article class="legalArticle" data-lovdata-URL="LTI/forskrift/2002-07-05-828/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Produkter det vanligvis ikke er full dekning av – individuelle tollnedsettelser</span></h3><article class="legalP" id="kapittel-2-paragraf-2-ledd-1">Når norsk råvareproduksjon ikke dekker industriens totale behov, kan konservesindustrien innrømmes individuell tollnedsettelse for varer omfattet av vedlegg 1 når varen skal inngå i egen produksjon.</article><article class="legalP" id="kapittel-2-paragraf-2-ledd-2">For de varer i vedlegg 1 som er markert med «*» i kolonne 4, skal Statens landbruksforvaltning fastsette nedsatt tollsats i egne rundskriv for et halvt år om gangen. Nedsatt tollsats skal fastsettes slik at norsk vare får en preferanse i forhold til importvare. Tollsatsen settes lik prisdifferansen tillagt 15% av denne differansen. Statens landbruksforvaltning kan i særlige tilfeller dispensere fra denne satsen.</article><article class="legalP" id="kapittel-2-paragraf-2-ledd-3">For de varer i vedlegg 1 markert med «-» i kolonne 4, skal Statens landbruksforvaltning fastsette nedsatt tollsats i det enkelte tilfelle, med utgangspunkt i prisdifferansen tillagt en preferanse for norsk vare.</article><article class="legalP" id="kapittel-2-paragraf-2-ledd-4">Det kan gis tollnedsettelser til blandinger under varenummer 08.11.9008, blandingspulper under varenummer 20.07.9903/9908 og blandingssaft/konsentrat under varenummer 20.09.9000, dersom produktet inneholder mindre enn 40 vektprosent av råvarene i vedlegg 1 og/eller 2. Ved tollnedsettelse benyttes de tariffbestemte tollsatser for de jordbruksråvarene som inngår i blandingen, og som omfattes av vedlegg 1 og/eller 2. Tollsatsen beregnes ut fra den andel disse råvarene representerer i det sammensatte produktet.</article><article class="legalP" id="kapittel-2-paragraf-2-ledd-5">For kokte/varmebehandlede pulper under varenummer 20.07.9903 ikke nevnt i vedlegg 1 og/eller 2 eller fjerde ledd til denne paragraf, settes tollsatsen lik 1,60 kr/kg.</article><article class="legalP" id="kapittel-2-paragraf-2-ledd-6">For kokte/varmebehandlede pulper under varenummer 20.07.9908 ikke nevnt i vedlegg 1 og/eller 2 eller fjerde ledd til denne paragraf, settes tollsatsen lik 0,34 kr/kg.</article></article><article class="legalArticle" data-lovdata-URL="LTI/forskrift/2002-07-05-828/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Produkter som har kvote eller som det er full dekning av – individuelle tollnedsettelser i særlige tilfeller</span></h3><article class="legalP" id="kapittel-2-paragraf-3-ledd-1">Når varer som omfattes av vedlegg 2 skal inngå i egen produksjon, kan det i særlige tilfeller innrømmes individuelle tollnedsettelser.</article><article class="legalP" id="kapittel-2-paragraf-3-ledd-2">Statens landbruksforvaltning fastsetter nedsatt tollsats i det enkelte tilfelle, med utgangspunkt i prisdifferansen mellom norsk vare og tilsvarende importvare.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2002-07-05-828/KAPITTEL_3"><h2>Kapittel III. Fordeling av tollkvoter</h2><article class="legalArticle" data-lovdata-URL="LTI/forskrift/2002-07-05-828/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Fordeling av tollkvoter for jordbær, bringebær og solbær</span></h3><article class="legalP" id="kapittel-3-paragraf-1-ledd-1">Tollfri tollkvote for jordbær, bringebær og solbær tildeles konservesbedrifter, til bruk i industrien, etter foregående sesongs forbruk av tilsvarende norsk råvare.</article><article class="legalP" id="kapittel-3-paragraf-1-ledd-2">For aktører uten forbruk av norsk råvare foregående sesong, kan kontrahert norsk vare for inneværende sesong legges til grunn ved tildeling av tollkvote.</article><article class="legalP" id="kapittel-3-paragraf-1-ledd-3">Tollfri tollkvote kan tildeles innenfor det kvantum som er angitt i vedlegg 3.</article><article class="legalP" id="kapittel-3-paragraf-1-ledd-4">Kvoteåret går fra 1. juli til 30. juni. Den enkelte bedrifts tollkvoteandel for bær fastsettes senest 1. oktober. Det kan foretas en foreløpig fordeling i perioden frem til fastsettelsen av endelig tollkvoteandel.</article><article class="legalP" id="kapittel-3-paragraf-1-ledd-5">ITT utstedes etter søknad til den enkelte bedrift etter at fordelingen er foretatt. Statens landbruksforvaltning kan fastsette krav til søknadens innhold og form.</article><article class="legalP" id="kapittel-3-paragraf-1-ledd-6">Tildelt tollkvote gis med gyldighet for inntil 1 år.</article><article class="legalP" id="kapittel-3-paragraf-1-ledd-7">Statens landbruksforvaltning kan fordele tollkvoter med angivelse av opprinnelsesland for å ivareta norske forpliktelser i henhold til internasjonale avtaler.</article><article class="legalP" id="kapittel-3-paragraf-1-ledd-8">Dersom konservesindustrien kan dokumentere betydelig økning i forbruket av jordbær, bringebær og solbær, kan Statens landbruksforvaltning etter søknad endre de tollkvoter som er angitt i vedlegg 3.</article><article class="legalP" id="kapittel-3-paragraf-1-ledd-9">Dersom foregående års forbruk av bær er mindre enn lagt til grunn for den tollfrie tollkvoten, skal Statens landbruksforvaltning korrigere for dette ved neste års fordeling av kvote.</article></article><article class="legalArticle" data-lovdata-URL="LTI/forskrift/2002-07-05-828/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Fordeling av tollkvoter for eplesaft/pulp/konsentrat</span></h3><article class="legalP" id="kapittel-3-paragraf-2-ledd-1">Statens landbruksforvaltning fastsetter årlig tollfri tollkvote for eplesaft/pulp/konsentrat på grunnlag av totalt forbruk i industrien av eplesaft/pulp/konsentrat foregående år og norsk råvareproduksjon inneværende år. Kvoteåret går fra 1. oktober til 30. september. Tollfri tollkvote for eplesaft/pulp/konsentrat tildeles konservesbedrifter til bruk i egen industri. Tollkvote for eplesaft/pulp/konsentrat fordeles etter bedriftens andel av foregående års totale forbruk av epler. For aktører uten forbruk av eplepulp og/eller -saft og/eller -konsentrat foregående kvoteår, kan prognoser over forbruk inneværende kvoteår legges til grunn ved fastsettelse av tollkvote.</article><article class="legalP" id="kapittel-3-paragraf-2-ledd-2">Den enkelte bedrifts tollkvoteandel for eplesaft/pulp/konsentrat fastsettes senest 1. mars. Det kan foretas en foreløpig fordeling i perioden frem til fastsettelsen av endelig tollkvoteandel.</article><article class="legalP" id="kapittel-3-paragraf-2-ledd-3">ITT utstedes etter søknad til den enkelte bedrift etter at fordelingen er foretatt. Statens landbruksforvaltning kan fastsette krav til søknadens innhold og form.</article><article class="legalP" id="kapittel-3-paragraf-2-ledd-4">Tildelt tollkvote gis med gyldighet for inntil 1 år.</article><article class="legalP" id="kapittel-3-paragraf-2-ledd-5">Statens landbruksforvaltning kan fordele tollkvoter med angivelse av opprinnelsesland for å ivareta norske forpliktelser i henhold til internasjonale avtaler.</article><article class="legalP" id="kapittel-3-paragraf-2-ledd-6">Dersom konservesindustrien kan dokumentere betydelig økning i forbruket av eplesaft/pulp/konsentrat, kan Statens landbruksforvaltning etter søknad endre den fastsatte tollkvoten.</article><article class="legalP" id="kapittel-3-paragraf-2-ledd-7">Dersom foregående års forbruk av eplesaft/pulp/konsentrat er mindre enn lagt til grunn for den tollfrie tollkvoten, skal Statens landbruksforvaltning korrigere for dette ved neste års fastsettelse og fordeling av kvote.</article></article><article class="legalArticle" data-lovdata-URL="LTI/forskrift/2002-07-05-828/§9" data-name="§9" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Omsetning av tollkvoter</span></h3><article class="legalP" id="kapittel-3-paragraf-3-ledd-1">Tildelt tollkvote kan omsettes mellom konservesbedrifter. Ved salg av tildelt tollkvote skal selger gi skriftlig melding til Statens landbruksforvaltning med angivelse av solgt kvantum og navn på kjøper slik at utstedt tollkvote kan korrigeres og ny tollkvote kan utstedes.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2002-07-05-828/KAPITTEL_4"><h2>Kapittel IV. Øvrige bestemmelser</h2><article class="legalArticle" data-lovdata-URL="LTI/forskrift/2002-07-05-828/§10" data-name="§10" id="kapittel-4-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Anvendelseserklæring</span></h3><article class="legalP" id="kapittel-4-paragraf-1-ledd-1">Før det innrømmes tollnedsettelse eller tildeles tollkvoteandel i henhold til bestemmelsene i denne forskriften, kan Statens landbruksforvaltning kreve at importør avgir en erklæring om varenes anvendelse. Anvendelseserklæringen skal følge varen/tollkvoten dersom varen/tollkvoten selges videre. Ved slikt videresalg forpliktes kjøper i henhold til anvendelseserklæringen.</article></article><article class="legalArticle" data-lovdata-URL="LTI/forskrift/2002-07-05-828/§11" data-name="§11" id="kapittel-4-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Opplysningsplikt</span></h3><article class="legalP" id="kapittel-4-paragraf-2-ledd-1">Konservesbedrifter som søker om tollnedsettelser eller andel av tollkvote, plikter å gi Statens landbruksforvaltning opplysninger om priser og omsetning, og andre data relevant for vurdering av importbehov og fastsettelse av tollsatser.</article></article><article class="legalArticle" data-lovdata-URL="LTI/forskrift/2002-07-05-828/§12" data-name="§12" id="kapittel-4-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Kontroll</span></h3><article class="legalP" id="kapittel-4-paragraf-3-ledd-1">Statens landbruksforvaltning fører kontroll med at bestemmelsene i denne forskriften blir overholdt, og kan herunder foreta stedlig kontroll av dokumenter og be om vareprøver. Virksomheten plikter å yte bistand ved slik kontroll.</article></article><article class="legalArticle" data-lovdata-URL="LTI/forskrift/2002-07-05-828/§13" data-name="§13" id="kapittel-4-paragraf-4"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Sanksjoner</span></h3><article class="legalP" id="kapittel-4-paragraf-4-ledd-1">Ved brudd på bestemmelsene i denne forskriften, eller vilkår satt med hjemmel i denne forskriften, kan Statens landbruksforvaltning trekke tollkvoten eller tillatelsen til nedsatt tollsats tilbake og nekte innrømmelse av ny tollkvote eller tollnedsettelse for en periode på inntil 1 år.</article></article><article class="legalArticle" data-lovdata-URL="LTI/forskrift/2002-07-05-828/§14" data-name="§14" id="kapittel-4-paragraf-5"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-5-ledd-1">Denne forskrift trer i kraft 5. juli 2002. Fra samme dato oppheves forskrift av 10. juli 1998 nr. 714 om individuelle tollnedsettelser og fordeling av tollkvoter til konservesindustrien.</article></article></section><section class="section" data-name="vedlegg1" id="kapittel-5" data-lovdata-URL="LTI/forskrift/2002-07-05-828/KAPITTEL_5"><h2>Vedlegg 1. Grønnsaker, bær og frukt, tollnedsettelser etter § 5:</h2><article class="defaultP"><table><thead><tr><th data-text-align="left" data-vertical-align="top"><i>Vareslag</i></th><th data-text-align="left" data-vertical-align="top"><i>Tollvarenummer</i></th><th data-text-align="left" data-vertical-align="top"><i>Produkt</i></th><th data-text-align="left" data-vertical-align="top"><i>Nedsatt tollsats</i></th></tr><tr><th data-text-align="left" data-vertical-align="top"><i>1</i></th><th data-text-align="left" data-vertical-align="top"><i>2</i></th><th data-text-align="left" data-vertical-align="top"><i>3</i></th><th data-text-align="left" data-vertical-align="top"><i>4</i></th></tr></thead><tbody><tr><td data-text-align="left" data-vertical-align="top">Sølvløk</td><td data-text-align="left" data-vertical-align="top">07.03.1019/.29</td><td data-text-align="left" data-vertical-align="top">Sølvløk, frisk</td><td data-text-align="left" data-vertical-align="top">–</td></tr><tr><td data-text-align="left" data-vertical-align="top" /><td data-text-align="left" data-vertical-align="top">07.10.8050</td><td data-text-align="left" data-vertical-align="top">Sølvløk, fryst</td><td data-text-align="left" data-vertical-align="top">*</td></tr><tr><td data-text-align="left" data-vertical-align="top">Sukkererter</td><td data-text-align="left" data-vertical-align="top">07.08.1000</td><td data-text-align="left" data-vertical-align="top">Sukkererter, frisk</td><td data-text-align="left" data-vertical-align="top">–</td></tr><tr><td data-text-align="left" data-vertical-align="top" /><td data-text-align="left" data-vertical-align="top">07.10.2100</td><td data-text-align="left" data-vertical-align="top">Sukkererter, fryst</td><td data-text-align="left" data-vertical-align="top">*</td></tr><tr><td data-text-align="left" data-vertical-align="top">Stangselleri</td><td data-text-align="left" data-vertical-align="top">07.09.4010/.4020</td><td data-text-align="left" data-vertical-align="top">Stangselleri, frisk</td><td data-text-align="left" data-vertical-align="top">–</td></tr><tr><td data-text-align="left" data-vertical-align="top" /><td data-text-align="left" data-vertical-align="top">07.10.8060</td><td data-text-align="left" data-vertical-align="top">Stangselleri, fryst</td><td data-text-align="left" data-vertical-align="top">*</td></tr><tr><td data-text-align="left" data-vertical-align="top">Dill</td><td data-text-align="left" data-vertical-align="top">07.09.9099</td><td data-text-align="left" data-vertical-align="top">Dill, frisk</td><td data-text-align="left" data-vertical-align="top">–</td></tr><tr><td data-text-align="left" data-vertical-align="top">Minigulrot/pariserrot</td><td data-text-align="left" data-vertical-align="top">07.10.8091</td><td data-text-align="left" data-vertical-align="top">Minigulrot, fryst</td><td data-text-align="left" data-vertical-align="top">*</td></tr><tr><td data-text-align="left" data-vertical-align="top" /><td data-text-align="left" data-vertical-align="top">07.10.8091</td><td data-text-align="left" data-vertical-align="top">Pariserrot, fryst</td><td data-text-align="left" data-vertical-align="top">*</td></tr><tr><td data-text-align="left" data-vertical-align="top">Tomatterninger</td><td data-text-align="left" data-vertical-align="top">07.10.8099</td><td data-text-align="left" data-vertical-align="top">Tomatterninger, fryst</td><td data-text-align="left" data-vertical-align="top">*</td></tr><tr><td data-text-align="left" data-vertical-align="top">Kirsebær/moreller</td><td data-text-align="left" data-vertical-align="top">08.09.2001/.2009</td><td data-text-align="left" data-vertical-align="top">Kirsebær, moreller, frisk</td><td data-text-align="left" data-vertical-align="top">–</td></tr><tr><td data-text-align="left" data-vertical-align="top" /><td data-text-align="left" data-vertical-align="top">08.11.9003/9008</td><td data-text-align="left" data-vertical-align="top">Kirsebær, moreller, fryst</td><td data-text-align="left" data-vertical-align="top">*</td></tr><tr><td data-text-align="left" data-vertical-align="top" /><td data-text-align="left" data-vertical-align="top">20.07.9903/.9908</td><td data-text-align="left" data-vertical-align="top">Kirsebærpulp, kokte/varmebehandlede</td><td data-text-align="left" data-vertical-align="top">*</td></tr><tr><td data-text-align="left" data-vertical-align="top" /><td data-text-align="left" data-vertical-align="top">20.09.8093</td><td data-text-align="left" data-vertical-align="top">Kirsebærsaft/-konsentrat</td><td data-text-align="left" data-vertical-align="top">*</td></tr><tr><td data-text-align="left" data-vertical-align="top">Rips</td><td data-text-align="left" data-vertical-align="top">08.10.3020</td><td data-text-align="left" data-vertical-align="top">Rips, frisk</td><td data-text-align="left" data-vertical-align="top">–</td></tr><tr><td data-text-align="left" data-vertical-align="top" /><td data-text-align="left" data-vertical-align="top">08.11.2001/.2008</td><td data-text-align="left" data-vertical-align="top">Rips, fryst</td><td data-text-align="left" data-vertical-align="top">*</td></tr><tr><td data-text-align="left" data-vertical-align="top" /><td data-text-align="left" data-vertical-align="top">20.09.8099</td><td data-text-align="left" data-vertical-align="top">Ripssaft/-konsentrat</td><td data-text-align="left" data-vertical-align="top">*</td></tr><tr><td data-text-align="left" data-vertical-align="top">Stikkelsbær</td><td data-text-align="left" data-vertical-align="top">08.10.3030</td><td data-text-align="left" data-vertical-align="top">Stikkelsbær, frisk</td><td data-text-align="left" data-vertical-align="top">–</td></tr><tr><td data-text-align="left" data-vertical-align="top" /><td data-text-align="left" data-vertical-align="top">08.11.2001/.2008</td><td data-text-align="left" data-vertical-align="top">Stikkelsbær, fryst</td><td data-text-align="left" data-vertical-align="top">*</td></tr><tr><td data-text-align="left" data-vertical-align="top" /><td data-text-align="left" data-vertical-align="top">20.09.8099</td><td data-text-align="left" data-vertical-align="top">Stikkelsbærsaft/-konsentrat</td><td data-text-align="left" data-vertical-align="top">*</td></tr><tr><td data-text-align="left" data-vertical-align="top">Bjørne-, logan-, morbær</td><td data-text-align="left" data-vertical-align="top">08.11.2001/.2008</td><td data-text-align="left" data-vertical-align="top">Bjørnebær m.fl., fryst</td><td data-text-align="left" data-vertical-align="top">*</td></tr><tr><td data-text-align="left" data-vertical-align="top" /><td data-text-align="left" data-vertical-align="top">20.07.9903/.9908</td><td data-text-align="left" data-vertical-align="top">Bjørnebærpulp m.fl., kokte/varmebehandlede</td><td data-text-align="left" data-vertical-align="top">*</td></tr><tr><td data-text-align="left" data-vertical-align="top" /><td data-text-align="left" data-vertical-align="top">20.09.8099</td><td data-text-align="left" data-vertical-align="top">Bjørnebærsaft/-konsentrat m.fl.</td><td data-text-align="left" data-vertical-align="top">*</td></tr><tr><td data-text-align="left" data-vertical-align="top">Boysenbær</td><td data-text-align="left" data-vertical-align="top">08.11.9008</td><td data-text-align="left" data-vertical-align="top">Boysenbær, fryst</td><td data-text-align="left" data-vertical-align="top">*</td></tr><tr><td data-text-align="left" data-vertical-align="top">Tyttebær</td><td data-text-align="left" data-vertical-align="top">08.11.9001</td><td data-text-align="left" data-vertical-align="top">Tyttebær, fryst</td><td data-text-align="left" data-vertical-align="top">*</td></tr><tr><td data-text-align="left" data-vertical-align="top">Multer</td><td data-text-align="left" data-vertical-align="top">08.11.9002</td><td data-text-align="left" data-vertical-align="top">Multer, fryst</td><td data-text-align="left" data-vertical-align="top">*</td></tr><tr><td data-text-align="left" data-vertical-align="top">Blåbær</td><td data-text-align="left" data-vertical-align="top">08.11.9004</td><td data-text-align="left" data-vertical-align="top">Blåbær, fryst</td><td data-text-align="left" data-vertical-align="top">*</td></tr><tr><td data-text-align="left" data-vertical-align="top" /><td data-text-align="left" data-vertical-align="top">20.07.9903/.9908</td><td data-text-align="left" data-vertical-align="top">Blåbærpulp, kokte/varmebehandlede</td><td data-text-align="left" data-vertical-align="top">*</td></tr><tr><td data-text-align="left" data-vertical-align="top" /><td data-text-align="left" data-vertical-align="top">20.09.8099</td><td data-text-align="left" data-vertical-align="top">Blåbærsaft/-konsentrat</td><td data-text-align="left" data-vertical-align="top">*</td></tr><tr><td data-text-align="left" data-vertical-align="top">Bringebær</td><td data-text-align="left" data-vertical-align="top">20.07.9903/.9908</td><td data-text-align="left" data-vertical-align="top">Bringebærpulp, kokte/varmebehandlede</td><td data-text-align="left" data-vertical-align="top">*</td></tr><tr><td data-text-align="left" data-vertical-align="top" /><td data-text-align="left" data-vertical-align="top">20.09.8091</td><td data-text-align="left" data-vertical-align="top">Bringebærsaft/-konsentrat</td><td data-text-align="left" data-vertical-align="top">*</td></tr><tr><td data-text-align="left" data-vertical-align="top">Jordbær</td><td data-text-align="left" data-vertical-align="top">20.07.9903/.9908</td><td data-text-align="left" data-vertical-align="top">Jordbærpulp, kokte/varmebehandlede</td><td data-text-align="left" data-vertical-align="top">*</td></tr><tr><td data-text-align="left" data-vertical-align="top" /><td data-text-align="left" data-vertical-align="top">20.09.8092</td><td data-text-align="left" data-vertical-align="top">Jordbærsaft/-konsentrat</td><td data-text-align="left" data-vertical-align="top">*</td></tr><tr><td data-text-align="left" data-vertical-align="top">Skogsbær</td><td data-text-align="left" data-vertical-align="top">20.07.9903/.9908</td><td data-text-align="left" data-vertical-align="top">Skogsbærpulp, kokte/varmebehandlede</td><td data-text-align="left" data-vertical-align="top">*</td></tr><tr><td data-text-align="left" data-vertical-align="top" /><td data-text-align="left" data-vertical-align="top">20.09.9000</td><td data-text-align="left" data-vertical-align="top">Skogsbærsaft/-konsentrat</td><td data-text-align="left" data-vertical-align="top">*</td></tr><tr><td data-text-align="left" data-vertical-align="top">Solbær</td><td data-text-align="left" data-vertical-align="top">20.07.9903/.9908</td><td data-text-align="left" data-vertical-align="top">Solbærpulp, kokte/varmebehandlede</td><td data-text-align="left" data-vertical-align="top">*</td></tr><tr><td data-text-align="left" data-vertical-align="top">Plomme</td><td data-text-align="left" data-vertical-align="top">08.11.9008</td><td data-text-align="left" data-vertical-align="top">Plommer, fryst</td><td data-text-align="left" data-vertical-align="top">*</td></tr><tr><td data-text-align="left" data-vertical-align="top" /><td data-text-align="left" data-vertical-align="top">20.07.9903/.9908</td><td data-text-align="left" data-vertical-align="top">Sviskepulp, kokte/varmebehandlede</td><td data-text-align="left" data-vertical-align="top">*</td></tr><tr><td data-text-align="left" data-vertical-align="top" /><td data-text-align="left" data-vertical-align="top">20.09.8099</td><td data-text-align="left" data-vertical-align="top">Plommesaft/-konsentrat</td><td data-text-align="left" data-vertical-align="top">*</td></tr><tr><td data-text-align="left" data-vertical-align="top">Pære</td><td data-text-align="left" data-vertical-align="top">20.07.9903/.9908</td><td data-text-align="left" data-vertical-align="top">Pærepulp, kokte/varmebehandlede</td><td data-text-align="left" data-vertical-align="top">*</td></tr><tr><td data-text-align="left" data-vertical-align="top" /><td data-text-align="left" data-vertical-align="top">20.09.8099</td><td data-text-align="left" data-vertical-align="top">Pæresaft/-konsentrat</td><td data-text-align="left" data-vertical-align="top">*</td></tr></tbody></table></article></section><section class="section" data-name="vedlegg2" id="kapittel-6" data-lovdata-URL="LTI/forskrift/2002-07-05-828/KAPITTEL_6"><h2>Vedlegg 2. Grønnsaker, bær og frukt, tollnedsettelser etter § 6:</h2><article class="defaultP"><table><thead><tr><th data-text-align="left" data-vertical-align="top"><i>Vareslag</i></th><th data-text-align="left" data-vertical-align="top"><i>Tollvarenummer</i></th><th data-text-align="left" data-vertical-align="top"><i>Produkt</i></th></tr><tr><th data-text-align="left" data-vertical-align="top"><i>1</i></th><th data-text-align="left" data-vertical-align="top"><i>2</i></th><th data-text-align="left" data-vertical-align="top"><i>3</i></th></tr></thead><tbody><tr><td data-text-align="left" data-vertical-align="top">Rødkål</td><td data-text-align="left" data-vertical-align="top">07.04.9040/.9050</td><td data-text-align="left" data-vertical-align="top">Rødkål, frisk</td></tr><tr><td data-text-align="left" data-vertical-align="top" /><td data-text-align="left" data-vertical-align="top">07.10.8099</td><td data-text-align="left" data-vertical-align="top">Rødkål, fryst</td></tr><tr><td data-text-align="left" data-vertical-align="top">Rødbeter</td><td data-text-align="left" data-vertical-align="top">07.06.9040</td><td data-text-align="left" data-vertical-align="top">Rødbeter, frisk</td></tr><tr><td data-text-align="left" data-vertical-align="top" /><td data-text-align="left" data-vertical-align="top">07.10.8099</td><td data-text-align="left" data-vertical-align="top">Rødbeter, fryst</td></tr><tr><td data-text-align="left" data-vertical-align="top">Erter</td><td data-text-align="left" data-vertical-align="top">07.08.1000</td><td data-text-align="left" data-vertical-align="top">Erter, frisk</td></tr><tr><td data-text-align="left" data-vertical-align="top" /><td data-text-align="left" data-vertical-align="top">07.10.2100</td><td data-text-align="left" data-vertical-align="top">Erter, fryst</td></tr><tr><td data-text-align="left" data-vertical-align="top">Bønner</td><td data-text-align="left" data-vertical-align="top">07.08.2001/.2009</td><td data-text-align="left" data-vertical-align="top">Bønner, frisk</td></tr><tr><td data-text-align="left" data-vertical-align="top" /><td data-text-align="left" data-vertical-align="top">07.10.2201/.2209</td><td data-text-align="left" data-vertical-align="top">Bønner, fryst</td></tr><tr><td data-text-align="left" data-vertical-align="top">Blomkål</td><td data-text-align="left" data-vertical-align="top">07.10.8020</td><td data-text-align="left" data-vertical-align="top">Blomkål, fryst</td></tr><tr><td data-text-align="left" data-vertical-align="top">Gulrøtter</td><td data-text-align="left" data-vertical-align="top">07.10.8091</td><td data-text-align="left" data-vertical-align="top">Gulrøtter, fryst</td></tr><tr><td data-text-align="left" data-vertical-align="top">Purre</td><td data-text-align="left" data-vertical-align="top">07.10.8099</td><td data-text-align="left" data-vertical-align="top">Purre, fryst</td></tr><tr><td data-text-align="left" data-vertical-align="top">Rosenkål</td><td data-text-align="left" data-vertical-align="top">07.10.8099</td><td data-text-align="left" data-vertical-align="top">Rosenkål, fryst</td></tr><tr><td data-text-align="left" data-vertical-align="top">Hvitkål</td><td data-text-align="left" data-vertical-align="top">07.10.8099</td><td data-text-align="left" data-vertical-align="top">Hvitkål, fryst</td></tr><tr><td data-text-align="left" data-vertical-align="top">Knollselleri</td><td data-text-align="left" data-vertical-align="top">07.10.8060</td><td data-text-align="left" data-vertical-align="top">Knollselleri, fryst</td></tr><tr><td data-text-align="left" data-vertical-align="top">Agurker</td><td data-text-align="left" data-vertical-align="top">07.07.0090</td><td data-text-align="left" data-vertical-align="top">Sylteagurker, friske</td></tr><tr><td data-text-align="left" data-vertical-align="top" /><td data-text-align="left" data-vertical-align="top">07.10.8099</td><td data-text-align="left" data-vertical-align="top">Agurk, fryst</td></tr><tr><td data-text-align="left" data-vertical-align="top">Jordbær</td><td data-text-align="left" data-vertical-align="top">08.11.1001/.1009</td><td data-text-align="left" data-vertical-align="top">Jordbær, fryst</td></tr><tr><td data-text-align="left" data-vertical-align="top">Bringebær</td><td data-text-align="left" data-vertical-align="top">08.11.2001/.2005</td><td data-text-align="left" data-vertical-align="top">Bringebær, fryst</td></tr><tr><td data-text-align="left" data-vertical-align="top">Solbær</td><td data-text-align="left" data-vertical-align="top">08.11.2001/.2006</td><td data-text-align="left" data-vertical-align="top">Solbær, fryst</td></tr><tr><td data-text-align="left" data-vertical-align="top" /><td data-text-align="left" data-vertical-align="top">20.09.8010/8020</td><td data-text-align="left" data-vertical-align="top">Solbærsaft/ konsentrat</td></tr><tr><td data-text-align="left" data-vertical-align="top">Epler</td><td data-text-align="left" data-vertical-align="top">08.11.9008</td><td data-text-align="left" data-vertical-align="top">Epler, fryst</td></tr><tr><td data-text-align="left" data-vertical-align="top" /><td data-text-align="left" data-vertical-align="top">20.09.7100/.7900</td><td data-text-align="left" data-vertical-align="top">Eplesaft/-konsentrat</td></tr><tr><td data-text-align="left" data-vertical-align="top">Epler</td><td data-text-align="left" data-vertical-align="top">20.07.9903/.9908/20.08.9901</td><td data-text-align="left" data-vertical-align="top">Eplepulp, kokte/varmebehandlede</td></tr></tbody></table></article></section><section class="section" data-name="vedlegg3" id="kapittel-7" data-lovdata-URL="LTI/forskrift/2002-07-05-828/KAPITTEL_7"><h2>Vedlegg 3. Bær, tollfrie tollkvoter etter § 7:</h2><article class="defaultP"><i>Jordbær</i><table><thead><tr><th data-text-align="left" data-vertical-align="top"><i>Sesong</i></th><th data-text-align="left" data-vertical-align="top"><i>Kvantum, tonn</i></th></tr></thead><tbody><tr><td data-text-align="left" data-vertical-align="top">2002/2003</td><td data-text-align="left" data-vertical-align="top">3.100</td></tr><tr><td data-text-align="left" data-vertical-align="top">2003/2004</td><td data-text-align="left" data-vertical-align="top">2.950</td></tr><tr><td data-text-align="left" data-vertical-align="top">2004/2005</td><td data-text-align="left" data-vertical-align="top">2.800</td></tr><tr><td data-text-align="left" data-vertical-align="top">2005/2006</td><td data-text-align="left" data-vertical-align="top">2.650</td></tr><tr><td data-text-align="left" data-vertical-align="top">2006/2007</td><td data-text-align="left" data-vertical-align="top">2.500</td></tr></tbody></table></article> <article class="defaultP" margin-top="true"><i>Bringebær</i><table><thead><tr><th data-text-align="left" data-vertical-align="top"><i>Sesong</i></th><th data-text-align="left" data-vertical-align="top"><i>Kvantum, tonn</i></th></tr></thead><tbody><tr><td data-text-align="left" data-vertical-align="top">2002/2003</td><td data-text-align="left" data-vertical-align="top">1.200</td></tr><tr><td data-text-align="left" data-vertical-align="top">2003/2004</td><td data-text-align="left" data-vertical-align="top">1.150</td></tr><tr><td data-text-align="left" data-vertical-align="top">2004/2005</td><td data-text-align="left" data-vertical-align="top">1.100</td></tr><tr><td data-text-align="left" data-vertical-align="top">2005/2006</td><td data-text-align="left" data-vertical-align="top">1.050</td></tr><tr><td data-text-align="left" data-vertical-align="top">2006/2007</td><td data-text-align="left" data-vertical-align="top">1.000</td></tr></tbody></table></article> <article class="defaultP" margin-top="true"><i>Solbær</i><table><thead><tr><th data-text-align="left" data-vertical-align="top"><i>Sesong</i></th><th data-text-align="left" data-vertical-align="top"><i>Kvantum, tonn</i></th></tr></thead><tbody><tr><td data-text-align="left" data-vertical-align="top">2002/2003</td><td data-text-align="left" data-vertical-align="top">1.500</td></tr><tr><td data-text-align="left" data-vertical-align="top">2003/2004</td><td data-text-align="left" data-vertical-align="top">1.450</td></tr><tr><td data-text-align="left" data-vertical-align="top">2004/2005</td><td data-text-align="left" data-vertical-align="top">1.400</td></tr><tr><td data-text-align="left" data-vertical-align="top">2005/2006</td><td data-text-align="left" data-vertical-align="top">1.350</td></tr><tr><td data-text-align="left" data-vertical-align="top">2006/2007</td><td data-text-align="left" data-vertical-align="top">1.300</td></tr></tbody></table></article></section></main></body></html>