<!DOCTYPE html><html lang="no"><head><title>Lov om endringar i lov 3. juni 1977 nr. 50 om arbeidstiden på skip m.m. (EØS-tilpasning).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2002-06-28-60</dd><dt class="dokid">DokumentID</dt><dd class="dokid">LTI/lov/2002-06-28-60</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 6</dd><dt class="dateInForce">I kraft fra</dt><dd class="dateInForce">Kongen fastset.</dd><dt class="changesToDocuments">Endrer</dt><dd class="changesToDocuments"><ul><li>lov/1903-06-09-7</li><li>lov/1977-06-03-50</li><li>lov/1987-06-12-48</li></ul></dd><dt class="dateOfPublication">Kunngjort</dt><dd class="dateOfPublication">2002-06-28</dd><dt class="journalNumber">Journalnummer</dt><dd class="journalNumber">2002-0578</dd><dt class="titleShort">Korttittel</dt><dd class="titleShort">Endringslov til lov om arbeidstiden på skip</dd><dt class="title">Tittel</dt><dd class="title">Lov om endringar i lov 3. juni 1977 nr. 50 om arbeidstiden på skip m.m. (EØS-tilpasning).</dd><dt class="miscInformation">Annet om dokumentet</dt><dd class="miscInformation">Ot.prp.nr.51 (2001–2002), Innst.O.nr.74 (2001–2002) og Besl.O.nr.82 (2001–2002). Odels- og lagtingsvedtak hhv. 13. og 17. juni 2002. Fremja av Nærings- og handelsdepartementet.</dd><dt class="refid">RefID</dt><dd class="refid">lov/2002-06-28-60</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i lov 3. juni 1977 nr. 50 om arbeidstiden på skip m.m. (EØS-tilpasning).<ul class="tocSubUl"><li>I<ul class="tocSubUl"><li>§ 1. Området for loven</li><li>§ 2. Definisjoner m.m.</li><li>§ 3. Alminnelig arbeidstid</li><li>§ 4. Selskapets og skipsførerens ansvar</li><li>§ 7. Ekstraarbeid på grunn av sikkerhetstjeneste</li><li>§ 11. Begrensning av nattarbeid for ungdom</li><li>§ 12. Hviletid.</li><li>§ 13. Registreringsskjema</li><li>§ 15. Tilsynet med at loven overholdes</li><li>§ 16. Fravik fra loven</li><li>§ 18. Straffebud</li></ul></li><li>II</li><li>III<ul class="tocSubUl"><li>§ 7. Arbeidstid og hviletid</li></ul></li><li>IV</li></ul></li></ul></dd></dl></header><main class="documentBody" data-lovdata-URL="LTI/lov/2002-06-28-60" id="dokument"><h1>Lov om endringar i lov 3. juni 1977 nr. 50 om arbeidstiden på skip m.m. (EØS-tilpasning).</h1><article class="defaultP" data-text-size="small">Endringer i følgjande andre lover:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov av 9. juni 1903 nr. 7 om Statskontrol med Skibes Sjødygtighed m.v.</article></article></li><li data-li-identifier="2." data-name="2."><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov av 12. juni 1987 nr. 48 om norsk internasjonalt skipsregister.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2002-06-28-60/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 3. juni 1977 nr. 50 om arbeidstiden på skip vert det gjort følgjande endringar:</article> <article class="defaultP" margin-top="true">Tittelen til lova skal lyde:<p class="leddfortsettelse">Lov om arbeidstiden og hviletiden på skip</p></article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Området for loven</span></span><article class="marginIdArticle" id="kapittel-1-foreslåttparagraf-1-punkt-1"><span class="data-marginOriginalId">1.</span><article class="legalP" id="kapittel-1-foreslåttparagraf-1-punkt-1-ledd-1">Loven her gjelder med de nedenfor nevnte unntak arbeidstid og hviletid for sjøfolk som utfører arbeid i skipets tjeneste eller for øvrig om bord eller annet sted i henhold til pålegg av overordnet.</article></article><article class="marginIdArticle" id="kapittel-1-foreslåttparagraf-1-punkt-2"><span class="data-marginOriginalId">2.</span><article class="legalP" id="kapittel-1-foreslåttparagraf-1-punkt-2-ledd-1">Drives et skip av flere i fellesskap for egen regning og noen av dem utfører arbeid om bord, regnes disse som sjøfolk. Som sjøfolk regnes også selvstendige oppdragstakere som utfører arbeid om bord i forbindelse med selskapets drift.</article></article><article class="marginIdArticle" id="kapittel-1-foreslåttparagraf-1-punkt-3"><span class="data-marginOriginalId">3.</span><article class="legalP" id="kapittel-1-foreslåttparagraf-1-punkt-3-ledd-1">Lovens arbeidstidsbestemmelser gjelder ikke for:</article></article><article class="marginIdArticle" id="kapittel-1-foreslåttparagraf-1-punkt-4"><span class="data-marginOriginalId">3.1.</span><article class="legalP" id="kapittel-1-foreslåttparagraf-1-punkt-4-ledd-1">skipsfører og overstyrmann som ikke inngår i skipets brovakt,</article></article><article class="marginIdArticle" id="kapittel-1-foreslåttparagraf-1-punkt-5"><span class="data-marginOriginalId">3.2.</span><article class="legalP" id="kapittel-1-foreslåttparagraf-1-punkt-5-ledd-1">maskinsjef som ikke inngår i skipets maskinvakt,</article></article><article class="marginIdArticle" id="kapittel-1-foreslåttparagraf-1-punkt-6"><span class="data-marginOriginalId">3.3.</span><article class="legalP" id="kapittel-1-foreslåttparagraf-1-punkt-6-ledd-1">stuert som har minst 3 underordnede eller, dersom det er avtalt mellom selskapenes og sjøfolkenes organisasjoner, et lavere antall,</article></article><article class="marginIdArticle" id="kapittel-1-foreslåttparagraf-1-punkt-7"><span class="data-marginOriginalId">3.4.</span><article class="legalP" id="kapittel-1-foreslåttparagraf-1-punkt-7-ledd-1">sjøfolk som er leder av en avdeling om bord med minst 3 underordnede, og hvis tjeneste ikke er delt i vakter.</article></article><article class="marginIdArticle" id="kapittel-1-foreslåttparagraf-1-punkt-8"><span class="data-marginOriginalId">3.5.</span><article class="legalP" id="kapittel-1-foreslåttparagraf-1-punkt-8-ledd-1">regnskapsfører (purser),</article></article><article class="marginIdArticle" id="kapittel-1-foreslåttparagraf-1-punkt-9"><span class="data-marginOriginalId">3.6.</span><article class="legalP" id="kapittel-1-foreslåttparagraf-1-punkt-9-ledd-1">los som ikke er medlem av besetningen,</article></article><article class="marginIdArticle" id="kapittel-1-foreslåttparagraf-1-punkt-10"><span class="data-marginOriginalId">3.7.</span><article class="legalP" id="kapittel-1-foreslåttparagraf-1-punkt-10-ledd-1">lege og tannlege,</article></article><article class="marginIdArticle" id="kapittel-1-foreslåttparagraf-1-punkt-11"><span class="data-marginOriginalId">3.8.</span><article class="legalP" id="kapittel-1-foreslåttparagraf-1-punkt-11-ledd-1">person som er tilsatt bare for å gjøre arbeid i samband med sykepleie.</article></article><article class="marginIdArticle" id="kapittel-1-foreslåttparagraf-1-punkt-12"><span class="data-marginOriginalId">3.9.</span><article class="legalP" id="kapittel-1-foreslåttparagraf-1-punkt-12-ledd-1">person som bare har plikter i samband med lasten om bord og som ikke er i selskapets tjeneste,</article></article><article class="marginIdArticle" id="kapittel-1-foreslåttparagraf-1-punkt-13"><span class="data-marginOriginalId">3.10.</span><article class="legalP" id="kapittel-1-foreslåttparagraf-1-punkt-13-ledd-1">person som bare arbeider for egen regning og som ikke utfører arbeid om bord i forbindelse med skipets drift,</article></article><article class="marginIdArticle" id="kapittel-1-foreslåttparagraf-1-punkt-14"><span class="data-marginOriginalId">3.11.</span><article class="legalP" id="kapittel-1-foreslåttparagraf-1-punkt-14-ledd-1">sjøfolk som hører til restaurasjonspersonalet eller kontorpersonalet, når de betegnes som overordnet i avtale mellom selskapenes og sjøfolkenes organisasjoner.</article></article><article class="marginIdArticle" id="kapittel-1-foreslåttparagraf-1-punkt-15"><span class="data-marginOriginalId">4.</span><article class="legalP" id="kapittel-1-foreslåttparagraf-1-punkt-15-ledd-1">Loven gjelder ikke for sjøfolk som er tilsatt på:</article></article><article class="marginIdArticle" id="kapittel-1-foreslåttparagraf-1-punkt-16"><span class="data-marginOriginalId">4.1.</span><article class="legalP" id="kapittel-1-foreslåttparagraf-1-punkt-16-ledd-1">skip som tilhører Forsvaret og som ikke brukes til ervervsmessig føring av gods eller passasjerer,</article></article><article class="marginIdArticle" id="kapittel-1-foreslåttparagraf-1-punkt-17"><span class="data-marginOriginalId">4.2.</span><article class="legalP" id="kapittel-1-foreslåttparagraf-1-punkt-17-ledd-1">skip som er under 15 meter største lengde og som bare brukes i innenriks fart med mindre de er over 10 meter største lengde og er passasjerskip eller fører gods i rute,</article></article><article class="marginIdArticle" id="kapittel-1-foreslåttparagraf-1-punkt-18"><span class="data-marginOriginalId">4.3.</span><article class="legalP" id="kapittel-1-foreslåttparagraf-1-punkt-18-ledd-1">fiske- eller fangstfartøyer, når de brukes som slike eller til føring av egen fangst, alene eller i forbindelse med andres,</article></article><article class="marginIdArticle" id="kapittel-1-foreslåttparagraf-1-punkt-19"><span class="data-marginOriginalId">4.4.</span><article class="legalP" id="kapittel-1-foreslåttparagraf-1-punkt-19-ledd-1">skip som er bestemt til tilvirkning av fiske- eller fangstprodukter, når de brukes til dette eller til føring av egne fangstprodukter, alene eller i forbindelse med andres,</article></article><article class="marginIdArticle" id="kapittel-1-foreslåttparagraf-1-punkt-20"><span class="data-marginOriginalId">4.5.</span><article class="legalP" id="kapittel-1-foreslåttparagraf-1-punkt-20-ledd-1">fritidsbåter,</article></article><article class="marginIdArticle" id="kapittel-1-foreslåttparagraf-1-punkt-21"><span class="data-marginOriginalId">4.6.</span><article class="legalP" id="kapittel-1-foreslåttparagraf-1-punkt-21-ledd-1">seilskip uten hjelpemaskin,</article></article><article class="marginIdArticle" id="kapittel-1-foreslåttparagraf-1-punkt-22"><span class="data-marginOriginalId">4.7.</span><article class="legalP" id="kapittel-1-foreslåttparagraf-1-punkt-22-ledd-1">hospitalskip, mudderapparater og redningsskøyter, når de brukes som slike,</article></article><article class="marginIdArticle" id="kapittel-1-foreslåttparagraf-1-punkt-23"><span class="data-marginOriginalId">4.8.</span><article class="legalP" id="kapittel-1-foreslåttparagraf-1-punkt-23-ledd-1">flyttbare boreplattformer og andre flyttbare innretninger i sjøen.</article></article><article class="marginIdArticle" id="kapittel-1-foreslåttparagraf-1-punkt-24"><span class="data-marginOriginalId">5.</span><article class="legalP" id="kapittel-1-foreslåttparagraf-1-punkt-24-ledd-1">Kongen kan i forskrift bestemme at loven her helt eller delvis skal gis anvendelse for sjøfolk som nevnt i fjerde ledd og for ungdom som etter lov 30. mai 1975 nr. 18 (sjømannsloven) kan utføre arbeid i skipets tjeneste.</article></article></article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Definisjoner m.m.</span></span><article class="legalP" id="kapittel-1-foreslåttparagraf-2-ledd-1">I denne lov betyr:</article><article class="marginIdArticle" id="kapittel-1-foreslåttparagraf-2-punkt-1"><span class="data-marginOriginalId">1.</span><article class="legalP" id="kapittel-1-foreslåttparagraf-2-punkt-1-ledd-1">arbeidstid: den tiden hvor sjøfolk utfører arbeid for skipet,</article></article><article class="marginIdArticle" id="kapittel-1-foreslåttparagraf-2-punkt-2"><span class="data-marginOriginalId">2.</span><article class="legalP" id="kapittel-1-foreslåttparagraf-2-punkt-2-ledd-1">brovakt: sjøfolk som utfører vakthold på broen i samsvar med påbud i kapittel VIII i STCW-konvensjonen og i den til enhver tid gjeldende forskrift om vakthold på skip fastsatt med hjemmel i sjøloven § 506,</article></article><article class="marginIdArticle" id="kapittel-1-foreslåttparagraf-2-punkt-3"><span class="data-marginOriginalId">3.</span><article class="legalP" id="kapittel-1-foreslåttparagraf-2-punkt-3-ledd-1">døgn: tiden fra kl. 00.00 til kl. 24.00,</article></article><article class="marginIdArticle" id="kapittel-1-foreslåttparagraf-2-punkt-4"><span class="data-marginOriginalId">4.</span><article class="legalP" id="kapittel-1-foreslåttparagraf-2-punkt-4-ledd-1">fiske- og fangstfartøy: fartøy som ervervsmessig benyttes til å fange fisk, hval, sel, tang og tare eller andre levende ressurser i sjøen,</article></article><article class="marginIdArticle" id="kapittel-1-foreslåttparagraf-2-punkt-5"><span class="data-marginOriginalId">5.</span><article class="legalP" id="kapittel-1-foreslåttparagraf-2-punkt-5-ledd-1">hviletid: tid utenom arbeidstid, ikke iberegnet korte pauser,</article></article><article class="marginIdArticle" id="kapittel-1-foreslåttparagraf-2-punkt-6"><span class="data-marginOriginalId">6.</span><article class="legalP" id="kapittel-1-foreslåttparagraf-2-punkt-6-ledd-1">innenriks fart: innsjø- og elvefart i Norge og fart på den norske kyst, unntatt fart på Svalbard og Jan Mayen. Hvis et skip på en del av en reise er i fart utenfor innenriks fart, anses det for å være i utenriks fart hele reisen med mindre dette skyldes en nødsituasjon. Med utenriks fart menes all fart utenfor innenriks fart,</article></article><article class="marginIdArticle" id="kapittel-1-foreslåttparagraf-2-punkt-7"><span class="data-marginOriginalId">7.</span><article class="legalP" id="kapittel-1-foreslåttparagraf-2-punkt-7-ledd-1">maskinsjef: den overordnete maskinoffiseren som er ansvarlig for skipets mekaniske framdrift og for drift og vedlikehold av mekaniske og elektriske installasjoner om bord,</article></article><article class="marginIdArticle" id="kapittel-1-foreslåttparagraf-2-punkt-8"><span class="data-marginOriginalId">8.</span><article class="legalP" id="kapittel-1-foreslåttparagraf-2-punkt-8-ledd-1">maskinvakt: sjøfolk som utgjør vakten i maskinen eller en ansvarsperiode der vakthavendes fysiske nærvær i maskinrommet kan være, eller ikke være, påkrevd,</article></article><article class="marginIdArticle" id="kapittel-1-foreslåttparagraf-2-punkt-9"><span class="data-marginOriginalId">9.</span><article class="legalP" id="kapittel-1-foreslåttparagraf-2-punkt-9-ledd-1">navigatør: offiser med kvalifikasjoner for dekksoffisersertifikat etter bestemmelsene i kapittel II i STCW-konvensjonen,</article></article><article class="marginIdArticle" id="kapittel-1-foreslåttparagraf-2-punkt-10"><span class="data-marginOriginalId">10.</span><article class="legalP" id="kapittel-1-foreslåttparagraf-2-punkt-10-ledd-1">offentlige fridager: helgedager, søndager, samt høytidsdager som er fastsatt her i riket. Likt med helgedager regnes tiden fra kl. 15.00 til kl. 24.00 påskeaften, pinseaften, julaften og nyttårsaften,</article></article><article class="marginIdArticle" id="kapittel-1-foreslåttparagraf-2-punkt-11"><span class="data-marginOriginalId">11.</span><article class="legalP" id="kapittel-1-foreslåttparagraf-2-punkt-11-ledd-1">overstyrmann: den dekksoffiser som har rang nest etter skipsføreren, og som overtar kommandoen på skipet dersom skipsføreren blir ute av stand til å utføre sine plikter,</article></article><article class="marginIdArticle" id="kapittel-1-foreslåttparagraf-2-punkt-12"><span class="data-marginOriginalId">12.</span><article class="legalP" id="kapittel-1-foreslåttparagraf-2-punkt-12-ledd-1">passasjerskip: skip som skal ha sertifikat i henhold til bestemmelsene i lov 9. juni 1903 nr. 7 om Statskontrol med Skibes Sjødyktighed m.v.,</article></article><article class="marginIdArticle" id="kapittel-1-foreslåttparagraf-2-punkt-13"><span class="data-marginOriginalId">13.</span><article class="legalP" id="kapittel-1-foreslåttparagraf-2-punkt-13-ledd-1">selskap: eieren av skipet eller enhver annen organisasjon eller person, slik som driftsleder eller bareboat-befrakter, som har påtatt seg ansvaret for driften av skipet etter eieren, og som ved overtakelse av slikt ansvar har samtykket i å overta enhver medfølgende plikt og ansvar,</article></article><article class="marginIdArticle" id="kapittel-1-foreslåttparagraf-2-punkt-14"><span class="data-marginOriginalId">14.</span><article class="legalP" id="kapittel-1-foreslåttparagraf-2-punkt-14-ledd-1">sjøfolk: personer som er tilsatt i enhver stilling om bord på skip som kommer inn under loven her,</article></article><article class="marginIdArticle" id="kapittel-1-foreslåttparagraf-2-punkt-15"><span class="data-marginOriginalId">15.</span><article class="legalP" id="kapittel-1-foreslåttparagraf-2-punkt-15-ledd-1">skiftordning: en arbeidsordning som innebærer at skipets sjøfolk tjenestegjør om bord i et bestemt tidsrom, for så å helt eller delvis avløses av andre sjøfolk, og der sjøfolk som avløses kan forlate skipet,</article></article><article class="marginIdArticle" id="kapittel-1-foreslåttparagraf-2-punkt-16"><span class="data-marginOriginalId">16.</span><article class="legalP" id="kapittel-1-foreslåttparagraf-2-punkt-16-ledd-1">STCW-konvensjonen: Internasjonal konvensjon om normer for opplæring, sertifikater og vakthold for sjøfolk av 7. juli 1978 med endringer av 7. juli 1995,</article></article><article class="marginIdArticle" id="kapittel-1-foreslåttparagraf-2-punkt-17"><span class="data-marginOriginalId">17.</span><article class="legalP" id="kapittel-1-foreslåttparagraf-2-punkt-17-ledd-1">tariffavtale: en avtale mellom en fagforening og en arbeidsgiver eller arbeidsgiverforening om arbeids- og lønnsvilkår eller andre arbeidsforhold,</article></article><article class="marginIdArticle" id="kapittel-1-foreslåttparagraf-2-punkt-18"><span class="data-marginOriginalId">18.</span><article class="legalP" id="kapittel-1-foreslåttparagraf-2-punkt-18-ledd-1">uke: tiden fra mandag kl. 00.00 til søndag kl. 24.00,</article></article><article class="marginIdArticle" id="kapittel-1-foreslåttparagraf-2-punkt-19"><span class="data-marginOriginalId">19.</span><article class="legalP" id="kapittel-1-foreslåttparagraf-2-punkt-19-ledd-1">vaktordning: en arbeidsordning som innebærer at arbeidstiden for skipets besetning helt eller delvis er delt opp i vakter og hvor hele besetningen normalt skal være om bord.</article></article></article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Alminnelig arbeidstid</span></span><article class="marginIdArticle" id="kapittel-1-foreslåttparagraf-3-punkt-1"><span class="data-marginOriginalId">1.</span><article class="legalP" id="kapittel-1-foreslåttparagraf-3-punkt-1-ledd-1">Den alminnelige arbeidstiden skal være 8 timer i døgnet, med ett døgns hvile i hver uke og hvile på offentlige fridager.</article></article><article class="marginIdArticle" id="kapittel-1-foreslåttparagraf-3-punkt-2"><span class="data-marginOriginalId">2.</span><article class="legalP" id="kapittel-1-foreslåttparagraf-3-punkt-2-ledd-1">Første ledd gjelder ikke for følgende skip:</article></article><article class="marginIdArticle" id="kapittel-1-foreslåttparagraf-3-punkt-3"><span class="data-marginOriginalId">2.1.</span><article class="legalP" id="kapittel-1-foreslåttparagraf-3-punkt-3-ledd-1">skip i innenriks rutefart med skift- eller vaktordninger,</article></article><article class="marginIdArticle" id="kapittel-1-foreslåttparagraf-3-punkt-4"><span class="data-marginOriginalId">2.2.</span><article class="legalP" id="kapittel-1-foreslåttparagraf-3-punkt-4-ledd-1">andre skip med bruttotonnasje under 300, forutsatt at rederiet avgir en skriftlig, bindende erklæring til departementet om å følge bestemmelsene gitt i relevante tariffavtaler inngått mellom arbeidsgiver og arbeidstakerorganisasjoner for samtlige medlemmer av besetningen,</article></article><article class="marginIdArticle" id="kapittel-1-foreslåttparagraf-3-punkt-5"><span class="data-marginOriginalId">2.3.</span><article class="legalP" id="kapittel-1-foreslåttparagraf-3-punkt-5-ledd-1">ved unntak kan den totale alminnelige arbeidstiden i løpet av en periode på høyst 12 uker, likevel ikke overstige 56 timer i uken i gjennomsnitt.</article></article></article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Selskapets og skipsførerens ansvar</span></span><article class="marginIdArticle" id="kapittel-1-foreslåttparagraf-4-punkt-1"><span class="data-marginOriginalId">1.</span><article class="legalP" id="kapittel-1-foreslåttparagraf-4-punkt-1-ledd-1">Selskapet skal sørge for at skipsføreren settes i stand til å overholde forpliktelsene etter loven her, herunder dem som gjelder hensiktsmessig bemanning av skipet.</article></article><article class="marginIdArticle" id="kapittel-1-foreslåttparagraf-4-punkt-2"><span class="data-marginOriginalId">2.</span><article class="legalP" id="kapittel-1-foreslåttparagraf-4-punkt-2-ledd-1">Skipsføreren skal påse at bestemmelsene i loven her om sjøfolks arbeids- og hviletid blir overholdt. Skipsføreren skal også sørge for at et eksemplar av loven her og de relevante tariffavtalene finnes om bord og er lett tilgjengelige for sjøfolk som er tilsatt på skipet.</article></article></article> <article class="defaultP" margin-top="true">§ 5 nr. 4 vert oppheva.</article> <article class="defaultP" margin-top="true">§ 6 vert oppheva.</article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Ekstraarbeid på grunn av sikkerhetstjeneste</span></span><article class="marginIdArticle" id="kapittel-1-foreslåttparagraf-5-punkt-1"><span class="data-marginOriginalId">1.</span><article class="legalP" id="kapittel-1-foreslåttparagraf-5-punkt-1-ledd-1">Ut over tjeneste etter § 3 kan skipsfører kreve at sjøfolk skal arbeide så mange timer som er nødvendig for direkte å trygge skipets sikkerhet, personer om bord eller frakt, eller for å yte hjelp til andre skip eller personer i nød på havet.</article></article><article class="marginIdArticle" id="kapittel-1-foreslåttparagraf-5-punkt-2"><span class="data-marginOriginalId">2.</span><article class="legalP" id="kapittel-1-foreslåttparagraf-5-punkt-2-ledd-1">Etter første ledd kan skipsføreren sette til side arbeidsordningen eller hviletid som er forutbestemt og kreve at sjøfolk skal arbeide så mange timer som er nødvendig inntil situasjonen er normalisert.</article></article><article class="marginIdArticle" id="kapittel-1-foreslåttparagraf-5-punkt-3"><span class="data-marginOriginalId">3.</span><article class="legalP" id="kapittel-1-foreslåttparagraf-5-punkt-3-ledd-1">I tilfeller som nevnt i første ledd skal, så snart som praktisk mulig etter at situasjonen er normalisert, skipsføreren sikre at sjøfolk som har utført arbeid under en fastsatt hvileperiode, får tilstrekkelig hvile.</article></article><article class="marginIdArticle" id="kapittel-1-foreslåttparagraf-5-punkt-4"><span class="data-marginOriginalId">4.</span><article class="legalP" id="kapittel-1-foreslåttparagraf-5-punkt-4-ledd-1">Sjøfolk plikter å medvirke under håndheving av tollbestemmelser samt karantene- og andre sunnhetsbestemmelser.</article></article><article class="marginIdArticle" id="kapittel-1-foreslåttparagraf-5-punkt-5"><span class="data-marginOriginalId">5.</span><article class="legalP" id="kapittel-1-foreslåttparagraf-5-punkt-5-ledd-1">Navigatører kan på samme måte pålegges ved vaktavløsning å utføre nødvendig arbeid i forbindelse med bestemmelsen av skipets posisjon.</article></article></article> <article class="defaultP" margin-top="true">§ 8 vert oppheva.</article> <article class="defaultP" margin-top="true">§ 9 vert oppheva.</article> <article class="defaultP" margin-top="true">§ 10 vert oppheva.</article> <article class="defaultP" margin-top="true">§ 11 skal lyde:</article><article class="futureLegalArticle" data-name="§11" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Begrensning av nattarbeid for ungdom</span></span><article class="legalP" id="kapittel-1-foreslåttparagraf-6-ledd-1">Ungdom under 18 år må ikke arbeide mellom kl. 20.00 og kl. 08.00 i større utstrekning enn at vedkommende får minst 9 timers sammenhengende fritid i dette tidsrom. Dette gjelder dog ikke arbeid som nevnt i § 7 første og annet ledd.</article></article> <article class="defaultP" margin-top="true">§ 12 skal lyde:</article><article class="futureLegalArticle" data-name="§12" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Hviletid.</span></span><article class="marginIdArticle" id="kapittel-1-foreslåttparagraf-7-punkt-1"><span class="data-marginOriginalId">1.</span><article class="legalP" id="kapittel-1-foreslåttparagraf-7-punkt-1-ledd-1">Hviletiden skal minst være:</article></article><article class="marginIdArticle" id="kapittel-1-foreslåttparagraf-7-punkt-2"><span class="data-marginOriginalId">1.1.</span><article class="legalP" id="kapittel-1-foreslåttparagraf-7-punkt-2-ledd-1">10 timer i løpet av en hvilken som helst periode på 24 timer, og</article></article><article class="marginIdArticle" id="kapittel-1-foreslåttparagraf-7-punkt-3"><span class="data-marginOriginalId">1.2.</span><article class="legalP" id="kapittel-1-foreslåttparagraf-7-punkt-3-ledd-1">77 timer i løpet av en hvilken som helst periode på 168 timer.</article></article><article class="marginIdArticle" id="kapittel-1-foreslåttparagraf-7-punkt-4"><span class="data-marginOriginalId">2.</span><article class="legalP" id="kapittel-1-foreslåttparagraf-7-punkt-4-ledd-1">Hviletiden kan deles i to perioder, hvorav én skal være minst seks timer lang, og intervallet mellom fortløpende hvileperioder skal ikke overstige 14 timer.</article></article><article class="marginIdArticle" id="kapittel-1-foreslåttparagraf-7-punkt-5"><span class="data-marginOriginalId">3.</span><article class="legalP" id="kapittel-1-foreslåttparagraf-7-punkt-5-ledd-1">For sjøfolk i vaktordning trenger ikke bestemmelsene i første og annet ledd overholdes i tilfelle av en nødsituasjon eller arbeid som følge av en øvelse eller andre overordnede driftsforhold.</article></article><article class="marginIdArticle" id="kapittel-1-foreslåttparagraf-7-punkt-6"><span class="data-marginOriginalId">4.</span><article class="legalP" id="kapittel-1-foreslåttparagraf-7-punkt-6-ledd-1">Mønstringer, brann- og livbåtøvelser, og andre øvelser pålagt i eller i medhold av lov, skal utføres på en måte som reduserer forstyrrelse av hvileperioder til et minimum og ikke forårsaker tretthet.</article></article><article class="marginIdArticle" id="kapittel-1-foreslåttparagraf-7-punkt-7"><span class="data-marginOriginalId">5.</span><article class="legalP" id="kapittel-1-foreslåttparagraf-7-punkt-7-ledd-1">Når sjøfolk har vært i beredskap, skal de ha en tilfredsstillende hvileperiode i erstatning for den hviletiden som har gått tapt.</article></article></article> <article class="defaultP" margin-top="true">§ 13 skal lyde:</article><article class="futureLegalArticle" data-name="§13" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Registreringsskjema</span></span><article class="marginIdArticle" id="kapittel-1-foreslåttparagraf-8-punkt-1"><span class="data-marginOriginalId">1.</span><article class="legalP" id="kapittel-1-foreslåttparagraf-8-punkt-1-ledd-1">Alle sjøfolk skal få utlevert registreringsskjema som skal utfylles så snart som mulig.</article></article><article class="marginIdArticle" id="kapittel-1-foreslåttparagraf-8-punkt-2"><span class="data-marginOriginalId">2.</span><article class="legalP" id="kapittel-1-foreslåttparagraf-8-punkt-2-ledd-1">Forskrifter om innretning og føring av registreringsskjema for arbeids- og hviletid gis av departementet. Enhver som kan påvise at det har rettslig interesse for ham, skal ha adgang til å gjøre seg kjent med innholdet i registreringsskjemaene og til å få utskrift av de deler av dem som har betydning for ham.</article></article><article class="marginIdArticle" id="kapittel-1-foreslåttparagraf-8-punkt-3"><span class="data-marginOriginalId">3.</span><article class="legalP" id="kapittel-1-foreslåttparagraf-8-punkt-3-ledd-1">Sjøfolk skal motta kopi av de fortegnelsene som gjelder dem, undertegnet av skipsføreren, eller den som skipsføreren bemyndiger.</article></article><article class="marginIdArticle" id="kapittel-1-foreslåttparagraf-8-punkt-4"><span class="data-marginOriginalId">4.</span><article class="legalP" id="kapittel-1-foreslåttparagraf-8-punkt-4-ledd-1">Registreringsskjemaer skal oppbevares av selskapet i minst 3 år etter at de er utfylt. Hvis det er reist sak for retten angående krav på betaling for arbeid som er, eller påstås å skulle ha vært innført i skjemaene, skal skjemaene oppbevares utover 3 år inntil saken er endelig avgjort.</article></article><article class="marginIdArticle" id="kapittel-1-foreslåttparagraf-8-punkt-5"><span class="data-marginOriginalId">5.</span><article class="legalP" id="kapittel-1-foreslåttparagraf-8-punkt-5-ledd-1">Dersom det i medhold av denne lovs § 1 femte ledd er gitt forskrifter om innretning og føring av registreringsskjema, gjelder denne paragrafs annet ledd annet punktum, tredje ledd og fjerde ledd tilsvarende.</article></article></article> <article class="defaultP" margin-top="true">§ 14 vert oppheva.</article> <article class="defaultP" margin-top="true">§ 15 skal lyde:</article><article class="futureLegalArticle" data-name="§15" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Tilsynet med at loven overholdes</span></span><article class="marginIdArticle" id="kapittel-1-foreslåttparagraf-9-punkt-1"><span class="data-marginOriginalId">1.</span><article class="legalP" id="kapittel-1-foreslåttparagraf-9-punkt-1-ledd-1">Departementet fører tilsyn med at bestemmelsene i loven her overholdes. Kongen kan gi forskrifter om gjennomføringen av tilsynet.</article></article><article class="marginIdArticle" id="kapittel-1-foreslåttparagraf-9-punkt-2"><span class="data-marginOriginalId">2.</span><article class="legalP" id="kapittel-1-foreslåttparagraf-9-punkt-2-ledd-1">Dersom kontroll av registreringsskjema eller andre forhold tyder på brudd på bestemmelsene om arbeids- og hviletid i §§ 3 og 12 i loven her, skal departementet kreve at det treffes tiltak i den utstrekning det anses nødvendig for å unngå fremtidige brudd, herunder revisjon av skipets bemanning.</article></article></article> <article class="defaultP" margin-top="true">§ 16 skal lyde:</article><article class="futureLegalArticle" data-name="§16" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Fravik fra loven</span></span><article class="marginIdArticle" id="kapittel-1-foreslåttparagraf-10-punkt-1"><span class="data-marginOriginalId">1.</span><article class="legalP" id="kapittel-1-foreslåttparagraf-10-punkt-1-ledd-1">Bestemmelsene i § 12 første og annet ledd kan fravikes til skade for sjøfolk, dersom fraviket er gjort i bindende tariffavtale. Slike fravik skal, så langt som mulig, følge de fastsatte normene, men kan ta hensyn til hyppigere eller lengre fritidsperioder eller til erstatningsfritid for sjøfolk som arbeider om bord på skip på korte sjøreiser.</article></article><article class="marginIdArticle" id="kapittel-1-foreslåttparagraf-10-punkt-2"><span class="data-marginOriginalId">2.</span><article class="legalP" id="kapittel-1-foreslåttparagraf-10-punkt-2-ledd-1">For sjøfolk som inngår i bro- eller maskinvakt skal fravik i tariffavtale fra bestemmelsene i § 12 første ledd være begrenset til minst 6 sammenhengende timer under forutsetning av at ingen slik reduksjon strekker seg over mer enn 48 timer og at hviletiden er på minst 70 timer for hvert tidsrom på sju dager.</article></article><article class="marginIdArticle" id="kapittel-1-foreslåttparagraf-10-punkt-3"><span class="data-marginOriginalId">3.</span><article class="legalP" id="kapittel-1-foreslåttparagraf-10-punkt-3-ledd-1">Dersom det ikke finnes noen tariffavtale eller der Kongen finner at bestemmelsene i tariffavtalen, i forhold til bestemmelsene i § 12 fjerde og femte ledd ikke er tilstrekkelige, kan Kongen fastsette forskrifter for å sikre at sjøfolk får tilstrekkelig hvile.</article></article><article class="marginIdArticle" id="kapittel-1-foreslåttparagraf-10-punkt-4"><span class="data-marginOriginalId">4.</span><article class="legalP" id="kapittel-1-foreslåttparagraf-10-punkt-4-ledd-1">Departementet kan i særskilte tilfeller og etter begrunnet uttalelse fra de berørte sjømanns- og rederiorganisasjoner fravike bestemmelsene i § 12 første og annet ledd på passasjerskip med skiftordning i innenriks fart, herunder fastsette nærmere vilkår for fraviket.</article></article><article class="marginIdArticle" id="kapittel-1-foreslåttparagraf-10-punkt-5"><span class="data-marginOriginalId">5.</span><article class="legalP" id="kapittel-1-foreslåttparagraf-10-punkt-5-ledd-1">Departementet kan for mindre skip tillate fravik fra bestemmelsen i § 3 første ledd når det etter forholdene om bord i det enkelte skip eller typer av skip finnes rimelig og nødvendig.</article></article><article class="marginIdArticle" id="kapittel-1-foreslåttparagraf-10-punkt-6"><span class="data-marginOriginalId">6.</span><article class="legalP" id="kapittel-1-foreslåttparagraf-10-punkt-6-ledd-1">Departementet kan også for større skip tillate fravik fra bestemmelsen i § 3 første ledd som ledd i prøveordninger og i andre særlige tilfeller.</article></article><article class="marginIdArticle" id="kapittel-1-foreslåttparagraf-10-punkt-7"><span class="data-marginOriginalId">7.</span><article class="legalP" id="kapittel-1-foreslåttparagraf-10-punkt-7-ledd-1">Før fravik etter femte eller sjette ledd tillates, skal det innhentes uttalelse fra sakkyndig råd, jf § 17. Likebehandling etter modell av tidligere avgjørelser i rådet om fravik fra bestemmelsen i § 3 første ledd, kan tas av departementet uten at saken blir fremlagt i sakkyndig råd i hvert enkelt tilfelle.</article></article><article class="marginIdArticle" id="kapittel-1-foreslåttparagraf-10-punkt-8"><span class="data-marginOriginalId">8.</span><article class="legalP" id="kapittel-1-foreslåttparagraf-10-punkt-8-ledd-1">Fravik etter bestemmelsene i fjerde, femte, sjette og syvende ledd annet punktum i paragrafen her, skal være tidsbegrenset.</article></article></article> <article class="defaultP" margin-top="true">§ 18 skal lyde:</article><article class="futureLegalArticle" data-name="§18" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Straffebud</span></span><article class="marginIdArticle" id="kapittel-1-foreslåttparagraf-11-punkt-1"><span class="data-marginOriginalId">1.</span><article class="legalP" id="kapittel-1-foreslåttparagraf-11-punkt-1-ledd-1">Dersom forholdet ikke rammes av strengere straffebud, straffes:</article></article><article class="marginIdArticle" id="kapittel-1-foreslåttparagraf-11-punkt-2"><span class="data-marginOriginalId">1.1.</span><article class="legalP" id="kapittel-1-foreslåttparagraf-11-punkt-2-ledd-1">med bøter en overordnet som forsettlig pålegger noen arbeid i videre utstrekning enn tillatt i eller i medhold av loven her, eller overtrer § 4 annet ledd annet punktum eller § 13 eller forskrifter gitt i medhold av § 13 eller § 15 første ledd.</article></article><article class="marginIdArticle" id="kapittel-1-foreslåttparagraf-11-punkt-3"><span class="data-marginOriginalId">1.2.</span><article class="legalP" id="kapittel-1-foreslåttparagraf-11-punkt-3-ledd-1">med bøter eller fengsel inntil 6 måneder den som forsettlig unnlater å utlevere eller føre, eller gjør en uriktig innførsel i eller gjør uleselig noe som er ført inn i et registreringsskjema, eller ødelegger eller forstikker et registreringsskjema som skal oppbevares i henhold til denne lovs § 13 fjerde ledd.</article></article><article class="marginIdArticle" id="kapittel-1-foreslåttparagraf-11-punkt-4"><span class="data-marginOriginalId">1.3.</span><article class="legalP" id="kapittel-1-foreslåttparagraf-11-punkt-4-ledd-1">som nevnt i nr. 1 og 2 den som forsettlig eller uaktsomt har unnlatt å søke å hindre en overtredelse som der er nevnt.</article></article><article class="marginIdArticle" id="kapittel-1-foreslåttparagraf-11-punkt-5"><span class="data-marginOriginalId">2.</span><article class="legalP" id="kapittel-1-foreslåttparagraf-11-punkt-5-ledd-1">Overtredelse som nevnt i paragrafen her er forseelse uansett straffens størrelse.</article></article></article></section><section class="section" data-name="kapII" id="kapittel-2" data-lovdata-URL="LTI/lov/2002-06-28-60/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 9. juni 1903 nr. 7 om Statskontrol med Skibes Sjødygtighed m.v. gjøres følgende endring:</article> <article class="defaultP" margin-top="true">§ 3 annet ledd lyde:</article><article class="legalP" id="kapittel-2-ledd-2">Den alminnelige kontroll med skip som nevnt i § 1 første ledd og de forhold som betinger deres sjødyktighet, og kontroll som nevnt i § 3 a, hører under særskilt direktorat, Sjøfartsdirektoratet, som står under vedkommende departementet. I den utstrekning Kongen bestemmer, gjelder dette også de skip og innretninger som er nevnt i § 1 tredje ledd.</article></section><section class="section" data-name="kapIII" id="kapittel-3" data-lovdata-URL="LTI/lov/2002-06-28-60/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 12. juni 1987 nr. 48 om norsk internasjonalt skipsregister gjøres følgende endring:</article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-3-foreslåttparagraf-1"><span class="futureLegalArticleHeader">§ 7. <span class="legalArticleTitle">Arbeidstid og hviletid</span></span><article class="legalP" id="kapittel-3-foreslåttparagraf-1-ledd-1">Lov 3 juni 1977 nr. 50 om arbeidstiden og hviletiden på skip gjelder for skip i dette register.</article><article class="legalP" id="kapittel-3-foreslåttparagraf-1-ledd-2">Den alminnelige arbeidstiden om bord skal ikke overstige 8 timer i døgnet og 40 timer i uken.</article><article class="legalP" id="kapittel-3-foreslåttparagraf-1-ledd-3">Arbeidstid utover alminnelig arbeidstid skal godtgjøres som fastsatt i avtale mellom partene.</article><article class="legalP" id="kapittel-3-foreslåttparagraf-1-ledd-4">Bestemmelsene i paragrafen her med unntak av lov 3. juni 1977 nr. 50 om arbeidstiden og hviletiden på skip § 12 kan fravikes i tariffavtale dersom fraviket er godkjent av departementet.</article></article></section><section class="section" data-name="kapIV" id="kapittel-4" data-lovdata-URL="LTI/lov/2002-06-28-60/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Lova gjeld frå den tid Kongen fastset.</article></section></main></body></html>