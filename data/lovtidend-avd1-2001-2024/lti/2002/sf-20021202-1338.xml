<!DOCTYPE html><html lang="no"><head><title>Forskrift om startlån fra Den Norske Stats Husbank.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-12-02-1338</dd><dt class="dokid">DokumentID</dt><dd class="dokid">LTI/forskrift/2002-12-02-1338</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 17</dd><dt class="dateInForce">I kraft fra</dt><dd class="dateInForce">2003-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-02-16-156</li><li>forskrift/2001-02-16-157</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1946-03-01-3/§1</li><li>lov/1946-03-01-3/§21</li></ul></dd><dt class="dateOfPublication">Kunngjort</dt><dd class="dateOfPublication">2002-12-03</dd><dt class="journalNumber">Journalnummer</dt><dd class="journalNumber">2002-1156</dd><dt class="titleShort">Korttittel</dt><dd class="titleShort">Forskrift om startlån fra Husbanken</dd><dt class="title">Tittel</dt><dd class="title">Forskrift om startlån fra Den Norske Stats Husbank.</dd><dt class="miscInformation">Annet om dokumentet</dt><dd class="miscInformation">Fastsatt av Kommunal- og regionaldepartementet 2. desember 2002 med hjemmel i lov av 1. mars 1946 nr. 3 om Den Norske Stats Husbank § 1 og § 21.</dd><dt class="refid">RefID</dt><dd class="refid">forskrift/2002-12-02-1338</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om startlån fra Den Norske Stats Husbank.<ul class="tocSubUl"><li>§ 1. Formål</li><li>§ 2. Hvem som kan få lån til hva</li><li>§ 3. Rente- og avdragsvilkår</li><li>§ 4. Sikkerhet for lånet og dekning av tap</li><li>§ 5. Nærmere retningslinjer</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2002-12-02-1338" id="dokument"><h1>Forskrift om startlån fra Den Norske Stats Husbank.</h1><article class="legalArticle" data-lovdata-URL="LTI/forskrift/2002-12-02-1338/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Startlån skal bidra til at husstander med boligetableringsproblemer skal få mulighet til å etablere seg og bli boende i nøkterne og gode boliger.</article></article><article class="legalArticle" data-lovdata-URL="LTI/forskrift/2002-12-02-1338/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Hvem som kan få lån til hva</span></h2><article class="legalP" id="paragraf-2-ledd-1">Lån kan gis fra Husbanken til:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">Kommuner til videreutlån til enkeltpersoner til boligformål når husstanden er vanskeligstilt</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">Kommuner til kjøp av kommunale utleieboliger</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">Selskaper, stiftelser og lignende til kjøp av utleieboliger.</article></article></li></ul></article></article><article class="legalArticle" data-lovdata-URL="LTI/forskrift/2002-12-02-1338/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Rente- og avdragsvilkår</span></h2><article class="legalP" id="paragraf-3-ledd-1">Rente- og avdragsvilkårene fastsettes av departementet og Husbanken etter retningslinjer vedtatt av Stortinget.</article><article class="legalP" id="paragraf-3-ledd-2">Videreutlån til enkeltpersoner skal tilbys med utgangspunkt i Husbankens rentevilkår. Kommunene gis anledning til å påplusse husbankrenten inntil 0,25 prosentpoeng, til dekning av administrative kostnader, eller tilby lempeligere vilkår uten at dette får virkning for lånevilkårene mellom kommunen og Husbanken. Kommunen kan også tilby andre avdragsplaner enn det som gjelder for Husbankens utlån til kommunen.</article><article class="legalP" id="paragraf-3-ledd-3">Lån fra Husbanken til kommunene, selskap, stiftelser og lignende til utleieboliger utmåles etter retningslinjer fastsatt av Husbanken.</article></article><article class="legalArticle" data-lovdata-URL="LTI/forskrift/2002-12-02-1338/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Sikkerhet for lånet og dekning av tap</span></h2><article class="legalP" id="paragraf-4-ledd-1">Lån fra Husbanken til kommuner gis som gjeldsbrevslån.</article><article class="legalP" id="paragraf-4-ledd-2">Lån fra Husbanken til selskaper, stiftelser og lignende skal som hovedregel være sikret ved pant i den bebygde eiendom.</article><article class="legalP" id="paragraf-4-ledd-3">Kommunen har tapsrisikoen for de første 25 prosent av startlånets restgjeld på tapstidspunktet. Staten har tapsrisikoen for de siste 75 prosent.</article><article class="legalP" id="paragraf-4-ledd-4">Tap på lån til utleieboliger dekkes, som for ordinære husbanklån, av staten.</article></article><article class="legalArticle" data-lovdata-URL="LTI/forskrift/2002-12-02-1338/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Nærmere retningslinjer</span></h2><article class="legalP" id="paragraf-5-ledd-1">Husbankens hovedstyre kan gi nærmere retningslinjer.</article><article class="legalP" id="paragraf-5-ledd-2">Kommunene kan fastsette eget regelverk innenfor retningslinjene gitt av Husbankens hovedstyre.</article></article><article class="legalArticle" data-lovdata-URL="LTI/forskrift/2002-12-02-1338/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Forskriften trer i kraft 1. januar 2003.</article><article class="legalP" id="paragraf-6-ledd-2">Samtidig oppheves forskrift av 16. februar 2001 nr. 156 om kjøpslån fra Den Norske Stats Husbank og forskrift av 16. februar 2001 nr. 157 om etableringslån fra Den Norske Stats Husbank.</article></article></main></body></html>