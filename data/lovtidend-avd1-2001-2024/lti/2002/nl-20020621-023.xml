<!DOCTYPE html><html lang="no"><head><title>Lov om endringer i lov 4. februar 1977 nr. 4 om arbeidervern og arbeidsmiljø m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2002-06-21-23</dd><dt class="dokid">DokumentID</dt><dd class="dokid">LTI/lov/2002-06-21-23</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 6</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1977-02-04-4</li></ul></dd><dt class="dateOfPublication">Kunngjort</dt><dd class="dateOfPublication">2002-06-21</dd><dt class="journalNumber">Journalnummer</dt><dd class="journalNumber">2002-0474</dd><dt class="titleShort">Korttittel</dt><dd class="titleShort">Endringslov til arbeidsmiljøloven</dd><dt class="title">Tittel</dt><dd class="title">Lov om endringer i lov 4. februar 1977 nr. 4 om arbeidervern og arbeidsmiljø m.v.</dd><dt class="miscInformation">Annet om dokumentet</dt><dd class="miscInformation">Ot.prp.nr.28 (2001–2002), Innst.O.nr.45 (2001–2002) og Besl.O.nr.51 (2001–2002). Odels- og lagtingsvedtak hhv. 7. og 28. mai 2002. Fremmet av Arbeids- og administrasjonsdepartementet.</dd><dt class="refid">RefID</dt><dd class="refid">lov/2002-06-21-23</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 4. februar 1977 nr. 4 om arbeidervern og arbeidsmiljø m.v.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2002-06-21-23" id="dokument"><h1>Lov om endringer i lov 4. februar 1977 nr. 4 om arbeidervern og arbeidsmiljø m.v.</h1><section class="section" data-name="kapI" id="kapittel-1" data-lovdata-URL="LTI/lov/2002-06-21-23/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 4. februar 1977 nr. 4 om arbeidervern og arbeidsmiljø m.v. gjøres følgende endringer:</article> <article class="defaultP" margin-top="true">§ 34 første ledd skal lyde:</article><article class="legalP" id="kapittel-1-ledd-2">Barn som er under 15 år eller skolepliktige etter lov om grunnskolen og den vidaregående opplæringa (opplæringslova), må, utenom de tilfeller som er nevnt i § 35, ikke nyttes til arbeid som går inn under denne lov.</article> <article class="defaultP" margin-top="true">§ 35 første ledd bokstav b) skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">at barn som har fylt 14 år, men fortsatt er skolepliktig, kan nyttes til arbeid som ledd i barnets skolegang eller i praktisk yrkesorientering, når arbeidet ikke kan være skadelig for barnets helse eller utvikling. Det opplæringsprogram arbeidet inngår i skal være godkjent av skolemyndighetene.</article></article></li></ul></article> <article class="defaultP" margin-top="true">§ 36 første ledd skal lyde:</article><article class="legalP" id="kapittel-1-ledd-3">Arbeidstiden for personer under 18 år skal legges slik at den ikke hindrer skolegang, eller hindrer dem i å dra nytte av undervisningen.</article> <article class="defaultP" margin-top="true">§ 36 annet ledd skal lyde:</article><article class="legalP" id="kapittel-1-ledd-4">For barn som er under 15 år eller er skolepliktig, må den alminnelige arbeidstiden ikke overstige 2 timer i døgnet og 12 timer i uken. På undervisningsfrie dager kan den daglige arbeidstiden heves til 7 timer. I perioder med skoleferie på minst en uke må den alminnelige arbeidstiden ikke overstige 7 timer i døgnet og 35 timer i uken.</article> <article class="defaultP" margin-top="true">§ 36 syvende ledd skal lyde:</article><article class="legalP" id="kapittel-1-ledd-5">Direktoratet for arbeidstilsynet kan fastsette nærmere regler om unntak fra 2 timers og 12 timers grensen i annet ledd for kulturelt eller lignende arbeid, herunder fastsette vilkår. Direktoratet for arbeidstilsynet kan gi nærmere unntak fra reglene i tredje og fjerde ledd i særlige tilfeller dersom det finnes saklige grunner for det, herunder fastsette vilkår.</article> <article class="defaultP" margin-top="true">§ 37 annet ledd skal lyde:</article><article class="legalP" id="kapittel-1-ledd-6">Ungdom mellom 15 og 18 år som ikke er skolepliktig skal ha en arbeidsfri periode enten mellom kl 2200 og kl 0600 eller mellom kl 2300 og kl 0700. Arbeid mellom kl 2100 og kl 2200 eller arbeid mellom kl 2100 og kl 2300 er nattarbeid og må ikke drives i andre tilfeller enn nevnt i § 42 og i § 43.</article> <article class="defaultP" margin-top="true">§ 38 første ledd skal lyde:</article><article class="legalP" id="kapittel-1-ledd-7">Arbeidsgiver skal sørge for at ungdom som settes til nattarbeid i henhold til § 37 tredje ledd skal gis tilbud om helsekontroll.</article> <article class="defaultP" margin-top="true">§ 39 første ledd skal lyde:</article><article class="legalP" id="kapittel-1-ledd-8">Personer under 18 år skal ha hvilepause i minst 30 minutter, om mulig sammenhengende, dersom den daglige arbeidstiden overstiger 4 1/2 time.</article> <article class="defaultP" margin-top="true">§ 39 annet ledd skal lyde:</article><article class="legalP" id="kapittel-1-ledd-9">Barn som er under 15 år eller er skolepliktig, skal ha en sammenhengende hvileperiode på minst 14 timer for hver periode på 24 timer. Ungdom mellom 15 og 18 år som ikke er skolepliktig, skal ha en sammenhengende fritid på minst 12 timer for hver periode på 24 timer.</article></section><section class="section" data-name="kapII" id="kapittel-2" data-lovdata-URL="LTI/lov/2002-06-21-23/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne lov trer i kraft fra den tid Kongen bestemmer.</article></section></main></body></html>