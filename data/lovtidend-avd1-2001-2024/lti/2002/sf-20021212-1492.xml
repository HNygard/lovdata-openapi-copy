<!DOCTYPE html><html lang="no"><head><title>Forskrift om behovsprøvet gravferdsstønad.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-12-12-1492</dd><dt class="dokid">DokumentID</dt><dd class="dokid">LTI/forskrift/2002-12-12-1492</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 17</dd><dt class="dateInForce">I kraft fra</dt><dd class="dateInForce">2003-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-12-19-1323</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§7-2</li></ul></dd><dt class="dateOfPublication">Kunngjort</dt><dd class="dateOfPublication">2002-12-17</dd><dt class="journalNumber">Journalnummer</dt><dd class="journalNumber">2002-1262</dd><dt class="titleShort">Korttittel</dt><dd class="titleShort">Forskrift om behovsprøvet gravferdsstønad</dd><dt class="title">Tittel</dt><dd class="title">Forskrift om behovsprøvet gravferdsstønad.</dd><dt class="miscInformation">Annet om dokumentet</dt><dd class="miscInformation">Fastsatt av Sosialdepartementet 12. desember 2002 med hjemmel i lov av 28. februar 1997 nr. 19 om folketrygd (folketrygdloven) § 7-2 sjette ledd.</dd><dt class="refid">RefID</dt><dd class="refid">forskrift/2002-12-12-1492</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om behovsprøvet gravferdsstønad.<ul class="tocSubUl"><li>§ 1. Utgiftsgrunnlag</li><li>§ 2. Formue</li><li>§ 3. Dokumentasjon</li><li>§ 4. Sivilstand</li><li>§ 5. Skadeserstatning</li><li>§ 6. Tjenestepensjon</li><li>§ 7. Begrensning når utgiftene dekkes etter andre bestemmelser i loven</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2002-12-12-1492" id="dokument"><h1>Forskrift om behovsprøvet gravferdsstønad.</h1><article class="legalArticle" data-lovdata-URL="LTI/forskrift/2002-12-12-1492/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Utgiftsgrunnlag</span></h2><article class="legalP" id="paragraf-1-ledd-1">Gravferdsstønaden skal ikke overstige de dokumenterte utgiftene til gravferden.</article><article class="legalP" id="paragraf-1-ledd-2">I utgiftsgrunnlaget medregnes alminnelige utgifter til avisannonser, lys, blomster, sanger, musikk, kommunale avgifter og gravmonument.</article><article class="legalP" id="paragraf-1-ledd-3">Nødvendige utgifter til båretransport til nærmeste naturlige gravplass ved den avdødes bosted medregnes i utgiftsgrunnlaget i den utstrekning utgiftene ikke dekkes etter folketrygdloven § 7-3.</article></article><article class="legalArticle" data-lovdata-URL="LTI/forskrift/2002-12-12-1492/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Formue</span></h2><article class="legalP" id="paragraf-2-ledd-1">For avdøde som ikke var gift, skal formue etter folketrygdloven § 7-2 andre ledd bokstav a være summen av all formue med fradrag for gjeld, det vil si netto formue.</article><article class="legalP" id="paragraf-2-ledd-2">For avdøde som var gift, skal finansformue som nevnt i folketrygdloven § 7-2 andre ledd bokstav b være summen av avdødes og gjenlevendes kontanter, bankinnskudd, omsettelige aksjer, obligasjoner, andeler i verdipapirfond, andre omsettelige verdipapirer og utestående fordringer.</article><article class="legalP" id="paragraf-2-ledd-3">Formue som nevnt i folketrygdloven § 7-2 andre ledd bokstav a og b avrundes ned til nærmeste hele tusen kroner.</article></article><article class="legalArticle" data-lovdata-URL="LTI/forskrift/2002-12-12-1492/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Dokumentasjon</span></h2><article class="legalP" id="paragraf-3-ledd-1">Søkeren plikter å fremlegge dokumentasjon for de faktiske utgiftene til gravferden og for formue som nevnt i folketrygdloven § 7-2 andre ledd bokstav a og b.</article><article class="legalP" id="paragraf-3-ledd-2">Formue dokumenteres ved den sist innsendte selvangivelsen eller siste likningsutskrift for avdøde og, når avdøde var gift, samboer eller partner, også for gjenlevende.</article></article><article class="legalArticle" data-lovdata-URL="LTI/forskrift/2002-12-12-1492/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Sivilstand</span></h2><article class="legalP" id="paragraf-4-ledd-1">Når avdøde på tidspunktet for dødsfallet var separert ved dom eller bevilling, skal behovsprøvingen av gravferdsstønaden skje etter folketrygdloven § 7-2 andre ledd bokstav a.</article><article class="legalP" id="paragraf-4-ledd-2">For øvrig gjelder folketrygdloven § 1-5 ved fastsetting av sivilstand.</article></article><article class="legalArticle" data-lovdata-URL="LTI/forskrift/2002-12-12-1492/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Skadeserstatning</span></h2><article class="legalP" id="paragraf-5-ledd-1">Beløp som utbetales som skadeserstatning som følge av dødsfallet regnes ikke med ved beregningen av gravferdsstønaden.</article></article><article class="legalArticle" data-lovdata-URL="LTI/forskrift/2002-12-12-1492/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tjenestepensjon</span></h2><article class="legalP" id="paragraf-6-ledd-1">Tjenestepensjon som utbetales for måneden etter dødsfallet går til fradrag i gravferdsstønaden på samme måte som formue og forsikringsbeløp, jf. folketrygdloven § 7-2 andre ledd bokstav a og b.</article></article><article class="legalArticle" data-lovdata-URL="LTI/forskrift/2002-12-12-1492/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Begrensning når utgiftene dekkes etter andre bestemmelser i loven</span></h2><article class="legalP" id="paragraf-7-ledd-1">Gravferdsstønaden begrenses til egenandelen på 10 prosent av full gravferdsstønad når avdøde var pliktig medlem etter folketrygdloven § 2-5 og utgiftene til båretransport og gravferd dekkes av folketrygden etter forskrift til folketrygdloven § 7-4.</article></article><article class="legalArticle" data-lovdata-URL="LTI/forskrift/2002-12-12-1492/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Denne forskriften trer i kraft den 1. januar 2003 og får anvendelse ved dødsfall inntruffet tidligst denne dato.</article><article class="legalP" id="paragraf-8-ledd-2">Forskrift av 19. desember 2000 nr. 1323 om behovsprøvet tillegg til gravferdsstønaden, gitt av Sosial- og helsedepartementet med hjemmel i lov av 28. februar 1997 nr. 19 om folketrygd § 7-2 sjuende ledd, oppheves fra samme dag.</article></article></main></body></html>