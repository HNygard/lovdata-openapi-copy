<!DOCTYPE html><html lang="no"><head><title>Forskrift om krav til bachelorgraden ved Høgskolen i Ålesund.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-06-13-1219</dd><dt class="dokid">DokumentID</dt><dd class="dokid">LTI/forskrift/2002-06-13-1219</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 15</dd><dt class="dateInForce">I kraft fra</dt><dd class="dateInForce">2003-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§45</li><li>forskrift/2002-10-11-1124/§37</li></ul></dd><dt class="dateOfPublication">Kunngjort</dt><dd class="dateOfPublication">2002-11-12</dd><dt class="journalNumber">Journalnummer</dt><dd class="journalNumber">2002-1080</dd><dt class="titleShort">Korttittel</dt><dd class="titleShort">Forskrift om krav til bachelorgraden ved HiÅ</dd><dt class="title">Tittel</dt><dd class="title">Forskrift om krav til bachelorgraden ved Høgskolen i Ålesund.</dd><dt class="miscInformation">Annet om dokumentet</dt><dd class="miscInformation">Fastsatt av styret for Høgskolen i Ålesund 13. juni 2002 med hjemmel i lov av 12. mai 1995 nr. 22 om universiteter og høgskoler § 45, jf. kgl.res. av 11. oktober 2002 nr. 1124 § 37.</dd><dt class="refid">RefID</dt><dd class="refid">forskrift/2002-06-13-1219</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om krav til bachelorgraden ved Høgskolen i Ålesund.<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Krav til bachelorgraden</li><li>§ 4. Krav til minste studieenhet</li><li>§ 5. Reduksjon i studiepoeng</li><li>§ 6. Overgangsordninger mellom gammel og ny gradsstruktur</li><li>§ 7. Vitnemål for oppnådd bachelorgrad</li><li>§ 8. Klagebehandling</li><li>§ 9. Utfyllende regler</li><li>§ 10. Ikrafttredelse</li><li>Merknader</li></ul></li></ul></dd></dl></header><main class="documentBody" data-lovdata-URL="LTI/forskrift/2002-06-13-1219" id="dokument"><h1>Forskrift om krav til bachelorgraden ved Høgskolen i Ålesund.</h1><article class="legalArticle" data-lovdata-URL="LTI/forskrift/2002-06-13-1219/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften omfatter krav og myndighet knyttet til bestemmelser om bachelorgraden ved Høgskolen i Ålesund.</article></article><article class="legalArticle" data-lovdata-URL="LTI/forskrift/2002-06-13-1219/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I forslaget til endring av lov om universiteter og høgskoler brukes begrepene «fag», «emne» og «emnegruppe», men uten å være definert. Departementet har heller ikke definert disse i andre sammenhenger. I forskriften gjelder følgende definisjoner som er i tråd med forslag fra Universitets- og høgskolerådets studieutvalg: <table><tbody><tr><td data-text-align="left" data-vertical-align="top"><i>Studiepoeng:</i></td><td data-text-align="left" data-vertical-align="top">Mål på omfang av et studium, der fullt studieår er normert til 60 studiepoeng, jf. § 44a i loven.</td></tr><tr><td data-text-align="left" data-vertical-align="top"><i>Emne:</i></td><td data-text-align="left" data-vertical-align="top">Den minste studiepoenggivende enhet som kan inngå i et fag, en emnegruppe, et studieprogram eller en grad.</td></tr><tr><td data-text-align="left" data-vertical-align="top"><i>Fag:</i></td><td data-text-align="left" data-vertical-align="top">Beslektede emner som er samlet under én felles fagbetegnelse.</td></tr><tr><td data-text-align="left" data-vertical-align="top"><i>Emnegruppe:</i></td><td data-text-align="left" data-vertical-align="top">Kombinasjon av emner fra ett eller flere fag/fagområder som gjennom fag- eller studieplan er definert til å utgjøre en samlet enhet.</td></tr><tr><td data-text-align="left" data-vertical-align="top"><i>Studieprogram:</i></td><td data-text-align="left" data-vertical-align="top">Ett- eller flerårig studieløp med et definert innhold i henhold til fag- eller studieplan, som fører fram til en avsluttende eksamen eller grad.</td></tr></tbody></table></article></article><article class="legalArticle" data-lovdata-URL="LTI/forskrift/2002-06-13-1219/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til bachelorgraden</span></h2><article class="legalP" id="paragraf-3-ledd-1">Graden bachelor oppnås på grunnlag av eksamen i fag, emner, emnegrupper eller studieprogram av minimum 180 studiepoengs omfang:</article><article class="legalP" id="paragraf-3-ledd-2">Grunnlaget for graden skal omfatte ett av følgende:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">Fullført 3-årig integrert yrkesrettet utdanning av 180 studiepoengs omfang</article></article></li><li data-li-identifier="b)" data-name="b)"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">Fullført 2-årig integrert yrkesrettet utdanning eller annet studieprogram av 120 poengs omfang kombinert med godkjent påbygging eller spesialisering innenfor samme eller andre fag//fagområder av minimum 60 studiepoengs omfang.</article></article></li><li data-li-identifier="c)" data-name="c)"><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">Tre års normert studium/180 studiepoeng med faglig fordypning på minimum 80 studiepoeng kombinert med fordypning i ytterligere ett fag, emner eller emnegrupper på minimum 30 studiepoengs omfang. Frittstående emner (70 studiepoeng) som skal inngå i grunnlaget for graden, må være godkjente og hvert ha et omfang på minimum 10 studiepoeng.</article></article></li></ul></article><article class="legalP" id="paragraf-3-ledd-3">For bokstav a og b stilles det krav om at grader<ul class="defaultList"><li data-li-identifier="-" data-name="-"><article class="listArticle" id="paragraf-3-ledd-3-punkt-1"><article class="legalP" id="paragraf-3-ledd-3-punkt-1-ledd-1">uten nasjonal rammeplan eller forskrift må omfatte ett fag/studium eller et fordypningsemne på minimum 80 studiepoeng.</article></article></li></ul></article><article class="legalP" id="paragraf-3-ledd-4">For bokstav a, b og c stilles det krav om at<ul class="defaultList"><li data-li-identifier="-" data-name="-"><article class="listArticle" id="paragraf-3-ledd-4-punkt-1"><article class="legalP" id="paragraf-3-ledd-4-punkt-1-ledd-1">graden kan omfatte 10 studiepoeng tilsvarende examen philosophicum og 10 studiepoeng tilsvarende examen facultatum</article></article></li><li data-li-identifier="-" data-name="-"><article class="listArticle" id="paragraf-3-ledd-4-punkt-2"><article class="legalP" id="paragraf-3-ledd-4-punkt-2-ledd-1">minimum 60 studiepoeng skal være avlagt ved Høgskolen i Ålesund.</article></article></li></ul></article></article><article class="legalArticle" data-lovdata-URL="LTI/forskrift/2002-06-13-1219/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til minste studieenhet</span></h2><article class="legalP" id="paragraf-4-ledd-1">Med enhet menes emne eller emnegruppe. Studieenheter som kan inngå i grunnlaget for graden under § 3 annet ledd bokstav c er:<ul class="defaultList"><li data-li-identifier="-" data-name="-"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">Fullførte enheter på minimum 10 studiepoeng. Mindre enheter kan godkjennes dersom de samlet utgjør minimum 10 studiepoeng innenfor samme fag/fagområde.</article></article></li></ul></article></article><article class="legalArticle" data-lovdata-URL="LTI/forskrift/2002-06-13-1219/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Reduksjon i studiepoeng</span></h2><article class="legalP" id="paragraf-5-ledd-1">Lovens § 47 fastslår at institusjonene skal påse at det ikke gis dobbel uttelling for samme faginnhold. Overlapping i faginnhold mellom fag/emner/emnegrupper/studieprogram som inngår i grunnlaget for bachelorgraden kan ikke utgjøre mer enn 15 studiepoeng totalt. Overlapping ut over 15 studiepoeng må kompenseres.</article></article><article class="legalArticle" data-lovdata-URL="LTI/forskrift/2002-06-13-1219/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Overgangsordninger mellom gammel og ny gradsstruktur</span></h2><article class="legalP" id="paragraf-6-ledd-1">Rammene for overgangsordninger er fastsatt i departementets brev av 5. oktober 2001.</article><article class="legalP" id="paragraf-6-ledd-2">Studenter som oppfyller kravene til bachelorgraden den dato forskriften trer i kraft eller senere, tildeles bachelorgraden.</article><article class="legalP" id="paragraf-6-ledd-3">En student kan ikke tildeles både graden bachelor og graden candidata/candidatus magisterii (cand.mag.-graden) på grunnlag av samme utdanning/studium, selv om grunnlaget for tildeling av cand.mag.-graden i omfang går utover tildeling av bachelorgraden.</article><article class="legalP" id="paragraf-6-ledd-4">Studenter som på det tidspunktet denne forskriften trer i kraft har gjennomført studier og avlagt eksamen i fag/emner/emnegrupper med omfang minst 3 års normert studietid (180 studiepoeng) uten å oppfylle kravene til bachelorgraden, gis anledning til å fullføre studie som oppfyller kravene til cand.mag.-graden i løpet av en overgangsperiode på 2 år – dvs. senest 1. august 2005.</article><article class="legalP" id="paragraf-6-ledd-5">Cand.mag.-graden ved Høgskolen i Ålesund oppheves med virkning fra og med 1. august 2005.</article></article><article class="legalArticle" data-lovdata-URL="LTI/forskrift/2002-06-13-1219/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Vitnemål for oppnådd bachelorgrad</span></h2><article class="legalP" id="paragraf-7-ledd-1">Vitnemål for oppnådd bachelorgrad etter forskriftens § 3 annet ledd bokstav a eller b utstedes automatisk til de kandidater som oppfyller kravene.</article><article class="legalP" id="paragraf-7-ledd-2">Vitnemål for oppnådd bachelorgrad etter forskriftens § 3 annet ledd bokstav c utstedes etter søknad. Søkeren må selv dokumentere at kravene er oppfylt.</article></article><article class="legalArticle" data-lovdata-URL="LTI/forskrift/2002-06-13-1219/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Klagebehandling</span></h2><article class="legalP" id="paragraf-8-ledd-1">Styrets klagenemnd er klageinstans for eventuell klage på avslag om bekreftelse på oppnådd bachelorgrad (vitnemål).</article></article><article class="legalArticle" data-lovdata-URL="LTI/forskrift/2002-06-13-1219/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Utfyllende regler</span></h2><article class="legalP" id="paragraf-9-ledd-1">Styret for Høgskolen i Ålesund kan vedta utfyllende regler til denne forskriften.</article></article><article class="legalArticle" data-lovdata-URL="LTI/forskrift/2002-06-13-1219/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Forskriften trer i kraft fra 1. januar 2003.</article></article><section class="section" id="kapittel-1" data-lovdata-URL="LTI/forskrift/2002-06-13-1219/KAPITTEL_1"><h2>Merknader</h2><article class="defaultP"><i>Til § 3 Krav til bachelorgraden</i></article><article class="legalP" id="kapittel-1-ledd-1">Dybdekravet på 80 studiepoeng i bachelorgraden er satt for å sikre at graden tilfredsstiller den nasjonale mastergradsforskriftens fordypningskrav i opptaksgrunnlag til mastergrad.</article> <article class="defaultP" margin-top="true"><i>§ 3 annet ledd bokstav a og b</i></article><article class="legalP" id="kapittel-1-ledd-2">Utdanninger eldre enn forskriftens dato, må ha et faglig innhold og omfang på samme nivå som utdanningene hadde på det tidspunkt forskriften trådte i kraft.</article><article class="legalP" id="kapittel-1-ledd-3">Øverste faglige instans ved den avdeling som gir bachelorgraden eller har ansvar for det aktuelle fagområdet, avgjør om eldre utdanninger oppfyller kravet til bachelorgraden. Det vises til departementets brev av 29. oktober 1998 (ref. 98/3703/cpo) og 23. desember 1999 (ref. 99/109/kav/bmj).</article></section></main></body></html>