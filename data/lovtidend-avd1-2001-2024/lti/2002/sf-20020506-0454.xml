<!DOCTYPE html><html lang="no"><head><title>Forskrift om regulering av fisket etter bunnfisk i grønlandsk fiskeriterritorium i 2002.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-05-06-454</dd><dt class="dokid">DokumentID</dt><dd class="dokid">LTI/forskrift/2002-05-06-454</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 5</dd><dt class="dateInForce">I kraft fra</dt><dd class="dateInForce">2002-05-06 – 2002-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§9</li><li>lov/1999-03-26-15/§20</li><li>lov/1999-03-26-15/§21</li><li>forskrift/2000-02-11-99</li><li>forskrift/2000-10-16-1670</li></ul></dd><dt class="dateOfPublication">Kunngjort</dt><dd class="dateOfPublication">2002-05-24</dd><dt class="journalNumber">Journalnummer</dt><dd class="journalNumber">2002-0407</dd><dt class="titleShort">Korttittel</dt><dd class="titleShort">Forskrift om grønlandsk bunnfiskfiske, 2002</dd><dt class="title">Tittel</dt><dd class="title">Forskrift om regulering av fisket etter bunnfisk i grønlandsk fiskeriterritorium i 2002.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridirektoratet 6. mai 2002 med hjemmel i lov av 3. juni 1983 nr. 40 om saltvannsfiske m.v. § 4, § 5 og § 9 og lov av 26. mars 1999 nr. 15 om retten til å delta i fiske og fangst (deltakerloven) § 20 og § 21, jf. kgl.res. av 11. februar 2000 nr. 99 og delegeringsvedtak av 16. oktober 2000 nr. 1670.</dd><dt class="refid">RefID</dt><dd class="refid">forskrift/2002-05-06-454</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter bunnfisk i grønlandsk fiskeriterritorium i 2002.<ul class="tocSubUl"><li>§ 1. Forbud</li><li>§ 2. Kvote</li><li>§ 3. Gruppekvoter</li><li>§ 4. Påmelding og tillatelse</li><li>§ 5. Fisket etter blåkveite</li><li>§ 6. Fisket etter kveite</li><li>§ 7. Rapporteringsplikt</li><li>§ 8. Utseilingsfrist</li><li>§ 9. Refordeling</li><li>§ 10. Stopp i fisket</li><li>§ 11. Straff</li><li>§ 12. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2002-05-06-454" id="dokument"><h1>Forskrift om regulering av fisket etter bunnfisk i grønlandsk fiskeriterritorium i 2002.</h1><article class="legalArticle" data-lovdata-URL="LTI/forskrift/2002-05-06-454/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forbud</span></h2><article class="legalP" id="paragraf-1-ledd-1">Det er forbudt for norske fartøy å drive fiske i grønlandsk fiskeriterritorium (ICES-område Va, XII og XIV og NAFO-underområde 1) i 2002.</article></article><article class="legalArticle" data-lovdata-URL="LTI/forskrift/2002-05-06-454/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Kvote</span></h2><article class="legalP" id="paragraf-2-ledd-1">Uten hensyn til forbudet i § 1 kan norske fartøy fiske inntil 1.520 tonn blåkveite, 200 tonn kveite og 715 tonn skolest/isgalt ved Vest-Grønland, 1.580 tonn blåkveite, 593 tonn kveite, 1.200 tonn uer og 285 tonn skolest/isgalt ved Øst-Grønland, samt 600 tonn torsk ved Øst- og Vest-Grønland.</article></article><article class="legalArticle" data-lovdata-URL="LTI/forskrift/2002-05-06-454/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Gruppekvoter</span></h2><ul class="defaultList"><li data-li-identifier="1." data-name="1."><article class="listArticle" id="paragraf-3-punkt-1"><article class="legalP" id="paragraf-3-punkt-1-ledd-1">Trålfartøy kan fiske inntil 1.520 tonn blåkveite ved Vest-Grønland og 790 tonn blåkveite ved Øst-Grønland.</article></article></li><li data-li-identifier="2." data-name="2."><article class="listArticle" id="paragraf-3-punkt-2"><article class="legalP" id="paragraf-3-punkt-2-ledd-1">Fartøy som fisker med konvensjonelle redskap kan fiske inntil 790 tonn blåkveite ved Øst-Grønland. Av dette kvantum avsettes 158 tonn til bifangst.</article></article></li><li data-li-identifier="3." data-name="3."><article class="listArticle" id="paragraf-3-punkt-3"><article class="legalP" id="paragraf-3-punkt-3-ledd-1">Fartøy som fisker med konvensjonelle redskap kan fiske inntil 200 tonn kveite ved Vest-Grønland og 593 tonn kveite ved Øst-Grønland.</article></article></li><li data-li-identifier="4." data-name="4."><article class="listArticle" id="paragraf-3-punkt-4"><article class="legalP" id="paragraf-3-punkt-4-ledd-1">Trålfartøy som er gitt tillatelse til å delta i fisket etter blåkveite i henhold til § 4 og § 5, kan fiske inntil 100 tonn uer ved Øst-Grønland.</article></article></li></ul></article><article class="legalArticle" data-lovdata-URL="LTI/forskrift/2002-05-06-454/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Påmelding og tillatelse</span></h2><article class="legalP" id="paragraf-4-ledd-1">Fartøy som ønsker å delta i fisket må ha sendt skriftlig melding til Fiskeridirektoratet innen 20. februar.</article><article class="legalP" id="paragraf-4-ledd-2">Dersom det er påmeldt flere fartøy enn det antall lisenser gir rom for, vil deltakelsen bli begrenset ved loddtrekning.</article><article class="legalP" id="paragraf-4-ledd-3">Ingen fartøy må delta i fisket uten tillatelse fra Fiskeridirektoratet.</article></article><article class="legalArticle" data-lovdata-URL="LTI/forskrift/2002-05-06-454/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fisket etter blåkveite</span></h2><article class="legalP" id="paragraf-5-ledd-1">Fartøy som har adgang til å delta, tildeles fartøykvoter. Kvotetildelingen foretas av Fiskeridirektoratet.</article><article class="legalP" id="paragraf-5-ledd-2">Fartøy som fisker med konvensjonelle redskap kan ha inntil 20% blåkveite som bifangst ved fiske etter kveite ved Øst-Grønland.</article></article><article class="legalArticle" data-lovdata-URL="LTI/forskrift/2002-05-06-454/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Fisket etter kveite</span></h2><article class="legalP" id="paragraf-6-ledd-1">Fartøy som fisker med konvensjonelle redskap kan fiske fritt innenfor kvotene nevnt i § 3 nr. 3.</article><article class="legalP" id="paragraf-6-ledd-2">Fartøy som fisker med konvensjonelle redskap, og som er gitt adgang til å delta i fisket etter blåkveite i henhold til § 4 og § 5, har kun adgang til å fiske kveite som bifangst. Tillatt bifangst er 10%.</article></article><article class="legalArticle" data-lovdata-URL="LTI/forskrift/2002-05-06-454/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Rapporteringsplikt</span></h2><article class="legalP" id="paragraf-7-ledd-1">Det skal sendes kopi til Fiskeridirektoratet av følgende av de meldinger som fartøyene etter grønlandske bestemmelser er pålagt å sende grønlandske myndigheter:<ul class="defaultList"><li data-li-identifier="a)" data-name="a)"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">aktivmelding,</article></article></li><li data-li-identifier="b)" data-name="b)"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">melding om fangst pr. uke,</article></article></li><li data-li-identifier="c)" data-name="c)"><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">passivmelding.</article></article></li></ul></article></article><article class="legalArticle" data-lovdata-URL="LTI/forskrift/2002-05-06-454/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Utseilingsfrist</span></h2><article class="legalP" id="paragraf-8-ledd-1">Frist for utseiling til fisket ved Øst-Grønland for fartøy som fisker med konvensjonelle redskap er 15. juni.</article><article class="legalP" id="paragraf-8-ledd-2">Frist for utseiling for fartøy som fisker med trål er 15. september.</article></article><article class="legalArticle" data-lovdata-URL="LTI/forskrift/2002-05-06-454/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Refordeling</span></h2><article class="legalP" id="paragraf-9-ledd-1">Fiskeridirektoratet kan etter 1. august refordele kvotene ved Øst-Grønland.</article></article><article class="legalArticle" data-lovdata-URL="LTI/forskrift/2002-05-06-454/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Stopp i fisket</span></h2><article class="legalP" id="paragraf-10-ledd-1">Fisket vil bli stoppet når totalkvoten er beregnet oppfisket.</article></article><article class="legalArticle" data-lovdata-URL="LTI/forskrift/2002-05-06-454/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Straff</span></h2><article class="legalP" id="paragraf-11-ledd-1">Forsettlig eller uaktsom overtredelse av bestemmelser gitt i eller i medhold av denne forskrift, straffes i henhold til lov av 3. juni 1983 nr. 40 om saltvannsfiske m.v. § 53 og lov av 26. mars 1999 nr. 15 om retten til å delta i fiske og fangst § 29. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2002-05-06-454/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" id="paragraf-12-ledd-1">Denne forskrift trer i kraft straks og gjelder til og med 31. desember 2002.</article></article></main></body></html>