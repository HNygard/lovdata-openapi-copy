<!DOCTYPE html><html lang="no"><head><title>Lov om endringer i lov om foretakspensjon, innskuddspensjonsloven og enkelte andre lover (kombinerte pensjonsordninger mv.).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2002-06-07-17</dd><dt class="dokid">DokumentID</dt><dd class="dokid">LTI/lov/2002-06-07-17</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 5</dd><dt class="dateInForce">I kraft fra</dt><dd class="dateInForce">2002-06-07, Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1956-12-07-1</li><li>lov/1961-05-24-2</li><li>lov/1988-06-10-40</li><li>lov/1991-03-15-2</li><li>lov/1991-11-29-78</li><li>lov/1996-12-06-75</li><li>lov/1997-06-19-79</li><li>lov/1998-07-17-56</li><li>lov/1999-03-26-14</li><li>lov/2000-03-24-16</li><li>lov/2000-11-24-81</li></ul></dd><dt class="dateOfPublication">Kunngjort</dt><dd class="dateOfPublication">2002-06-07</dd><dt class="journalNumber">Journalnummer</dt><dd class="journalNumber">2002-0351</dd><dt class="titleShort">Korttittel</dt><dd class="titleShort">Endringslov om kombinerte pensjonsordninger mv.</dd><dt class="title">Tittel</dt><dd class="title">Lov om endringer i lov om foretakspensjon, innskuddspensjonsloven og enkelte andre lover (kombinerte pensjonsordninger mv.).</dd><dt class="miscInformation">Annet om dokumentet</dt><dd class="miscInformation">Ot.prp.nr.33 (2001–2002), Innst.O.nr.35 (2001–2002) og Besl.O.nr.43 (2001–2002). Odels- og lagtingsvedtak hhv. 9. og 18. april 2002. Fremmet av Finansdepartementet.</dd><dt class="refid">RefID</dt><dd class="refid">lov/2002-06-07-17</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov om foretakspensjon, innskuddspensjonsloven og enkelte andre lover (kombinerte pensjonsordninger mv.).<ul class="tocSubUl"><li>I<ul class="tocSubUl"><li>§ 2-12. Adgang til å ha kombinerte pensjonsordninger</li></ul></li><li>II<ul class="tocSubUl"><li>§ 2-13. Adgang til å ha kombinerte pensjonsordninger</li></ul></li><li>III</li><li>IV</li><li>V</li><li>VI<ul class="tocSubUl"><li>§ 9-1. Plikt til å utarbeide adskilte regnskaper mv.</li></ul></li><li>VII</li><li>VIII Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/lov/2002-06-07-17" id="dokument"><h1>Lov om endringer i lov om foretakspensjon, innskuddspensjonsloven og enkelte andre lover (kombinerte pensjonsordninger mv.).</h1><article class="defaultP" data-text-size="small">Endringer i følgende andre lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov av 7. desember 1956 nr. 1 om tilsynet for kredittinstitusjoner, forsikringsselskaper og verdipapirhandel mv. (kredittilsynsloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov av 24. mai 1961 nr. 2 om forretningsbanker.</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov av 10. juni 1988 nr. 40 om finansieringsvirksomhet og finansinstitusjoner.</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov av 29. november 1991 nr. 78 om Statens Bankinvesteringsfond.</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov av 6. desember 1996 nr. 75 om sikringsordninger for banker og offentlig administrasjon mv. av finansinstitusjoner.</article></article></li><li data-li-identifier="6" data-name="6"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov av 19. juni 1997 nr. 79 om verdipapirhandel.</article></article></li><li data-li-identifier="7" data-name="7"><article class="listArticle" data-text-size="small" id="punkt-7"><article class="legalP" id="punkt-7-ledd-1">Lov av 17. juli 1998 nr. 56 om årsregnskap mv. (regnskapsloven).</article></article></li><li data-li-identifier="8" data-name="8"><article class="listArticle" data-text-size="small" id="punkt-8"><article class="legalP" id="punkt-8-ledd-1">Lov av 26. mars 1999 nr. 14 om skatt av formue og inntekt (skatteloven).</article></article></li></ul></article><article class="defaultP" data-text-size="small">Følgende lov oppheves:<ul class="defaultList" data-text-size="small"><li><article class="listArticle" data-text-size="small" id="punkt-9"><article class="legalP" id="punkt-9-ledd-1">Lov av 15. mars 1991 nr. 2 om Statens Banksikringsfond.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2002-06-07-17/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 24. mars 2000 nr. 16 om foretakspensjon gjøres følgende endringer:</article> <article class="defaultP" margin-top="true">Kapittel 2 nytt avsnitt III skal lyde:</article> <article class="defaultP" margin-top="true"><i>III. Kombinerte pensjonsordninger</i></article><article class="futureLegalArticle" data-name="§2-12" id="kapittel-1-foreslåttparagraf-1"><span class="futureLegalArticleHeader">§ 2-12. <span class="legalArticleTitle">Adgang til å ha kombinerte pensjonsordninger</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Et foretak som har ordning med ytelsesbasert alderspensjon etter loven her, kan supplere denne med en pensjonsordning etter innskuddspensjonsloven, eller en pensjonsordning med engangsbetalt alderspensjon etter loven her (kombinerte pensjonsordninger).</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) For kombinerte pensjonsordninger etter første ledd gjelder følgende:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-nummer-2-punkt-1"><article class="legalP" id="kapittel-1-foreslåttparagraf-1-nummer-2-punkt-1-ledd-1">samtlige ansatte som omfattes av regelverkets bestemmelser om medlemskap i pensjonsordningen med ytelsesbasert alderspensjon, skal være medlem av begge pensjonsordningene,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-nummer-2-punkt-2"><article class="legalP" id="kapittel-1-foreslåttparagraf-1-nummer-2-punkt-2-ledd-1">innskuddspensjonen eller den engangsbetalte alderspensjonen skal utgjøre et tillegg til ytelsene i den ytelsesbaserte alderspensjonsordningen,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-nummer-2-punkt-3"><article class="legalP" id="kapittel-1-foreslåttparagraf-1-nummer-2-punkt-3-ledd-1">regelverket i pensjonsordningene skal utformes med sikte på at forskjellsbehandling mellom arbeidstakere unngås så langt det er mulig når det gjelder samlet pensjon sett i forhold til lønn og tjenestetid i foretaket,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-nummer-2-punkt-4"><article class="legalP" id="kapittel-1-foreslåttparagraf-1-nummer-2-punkt-4-ledd-1">et foretak kan ikke samtidig ha kombinerte pensjonsordninger og parallelle pensjonsordninger etter § 2-9 eller innskuddspensjonsloven § 2-10.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Kongen kan fastsette nærmere regler om utformingen av kombinerte pensjonsordninger. Det kan fastsettes regler om at innskuddene det enkelte år til sikring av innskuddspensjon eller engangsbetalt alderspensjon ikke skal overstige en fastsatt prosent av lønn sett i forhold til pensjonsnivået i den ytelsesbaserte pensjonsordningen.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Dersom pensjonsordningens administrasjonsreserve ikke er tilstrekkelig til å dekke kostnadene knyttet til utstedelse av fripoliser ved opprettelse av kombinerte pensjonsordninger etter paragrafen her, skal de resterende kostnadene først dekkes av midler i premiefondet og deretter ved innbetaling fra foretaket dersom midlene i premiefondet ikke er tilstrekkelige.</article><article class="numberedLegalP" data-numerator="5" id="kapittel-1-foreslåttparagraf-1-nummer-5">(5) Foretaket kan tegne uførepensjon enten i tilknytning til den ytelsesbaserte pensjonsordningen eller i tilknytning til begge pensjonsordningene i den kombinerte ordningen. Den samlede kombinerte ordningen skal legges til grunn ved fastsettelse av uførepensjonens størrelse etter § 6-3 første ledd. Dersom uførepensjonen er tegnet kun i tilknytning til foretakets ytelsesbaserte pensjonsordning, skal det fastsettes i regelverket at det skal ytes et tillegg til den uførepensjon som fastsettes på grunnlag av størrelsen på den ytelsesbaserte alderspensjonen.</article><article class="numberedLegalP" data-numerator="6" id="kapittel-1-foreslåttparagraf-1-nummer-6">(6) Et foretak kan ikke ha premie- eller innskuddsfritak ved uførhet knyttet til bare en av pensjonsordningene.</article><article class="numberedLegalP" data-numerator="7" id="kapittel-1-foreslåttparagraf-1-nummer-7">(7) Foretaket kan tegne pensjon til etterlatte enten i tilknytning til den ytelsesbaserte pensjonsordningen eller i tilknytning til begge pensjonsordningene i den kombinerte ordningen. Den samlede kombinerte ordningen kan legges til grunn ved fastsettelse av etterlattepensjonens størrelse etter kapittel 7. Dersom etterlattepensjonen er tegnet kun i tilknytning til foretakets ytelsesbaserte pensjonsordning, kan det fastsettes i regelverket at det skal ytes et tillegg til den etterlattepensjon som fastsettes på grunnlag av størrelsen på den ytelsesbaserte alderspensjonen. Innskuddspensjonsloven § 7-4 femte ledd gjelder tilsvarende ved kombinerte pensjonsordninger dersom etterlatt ektefelle, registrert partner eller samboer gis pensjon etter reglene i innskuddspensjonsloven § 7-4 tredje ledd.</article></article> <article class="defaultP" margin-top="true">§ 8-1 annet ledd skal lyde:</article><article class="numberedLegalP" data-numerator="2" id="kapittel-1-nummer-1">(2) Midler knyttet til fripolise omfattes ikke av pensjonsordningens midler.</article> <article class="defaultP" margin-top="true">§ 10-3 første ledd ny bokstav g skal lyde:<ul class="defaultList"><li data-li-identifier="g." data-name="g."><article class="listArticle" id="kapittel-1-nummer-1-punkt-1"><article class="legalP" id="kapittel-1-nummer-1-punkt-1-ledd-1">kostnad i henhold til § 2-12 fjerde ledd.</article></article></li></ul></article> <article class="defaultP" margin-top="true">§ 10-3 annet ledd skal lyde:</article><article class="numberedLegalP" data-numerator="2" id="kapittel-1-nummer-2">(2) Foretaket kan ikke bruke midler i premiefondet til formål som nevnt i første ledd bokstav b til d, f og g, med mindre premiefondet fortsatt vil være tilstrekkelig til å sikre at årets premie og premien for neste år blir betalt.</article></section><section class="section" data-name="kapII" id="kapittel-2" data-lovdata-URL="LTI/lov/2002-06-07-17/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 24. november 2000 nr. 81 om innskuddspensjon i arbeidsforhold (innskuddspensjonsloven) gjøres følgende endringer:</article> <article class="defaultP" margin-top="true">Kapittel 2 nytt avsnitt III skal lyde:</article> <article class="defaultP" margin-top="true"><i>III. Kombinerte pensjonsordninger</i></article><article class="futureLegalArticle" data-name="§2-13" id="kapittel-2-foreslåttparagraf-1"><span class="futureLegalArticleHeader">§ 2-13. <span class="legalArticleTitle">Adgang til å ha kombinerte pensjonsordninger</span></span><article class="legalP" id="kapittel-2-foreslåttparagraf-1-ledd-1">Et foretak som har ordning med ytelsesbasert alderspensjon etter lov om foretakspensjon, kan supplere denne med pensjonsordning etter loven her i samsvar med bestemmelsene gitt i eller i medhold av lov om foretakspensjon § 2-12.</article></article> <article class="defaultP" margin-top="true">§ 7-4 femte ledd skal lyde:</article><article class="numberedLegalP" data-numerator="5" id="kapittel-2-nummer-1">(5) Har etterlatt ektefelle, registrert partner eller samboer som gis pensjon etter reglene i tredje ledd, også rett til pensjon etter forsikring tegnet etter § 2-4 første ledd, gjelder reglene om ervervsprøving i lov om foretakspensjon §§ 7-5 og 7-6. I så fall anses pensjon etter reglene i tredje ledd som ervervsinntekt.</article> <article class="defaultP" margin-top="true">§ 9-3 annet ledd skal lyde:</article><article class="numberedLegalP" data-numerator="2" id="kapittel-2-nummer-2">(2) Foretaket kan ikke bruke midler i innskuddsfondet til formål som nevnt i første ledd bokstav b og c, med mindre innskuddsfondet fortsatt vil være tilstrekkelig til å sikre at forpliktelser som nevnt i første ledd bokstav a blir dekket for inneværende og neste år.</article></section><section class="section" data-name="kapIII" id="kapittel-3" data-lovdata-URL="LTI/lov/2002-06-07-17/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 26. mars 1999 nr. 14 om skatt av formue og inntekt (skatteloven) gjøres følgende endring:</article> <article class="defaultP" margin-top="true">§ 6-46 første ledd bokstav f skal lyde:<ul class="defaultList"><li data-li-identifier="f." data-name="f."><article class="listArticle" id="kapittel-3-ledd-1-punkt-1"><article class="legalP" id="kapittel-3-ledd-1-punkt-1-ledd-1">kostnad i henhold til lov om foretakspensjon §§ 2-12 fjerde ledd, 15-5 syvende ledd og 15-6 fjerde ledd.</article></article></li></ul></article></section><section class="section" data-name="kapIV" id="kapittel-4" data-lovdata-URL="LTI/lov/2002-06-07-17/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 7. desember 1956 nr. 1 om tilsynet for kredittinstitusjoner, forsikringsselskaper og verdipapirhandel mv. (kredittilsynsloven) gjøres følgende endringer:</article> <article class="defaultP" margin-top="true">§ 9 første ledd første punktum skal lyde:</article><article class="legalP" id="kapittel-4-ledd-2">Utgiftene ved tilsynet skal utliknes på de institusjoner som i henhold til § 1 eller annen særskilt lovhjemmel er under tilsyn i budsjettåret.</article> <article class="defaultP" margin-top="true">§ 9 første ledd tredje punktum skal lyde:</article><article class="legalP" id="kapittel-4-ledd-3">Utgiftene ved tilsynet med overholdelsen av de alminnelige bestemmelser om verdipapirhandel, og utgifter ved tilsynet med overholdelsen av lov 17. november 1999 nr. 95 om betalingssystemer mv., utliknes etter størrelsen på beløpene etter fordelingen etter foregående punktum.</article> <article class="defaultP" margin-top="true">§ 9 annet ledd første punktum skal lyde:</article><article class="legalP" id="kapittel-4-ledd-4">Fordelingen innen de gruppene som er nevnt i § 1 første ledd nr. 1, 2, 6, 8 og 14 skjer på grunnlag av størrelsen av institusjonenes forvaltningskapital ved begynnelsen av året eller på det tidspunkt institusjonen kommer under tilsyn, likevel slik at departementet for hvert år fastsetter et minste og et høyeste beløp som kan utliknes på den enkelte institusjon innen hver gruppe.</article> <article class="defaultP" margin-top="true">§ 9 annet ledd femte punktum skal lyde:</article><article class="legalP" id="kapittel-4-ledd-5">Fordelingen innen de grupper som omfattes av § 1 første ledd nr. 5, 7, 9, 10, 12 og 13 skjer etter regler som fastsettes av departementet.</article> <article class="defaultP" margin-top="true">§ 9 annet ledd sjette punktum oppheves.</article> <article class="defaultP" margin-top="true">§ 9 annet ledd syvende og åttende punktum blir nye sjette og syvende punktum.</article></section><section class="section" data-name="kapV" id="kapittel-5" data-lovdata-URL="LTI/lov/2002-06-07-17/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">Lov 15. mars 1991 nr. 2 om Statens Banksikringsfond oppheves.</article><article class="legalP" id="kapittel-5-ledd-2">I lov 24. mai 1961 nr. 2 om forretningsbanker gjøres følgende endringer:</article> <article class="defaultP" margin-top="true">§ 3 annet ledd siste punktum oppheves.</article> <article class="defaultP" margin-top="true">§ 11 fjerde ledd siste punktum oppheves.</article><article class="legalP" id="kapittel-5-ledd-3">I lov 10. juni 1988 nr. 40 om finansieringsvirksomhet og finansinstitusjoner gjøres følgende endring:</article> <article class="defaultP" margin-top="true">§ 2-2 annet ledd nr. 7 skal lyde:<ul class="defaultList"><li data-li-identifier="7." data-name="7."><article class="listArticle" id="kapittel-5-ledd-3-punkt-1"><article class="legalP" id="kapittel-5-ledd-3-punkt-1-ledd-1">Statens Bankinvesteringsfond eier mer enn 10 prosent av aksjekapitalen i norske banker eller selskap som nevnt i § 2-2 annet ledd nr. 2 som eier bank.</article></article></li></ul></article><article class="legalP" id="kapittel-5-ledd-4">I lov 29. november 1991 nr. 78 om Statens Bankinvesteringsfond gjøres følgende endringer:</article> <article class="defaultP" margin-top="true">§ 4 første ledd annet og tredje punktum oppheves.</article> <article class="defaultP" margin-top="true">§ 5 første ledd bokstavene d og e oppheves.</article><article class="legalP" id="kapittel-5-ledd-5">I lov 6. desember 1996 nr. 75 om sikringsordninger for banker og offentlig administrasjon mv. av finansinstitusjoner gjøres følgende endringer:</article> <article class="defaultP" margin-top="true">§ 2-15 første ledd annet punktum skal lyde:</article><article class="legalP" id="kapittel-5-ledd-6">Fem medlemmer med personlige varamedlemmer velges av generalforsamlingen.</article> <article class="defaultP" margin-top="true">§ 4-3 annet ledd første punktum skal lyde:</article><article class="legalP" id="kapittel-5-ledd-7">Gjelder det en bank eller annen kredittinstitusjon, skal Kredittilsynet gi melding til Norges Bank og det sikringsfond institusjonen er medlem av.</article><article class="legalP" id="kapittel-5-ledd-8">I lov 19. juni 1997 nr. 79 om verdipapirhandel gjøres følgende endringer:</article> <article class="defaultP" margin-top="true">§ 2a-1 første ledd nr. 6 skal lyde:<ul class="defaultList"><li data-li-identifier="6." data-name="6."><article class="listArticle" id="kapittel-5-ledd-8-punkt-1"><article class="legalP" id="kapittel-5-ledd-8-punkt-1-ledd-1">Statens nærings- og distriktsutviklingsfond, Husbanken, Folketrygdfondet, Norges Bank og Statens Bankinvesteringsfond,</article></article></li></ul></article> <article class="defaultP" margin-top="true">§ 2a-4 siste punktum skal lyde:</article><article class="legalP" id="kapittel-5-ledd-9">Departementet kan i forskrift gjøre tilsvarende unntak for ansatte i Statens nærings- og distriktsutviklingsfond, Husbanken, Norges Bank og Statens Bankinvesteringsfond.</article> <article class="defaultP" margin-top="true">§ 4-3 annet ledd skal lyde:</article><article class="legalP" id="kapittel-5-ledd-10">§ 4-1 gjelder ikke for Statens Bankinvesteringsfond.</article><article class="legalP" id="kapittel-5-ledd-11">I lov 26. mars 1999 nr. 14 om skatt av formue og inntekt (skatteloven) gjøres følgende endring:</article> <article class="defaultP" margin-top="true">§ 2-30 første ledd bokstav k nr. 3 oppheves.</article></section><section class="section" data-name="kapVI" id="kapittel-6" data-lovdata-URL="LTI/lov/2002-06-07-17/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">I lov 17. juli 1998 nr. 56 om årsregnskap mv. gjøres følgende endringer:</article> <article class="defaultP" margin-top="true">Nytt kapittel 9 skal lyde:</article> <article class="defaultP" margin-top="true"><i>Kapittel 9. Forskjellige bestemmelser</i></article><article class="futureLegalArticle" data-name="§9-1" id="kapittel-6-foreslåttparagraf-1"><span class="futureLegalArticleHeader">§ 9-1. <span class="legalArticleTitle">Plikt til å utarbeide adskilte regnskaper mv.</span></span><article class="legalP" id="kapittel-6-foreslåttparagraf-1-ledd-1">For å bidra til kontroll med at bestemmelsene i EØS-avtalen artikkel 59 blir overholdt, kan Kongen fastsette i forskrift at foretak som offentlige myndigheter har gitt særlige eller eksklusive rettigheter eller som er tillagt oppgaven å utføre tjenester av allmenn økonomisk betydning og mottar statsstøtte uansett form, herunder subsidier, stønad eller kompensasjon, knyttet til denne tjenesten og som dessuten driver andre former for virksomhet, for hvert regnskapsår skal utarbeide en oppgave med resultatoppstilling for de forskjellige deler av virksomheten. Kongen kan gi nærmere regler om utforming, revisjon, registrering, dokumentasjon og oppbevaring av slike oppgaver. Kongen kan også gi regler om innsendingsplikt til offentlige myndigheter av oppgaver som nevnt i første punktum og om innsyn for offentlige myndigheter og andre i registrerte regnskapsopplysninger og regnskapsmateriale.</article><article class="legalP" id="kapittel-6-foreslåttparagraf-1-ledd-2">Plikten etter første ledd gjelder uavhengig av om foretaket er regnskapspliktig etter denne lov.</article></article> <article class="defaultP" margin-top="true">Nåværende kapittel 9 blir nytt kapittel 10.</article> <article class="defaultP" margin-top="true">Nåværende §§ 9-1 til 9-4 blir nye §§ 10-1 til 10-4.</article></section><section class="section" data-name="kapVII" id="kapittel-7" data-lovdata-URL="LTI/lov/2002-06-07-17/KAPITTEL_7"><h2 data-text-align="center">VII</h2><article class="legalP" id="kapittel-7-ledd-1">I lov 19. juni 1997 nr. 79 om verdipapirhandel gjøres følgende endring:</article> <article class="defaultP" margin-top="true">§ 14-3 annet ledd nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-7-ledd-1-punkt-1"><article class="legalP" id="kapittel-7-ledd-1-punkt-1-ledd-1">overtrer § 2-2, §§ 2a-1 til 2a-7, § 2-6 tredje ledd, § 3-1, § 5-1, § 5-7, § 5-8, § 6-1 første ledd, § 6-5, § 7-1, § 7-11, §§ 8-2 til 8-8, §§ 9-3 til 9-8, § 11-3 eller § 12-2,</article></article></li></ul></article></section><section class="section" data-name="kapVIII" id="kapittel-8" data-lovdata-URL="LTI/lov/2002-06-07-17/KAPITTEL_8"><h2 data-text-align="center">VIII Ikrafttredelse</h2><article class="legalP" id="kapittel-8-ledd-1">Loven del I til III og V trer i kraft fra den tid Kongen fastsetter. Loven del IV trer i kraft straks, med virkning for utlikningen for 2001. Loven del VI og VII trer i kraft straks.</article></section></main></body></html>