<!DOCTYPE html><html lang="no"><head><title>Forskrift om endring i forskrift om skipsutstyr (skipsutstyrforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-06-04-1003</dd><dt class="dokid">DokumentID</dt><dd class="dokid">LTI/forskrift/2002-06-04-1003</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 12</dd><dt class="dateInForce">I kraft fra</dt><dd class="dateInForce">2002-06-04</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-12-29-1455</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7/§54a</li><li>lov/1903-06-09-7/§114</li><li>lov/1994-06-16-20/§7</li><li>forskrift/1980-01-08-1</li><li>forskrift/1998-12-10-1568</li></ul></dd><dt class="dateOfPublication">Kunngjort</dt><dd class="dateOfPublication">2002-09-24</dd><dt class="lastupdated">Rettet</dt><dd class="lastupdated">2002-09-25 (delegeringens nr.)</dd><dt class="journalNumber">Journalnummer</dt><dd class="journalNumber">2002-0512</dd><dt class="titleShort">Korttittel</dt><dd class="titleShort">Endr. i skipsutstyrforskriften</dd><dt class="title">Tittel</dt><dd class="title">Forskrift om endring i forskrift om skipsutstyr (skipsutstyrforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Sjøfartsdirektoratet 4. juni 2002 med hjemmel i lov av 9. juni 1903 nr. 7 om Statskontrol med Skibes Sjødygtighed m.v. § 54a og § 114 nr. 5 og lov av 16. juni 1994 nr. 20 om tekniske kontrollorgan som har til oppgåve å gjennomføre samsvarsvurderingar § 7, jf. delegeringsvedtak av 8. januar 1980 nr. 9 og delegeringsvedtak av 10. desember 1998 nr. 1568. Jf. EØS-avtalen vedlegg II kap. XXXII nr. 1 og vedlegg XIII nr. 56d (direktiv 96/98/EF endret ved direktiv 98/85/EF).</dd><dt class="refid">RefID</dt><dd class="refid">forskrift/2002-06-04-1003</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om skipsutstyr (skipsutstyrforskriften).<ul class="tocSubUl"><li>I<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li><li>§ 4. Plikter</li><li>§ 5. Fravik</li><li>§ 6. Teknisk kontrollorgan</li><li>§ 7. Krav til utstyret</li><li>§ 8. Prosedyrer for samsvarsvurdering</li><li>§ 9. Merking</li><li>§ 10. Teknisk nyvinning</li><li>§ 11. Prøving og vurdering av utstyr</li><li>§ 12. Skifte av utstyr i havn utenfor EØS</li><li>§ 13. Markedskontroll</li><li>§ 14. Tilbaketrekking av utstyr fra markedet mv.</li><li>§ 15. Dokumentasjon</li><li>§ 16. Straff</li><li>§ 17. Ikrafttredelse og overgangsregler</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-06-04-1003" id="dokument"><h1>Forskrift om endring i forskrift om skipsutstyr (skipsutstyrforskriften).</h1><section class="section" data-name="kapI" id="kapittel-1" data-lovdata-URL="LTI/forskrift/2002-06-04-1003/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 29. desember 1998 nr. 1455 om skipsutstyr (skipsutstyrforskriften) er det foretatt endringer. Endringene er ikke materielle, men gjelder forskriftens struktur og språk. Vedleggene til forskriften er ikke endret og kunngjøres derfor ikke her. Forskriften uten vedleggene lyder etter dette:</article> <article class="defaultP" margin-top="true"><i>Kapittel 1. Generelle bestemmelser</i></article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-1-ledd-1">Formålet med denne forskriften er å øke sikkerheten til sjøs og å hindre havforurensning ved at de relevante internasjonale dokumenter får en ensartet anvendelse på utstyr som er oppført i vedlegg A, og som anbringes om bord på skip som skal ha internasjonale sertifikater.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Denne forskriften gjelder for konstruksjon, produksjon, import og omsetning av utstyr til bruk om bord på:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-nummer-1-punkt-1"><article class="legalP" id="kapittel-1-foreslåttparagraf-2-nummer-1-punkt-1-ledd-1">nytt skip, og</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-nummer-1-punkt-2"><article class="legalP" id="kapittel-1-foreslåttparagraf-2-nummer-1-punkt-2-ledd-1">eksisterende skip som ikke tidligere hadde slikt utstyr om bord, eller</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-nummer-1-punkt-3"><article class="legalP" id="kapittel-1-foreslåttparagraf-2-nummer-1-punkt-3-ledd-1">eksisterende skip når utstyr skiftes, unntatt hvis internasjonale konvensjoner tillater annet.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Forskriften gjelder bare for utstyr på skip som skal ha internasjonale sertifikater i henhold til konvensjonene.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Forskriften gjelder ikke for utstyr som var anbrakt om bord før forskriftens ikrafttredelse.</article></article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-3-ledd-1">I denne forskrift betyr:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1"><i>Prosedyrer for samsvarsvurdering:</i> Rutinene fastsatt i denne forskrift § 8 og vedlegg B.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1"><i>Utstyr:</i> Utstyr oppført i vedlegg A som skal anbringes om bord i skip for å brukes i henhold til internasjonale dokumenter, eller som frivillig anbringes om bord for å brukes, og som skal godkjennes av flaggstatens myndigheter i henhold til internasjonale dokumenter.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1"><i>Radiokommunikasjonsutstyr:</i> Utstyret som kreves i kapittel IV i SOLAS-konvensjonen av 1974 med endringer gjeldende pr. 1. januar 2001 og de toveis VHF-radioapparater som kreves i regel III/6.2.1 i nevnte konvensjon.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-3-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1"><i>Internasjonale konvensjoner:</i> <ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-3-ledd-1-punkt-4-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-4-ledd-1-punkt-1-ledd-1">Den internasjonale konvensjon av 1966 om lastelinjer (LL66),</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-3-ledd-1-punkt-4-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-4-ledd-1-punkt-2-ledd-1">Konvensjonen av 1972 om internasjonale regler til forebygging av sammenstøt på sjøen (COLREG-konvensjonen),</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-3-ledd-1-punkt-4-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-4-ledd-1-punkt-3-ledd-1">Den internasjonale konvensjon av 1973 om hindring av forurensning fra skip (MARPOL-konvensjonen),</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-3-ledd-1-punkt-4-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1-punkt-4-ledd-1">Den internasjonale konvensjon av 1974 om sikkerhet for menneskeliv til sjøs (SOLAS- konvensjonen),</article></article></li></ul>med tilhørende protokoller og endringer som er gjeldende pr. 1. januar 2001.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-3-ledd-1-punkt-5"><article class="legalP" id="kapittel-1-foreslåttparagraf-3-ledd-1-punkt-5-ledd-1"><i>Internasjonale dokumenter:</i> De relevante internasjonale konvensjoner samt relevante resolusjoner og rundskriv fra Den internasjonale sjøfartsorganisasjon (IMO) og de internasjonale prøvingsstandarder som gjelder på området.</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-3-ledd-1-punkt-6"><article class="legalP" id="kapittel-1-foreslåttparagraf-3-ledd-1-punkt-6-ledd-1"><i>Merke:</i> Symbolet som er nevnt i § 9 og gjengitt i vedlegg D.</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-3-ledd-1-punkt-7"><article class="legalP" id="kapittel-1-foreslåttparagraf-3-ledd-1-punkt-7-ledd-1"><i>Teknisk kontrollorgan:</i> Ethvert organ som er utpekt til å foreta samsvarsvurderinger i henhold til EØS-avtalens tekniske regelverk.</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-3-ledd-1-punkt-8"><article class="legalP" id="kapittel-1-foreslåttparagraf-3-ledd-1-punkt-8-ledd-1"><i>Anbrakt om bord:</i> Installert eller plassert om bord i et skip.</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-3-ledd-1-punkt-9"><article class="legalP" id="kapittel-1-foreslåttparagraf-3-ledd-1-punkt-9-ledd-1"><i>Sikkerhetssertifikater:</i> De sertifikater som utstedes av en medlemsstat eller på vegne av medlemsstaten i samsvar med internasjonale konvensjoner.</article></article></li><li data-li-identifier="j)" data-name="j)"><article class="listArticle" id="kapittel-1-foreslåttparagraf-3-ledd-1-punkt-10"><article class="legalP" id="kapittel-1-foreslåttparagraf-3-ledd-1-punkt-10-ledd-1"><i>Skip:</i> Ethvert skip som hører inn under de internasjonale konvensjoners virkeområde, for hvilke det er utstedt sikkerhetssertifikater av Sjøfartsdirektoratet eller av den de har bemyndiget. Denne definisjon omfatter ikke de tilfeller der direktoratet utsteder sertifikat for et skip på anmodning fra myndighetene i en stat utenfor EØS-området. Definisjonen omfatter ikke krigsskip.</article></article></li><li data-li-identifier="k)" data-name="k)"><article class="listArticle" id="kapittel-1-foreslåttparagraf-3-ledd-1-punkt-11"><article class="legalP" id="kapittel-1-foreslåttparagraf-3-ledd-1-punkt-11-ledd-1"><i>Nytt skip:</i> Skip hvis kjøl strekkes, eller som er på et tilsvarende byggetrinn, på eller etter 1. januar 1999.</article></article></li><li data-li-identifier="l)" data-name="l)"><article class="listArticle" id="kapittel-1-foreslåttparagraf-3-ledd-1-punkt-12"><article class="legalP" id="kapittel-1-foreslåttparagraf-3-ledd-1-punkt-12-ledd-1"><i>Tilsvarende byggetrinn:</i> Det byggetrinn hvor: <ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-3-ledd-1-punkt-12-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-12-ledd-1-punkt-1-ledd-1">bygging av et bestemt skip kan fastslås å være påbegynt; og</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-3-ledd-1-punkt-12-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-12-ledd-1-punkt-2-ledd-1">det som er satt sammen av skipet, består av minst 50 tonn eller utgjør 1 prosent av den beregnede vekt av alt bygningsmateriale dersom dette er mindre.</article></article></li></ul></article></article></li><li data-li-identifier="m)" data-name="m)"><article class="listArticle" id="kapittel-1-foreslåttparagraf-3-ledd-1-punkt-13"><article class="legalP" id="kapittel-1-foreslåttparagraf-3-ledd-1-punkt-13-ledd-1"><i>Eksisterende skip:</i> Ethvert skip som ikke er et nytt skip.</article></article></li><li data-li-identifier="n)" data-name="n)"><article class="listArticle" id="kapittel-1-foreslåttparagraf-3-ledd-1-punkt-14"><article class="legalP" id="kapittel-1-foreslåttparagraf-3-ledd-1-punkt-14-ledd-1"><i>Prøvingsstandarder:</i> De standarder som er vedtatt av: <ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-3-ledd-1-punkt-14-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-14-ledd-1-punkt-1-ledd-1">Den internasjonale sjøfartsorganisasjon (IMO),</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-3-ledd-1-punkt-14-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-14-ledd-1-punkt-2-ledd-1">Den internasjonale standardiseringsorganisasjon (ISO),</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-3-ledd-1-punkt-14-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-14-ledd-1-punkt-3-ledd-1">Den internasjonale elektrotekniske standardiseringsorganisasjon (IEC),</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-3-ledd-1-punkt-14-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-14-ledd-1-punkt-4-ledd-1">Den europeiske standardiseringsorganisasjonen (CEN),</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-3-ledd-1-punkt-14-ledd-1-punkt-5"><article class="legalP" id="kapittel-1-foreslåttparagraf-3-ledd-1-punkt-14-ledd-1-punkt-5-ledd-1">Den europeiske komité for elektroteknisk standardisering (CENELEC),</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-3-ledd-1-punkt-14-ledd-1-punkt-6"><article class="legalP" id="kapittel-1-foreslåttparagraf-3-ledd-1-punkt-14-ledd-1-punkt-6-ledd-1">Det europeiske standardiseringsinstitutt for telekommunikasjoner (ETSI),</article></article></li></ul>og som er gjeldende pr. 1. januar 2001, og er utarbeidet i samsvar med de relevante internasjonale konvensjoner samt med relevante resolusjoner og rundskriv fra IMO for å definere prøvingsmetoder og prøvingsresultater, men utelukkende i den form som er nevnt i vedlegg A.</article></article></li><li data-li-identifier="o)" data-name="o)"><article class="listArticle" id="kapittel-1-foreslåttparagraf-3-ledd-1-punkt-15"><article class="legalP" id="kapittel-1-foreslåttparagraf-3-ledd-1-punkt-15-ledd-1"><i>Typegodkjenning:</i> Rutinene for vurdering av utstyr produsert i samsvar med relevante prøvingsstandarder, samt utstedelse av det aktuelle sertifikat.</article></article></li><li data-li-identifier="p)" data-name="p)"><article class="listArticle" id="kapittel-1-foreslåttparagraf-3-ledd-1-punkt-16"><article class="legalP" id="kapittel-1-foreslåttparagraf-3-ledd-1-punkt-16-ledd-1"><i>Dennes representant:</i> Den som innenfor EØS representerer en produsent som er etablert utenfor EØS.</article></article></li><li data-li-identifier="q)" data-name="q)"><article class="listArticle" id="kapittel-1-foreslåttparagraf-3-ledd-1-punkt-17"><article class="legalP" id="kapittel-1-foreslåttparagraf-3-ledd-1-punkt-17-ledd-1"><i>EØS:</i> Det europeiske økonomiske samarbeidsområdet. EØS omfatter EU-landene Belgia, Danmark, Finland, Frankrike, Hellas, Irland, Italia, Luxemburg, Nederland, Portugal, Spania, Storbritannia, Sverige, Tyskland og Østerrike og EFTA-landene Island, Liechtenstein og Norge.</article></article></li><li data-li-identifier="r)" data-name="r)"><article class="listArticle" id="kapittel-1-foreslåttparagraf-3-ledd-1-punkt-18"><article class="legalP" id="kapittel-1-foreslåttparagraf-3-ledd-1-punkt-18-ledd-1"><i>Distributør:</i> Leverandør, forhandler mv. av skipsutstyr.</article></article></li></ul></article></article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Plikter</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Produsenten og dennes representant, importør og distributør av utstyr skal sørge for at utstyret er produsert, merket og distribuert i samsvar med bestemmelsene i denne forskrift.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Teknisk kontrollorgan skal sørge for at samsvarsvurdering foretas i henhold til bestemmelsene i denne forskriften.</article><article class="numberedLegalP" data-numerator="3" id="kapittel-1-foreslåttparagraf-4-nummer-3">(3) Reder og fører har skal sørge for at utstyret om bord er merket i samsvar med bestemmelsene i denne forskriften.</article></article><article class="futureLegalArticle" data-name="§5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Fravik</span></span><article class="legalP" id="kapittel-1-foreslåttparagraf-5-ledd-1">I enkelttilfeller kan Sjøfartsdirektoratet etter skriftlig søknad fravike forskriftens krav. Spesielle grunner må gjøre fraviket nødvendig og fraviket må være sikkerhetsmessig forsvarlig. Fravik må ikke være i strid med internasjonal overenskomst Norge har sluttet seg til.</article></article><article class="futureLegalArticle" data-name="§6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Teknisk kontrollorgan</span></span><article class="numberedLegalP" data-numerator="1" id="kapittel-1-foreslåttparagraf-6-nummer-1">(1) Virksomhet som skal utføre oppgaver tillagt teknisk kontrollorgan skal oppfylle kravene i vedlegg C, og være utpekt av Nærings- og handelsdepartementet eller utpekende myndighet i annet land i EØS. En utpeking av teknisk kontrollorgan kan gis på bestemte vilkår og/eller avgrenses i tid.</article><article class="numberedLegalP" data-numerator="2" id="kapittel-1-foreslåttparagraf-6-nummer-2">(2) Departementet eller den det bemyndiger, skal kontrollere at tekniske kontrollorgan oppfyller kriterier i vedlegg C. Kontrollen skal utføres hvert annet år.</article><article class="numberedLegalP" data-numerator="3" id="kapittel-1-foreslåttparagraf-6-nummer-3">(3) Utpeking av teknisk kontrollorgan skal trekkes tilbake dersom kriteriene ovenfor ikke lenger er tilfredsstilt.</article></article> <article class="defaultP" margin-top="true"><i>Kapittel 2. Krav til utstyret, samsvarsvurdering og merking mv.</i></article><article class="futureLegalArticle" data-name="§7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Krav til utstyret</span></span><article class="numberedLegalP" data-numerator="1" id="kapittel-1-foreslåttparagraf-7-nummer-1">(1) Utstyr som er oppført i vedlegg A, og som er anbrakt om bord på eller etter 1. januar 1999, skal oppfylle de relevante krav i internasjonale dokumenter.</article><article class="numberedLegalP" data-numerator="2" id="kapittel-1-foreslåttparagraf-7-nummer-2">(2) At utstyret er i samsvar med de relevante krav i konvensjonene og IMOs relevante resolusjoner og sirkulærer, fastslås utelukkende i henhold til de relevante prøvingsstandarder og samsvarsvurderingsprosedyrer i vedlegg A. Når både IEC- og ETSI-prøvingsstandarder er angitt, skal standardene anses som alternativer. Produsenten eller dennes representant innenfor EØS kan da bestemme hvilken standard som skal benyttes.</article><article class="numberedLegalP" data-numerator="3" id="kapittel-1-foreslåttparagraf-7-nummer-3">(3) Utstyr som er merket i henhold til § 9, eller på annen måte tilfredsstiller forskriftens krav, kan fritt markedsføres eller anbringes om bord i et skip.</article></article><article class="futureLegalArticle" data-name="§8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Prosedyrer for samsvarsvurdering</span></span><article class="numberedLegalP" data-numerator="1" id="kapittel-1-foreslåttparagraf-8-nummer-1">(1) Prosedyrer for samsvarsvurdering som nevnt i vedlegg B omfatter en EF-typeprøving (modul B). Videre skal det, alt etter hvilken de i vedlegg A nevnte alternativer produsenten eller dennes representant velger, utstedes en:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-8-nummer-1-punkt-1"><article class="legalP" id="kapittel-1-foreslåttparagraf-8-nummer-1-punkt-1-ledd-1">EF-erklæring om typesamsvar (Modul C),</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-8-nummer-1-punkt-2"><article class="legalP" id="kapittel-1-foreslåttparagraf-8-nummer-1-punkt-2-ledd-1">EF-erklæring om typesamsvar (kvalitetssikring av produksjonen) (Modul D),</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-8-nummer-1-punkt-3"><article class="legalP" id="kapittel-1-foreslåttparagraf-8-nummer-1-punkt-3-ledd-1">EF-erklæring om typesamsvar (kvalitetssikring av produktet) (Modul E),</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-8-nummer-1-punkt-4"><article class="legalP" id="kapittel-1-foreslåttparagraf-8-nummer-1-punkt-4-ledd-1">EF-erklæring om typesamsvar (produktverifisering) (Modul F), eller</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-8-nummer-1-punkt-5"><article class="legalP" id="kapittel-1-foreslåttparagraf-8-nummer-1-punkt-5-ledd-1">full EF-kvalitetssikring (modul H).</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-8-nummer-2">(2) I de tilfelle hvor utstyret er produsert enkeltvis eller i et lite antall og ikke er serie- eller masseprodusert, kan EF-verifisering av enheter (modul G) benyttes for samsvarsvurdering.</article><article class="numberedLegalP" data-numerator="3" id="kapittel-1-foreslåttparagraf-8-nummer-3">(3) For å bekrefte at utstyr og komponenter oppfyller kravene i forskriften skal produsenten eller dennes representant utarbeide en skriftlig samsvarserklæring som angitt i vedlegg B.</article></article><article class="futureLegalArticle" data-name="§9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Merking</span></span><article class="numberedLegalP" data-numerator="1" id="kapittel-1-foreslåttparagraf-9-nummer-1">(1) Utstyr som er i overensstemmelse med de relevante internasjonale dokumenter, og som er produsert i henhold til kravene i § 8, skal av produsenten eller dennes representant merkes i samsvar med vedlegg D. Merket påføres i avslutningen av produksjonsfasen.</article><article class="numberedLegalP" data-numerator="2" id="kapittel-1-foreslåttparagraf-9-nummer-2">(2) Merket skal følges av identifikasjonsnummeret for det tekniske kontrollorgan som foretok samsvarsvurderingen, dersom det tekniske kontrollorgan deltok i produksjonskontrollfasen, samt de to siste tallene i året for påføring av merket.</article><article class="numberedLegalP" data-numerator="3" id="kapittel-1-foreslåttparagraf-9-nummer-3">(3) Merket skal påføres utstyret eller utstyrets merkeplate slik at det er lett synlig, lett å lese og ikke kan slettes så lenge utstyret forventes å være i bruk. Dersom utstyret er av en slik art at dette ikke er mulig eller rimelig, skal merket påføres emballasjen, en etikett eller en brosjyre.</article><article class="numberedLegalP" data-numerator="4" id="kapittel-1-foreslåttparagraf-9-nummer-4">(4) Påføring av merker eller preging skal ikke være villedende med hensyn til betydningen av merket og den grafiske utforming.</article></article><article class="futureLegalArticle" data-name="§10" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Teknisk nyvinning</span></span><article class="numberedLegalP" data-numerator="1" id="kapittel-1-foreslåttparagraf-10-nummer-1">(1) Sjøfartsdirektoratet eller den det bemyndiger, kan under særlige omstendigheter, i forbindelse med teknisk nyvinning, fravike fra bestemmelsen i § 7. Utstyret kan anbringes om bord når det gjennom prøving eller på annen måte kan konstateres at utstyret er like bra som utstyr som oppfyller kravene til prosedyrer for samsvarsvurdering. Den prøving som foretas, må ikke diskriminere mellom utstyr produsert i Norge og utstyr produsert i andre land innenfor EØS.</article><article class="numberedLegalP" data-numerator="2" id="kapittel-1-foreslåttparagraf-10-nummer-2">(2) Utstyr som faller inn under denne bestemmelse skal utstyres med et sertifikat som gir tillatelse til å anbringe utstyret ombord, og eventuelle bestemmelser i forbindelse med bruk av utstyret. Sertifikatet skal oppbevares ombord, og følge utstyret.</article></article><article class="futureLegalArticle" data-name="§11" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Prøving og vurdering av utstyr</span></span><article class="numberedLegalP" data-numerator="1" id="kapittel-1-foreslåttparagraf-11-nummer-1">(1) Sjøfartsdirektoratet eller den det bemyndiger kan, med henblikk på prøving og vurdering, tillate at utstyr som ikke oppfyller krav til prosedyrer for overensstemmelse og ikke faller inn under § 10, kan anbringes om bord.</article><article class="numberedLegalP" data-numerator="2" id="kapittel-1-foreslåttparagraf-11-nummer-2">(2) Slikt utstyr skal utstyres med et sertifikat som gir tillatelse til å anbringe utstyret ombord, og skal inneholde bestemmelser vedrørende bruk. Tillatelse skal bare gis for en kort, begrenset periode, og skal til enhver tid følge utstyret.</article><article class="numberedLegalP" data-numerator="3" id="kapittel-1-foreslåttparagraf-11-nummer-3">(3) Utstyr som får tillatelse til å anbringes ombord etter denne bestemmelse, kan ikke erstatte utstyr som skal være ombord i henhold til internasjonale dokumenter.</article></article><article class="futureLegalArticle" data-name="§12" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Skifte av utstyr i havn utenfor EØS</span></span><article class="numberedLegalP" data-numerator="1" id="kapittel-1-foreslåttparagraf-12-nummer-1">(1) Når utstyr må skiftes i en havn utenfor EØS, og det ikke er mulig å få EF-typegodkjent utstyr ombord innen rimelig tid, eller uten at dette medfører urimelige forsinkelser og omkostninger, kan annet utstyr anbringes ombord når:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-12-nummer-1-punkt-1"><article class="legalP" id="kapittel-1-foreslåttparagraf-12-nummer-1-punkt-1-ledd-1">Utstyret følges av dokumentasjon utstedt av en anerkjent organisasjon tilhørende land utenfor EØS-området, som anses å tilsvare teknisk kontrollorgan. Bestemmelsen forutsetter at avtale om gjensidig anerkjennelse av slike organisasjoner er inngått mellom EF eller EFTA og det aktuelle tredjeland.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-12-nummer-1-punkt-2"><article class="legalP" id="kapittel-1-foreslåttparagraf-12-nummer-1-punkt-2-ledd-1">Dersom det ikke er mulig å tilfredsstille kravene i bokstav a må utstyret ha dokumentasjon utstedt av tredjeland som er medlem i IMO og som har tiltrådt den eller de relevante internasjonale konvensjoner. Dokumentasjonen skal bekrefte at utstyret er i samsvar med de relevante IMO-krav. Utstyret kan anbringes ombord med forbehold av bestemmelsene i annet ledd.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-12-nummer-2">(2) Fører eller reder skal straks underrette Sjøfartsdirektoratet om hvilken type utstyr det gjelder, samt gi en nærmere beskrivelse av utstyret. Det skal videre gis en utførlig begrunnelse for de omstendigheter som medfører at utstyret anbringes ombord.</article></article><article class="futureLegalArticle" data-name="§13" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Markedskontroll</span></span><article class="legalP" id="kapittel-1-foreslåttparagraf-13-ledd-1">Sjøfartsdirektoratet eller den det bemyndiger, kan føre tilsyn med utstyr som befinner seg hos forhandler og andre distributører i markedet.</article></article><article class="futureLegalArticle" data-name="§14" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Tilbaketrekking av utstyr fra markedet mv.</span></span><article class="legalP" id="kapittel-1-foreslåttparagraf-14-ledd-1">Sjøfartsdirektoratet eller den det bemyndiger skal treffe nødvendige tiltak for å trekke utstyret tilbake eller forby eller hindre at utstyret brukes om bord på skip, når det ved inspeksjon eller på annen måte fastslås at typegodkjent utstyr kan utgjøre en sikkerhetsrisiko for ombordværende eller medføre havforurensning.</article></article><article class="futureLegalArticle" data-name="§15" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Dokumentasjon</span></span><article class="legalP" id="kapittel-1-foreslåttparagraf-15-ledd-1">Sjøfartsdirektoratet eller den det bemyndiger kan kreve at produsenten av utstyr eller dennes representant fremlegger rapporter fra inspeksjonen eller prøvingen foretatt i henhold til vedlegg B.</article></article> <article class="defaultP" margin-top="true"><i>Kapittel 3. Avsluttende bestemmelser</i></article><article class="futureLegalArticle" data-name="§16" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Straff</span></span><article class="legalP" id="kapittel-1-foreslåttparagraf-16-ledd-1">Forsettlig eller uaktsom overtredelse av denne forskriften eller vedtak som er truffet i medhold av denne, straffes med bøter i henhold til Almindelig borgerlig Straffelov (Straffeloven) av 22. mai 1902 nr. 10 § 339 nr. 2, hvis ikke strengere straff kommer til anvendelse i henhold til annen lovbestemmelse.</article></article><article class="futureLegalArticle" data-name="§17" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Ikrafttredelse og overgangsregler</span></span><article class="numberedLegalP" data-numerator="1" id="kapittel-1-foreslåttparagraf-17-nummer-1">(1) Denne forskrift trer i kraft 1. januar 1999. For radiokommunikasjonsutstyr gjelder forskrift av 15. juni 1999 nr. 709 om EØS-godkjenning av maritimt radioutstyr.</article><article class="numberedLegalP" data-numerator="2" id="kapittel-1-foreslåttparagraf-17-nummer-2">(2) Utstyr som omfattes av vedlegg A, og som er produsert før 1. januar 1999, kan frem til 1. januar 2001 markedsføres og anbringes om bord. Produkter oppført i vedlegg A som «Nytt produkt», og som er produsert før 20. februar 2002, kan frem til 20. februar 2004 markedsføres og anbringes om bord.</article><article class="numberedLegalP" data-numerator="3" id="kapittel-1-foreslåttparagraf-17-nummer-3">(3) Utstyr som nevnt i annet ledd, gjelder kun utstyr som er godkjent, typegodkjent eller akseptert av Sjøfartsdirektoratet før denne forskrifts ikrafttredelse.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2002-06-04-1003/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>