<!DOCTYPE html><html lang="no"><head><title>Forskrift om endring i forskrift om omsetning av alkoholholdig drikk mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-12-13-1397</dd><dt class="dokid">DokumentID</dt><dd class="dokid">LTI/forskrift/2002-12-13-1397</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 17</dd><dt class="dateInForce">I kraft fra</dt><dd class="dateInForce">2003-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-12-11-1292</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1989-06-02-27/§1-3</li><li>lov/2002-12-13-87</li></ul></dd><dt class="dateOfPublication">Kunngjort</dt><dd class="dateOfPublication">2002-12-13</dd><dt class="journalNumber">Journalnummer</dt><dd class="journalNumber">2002-1272</dd><dt class="titleShort">Korttittel</dt><dd class="titleShort">Endr. i forskrift om omsetning av alkohol mv.</dd><dt class="title">Tittel</dt><dd class="title">Forskrift om endring i forskrift om omsetning av alkoholholdig drikk mv.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 13. desember 2002 med hjemmel i lov av 2. juni 1989 nr. 27 om omsetning av alkoholholdig drikk m.v. § 1-3 annet ledd, jf. lov av 13. desember 2002 nr. 87 om endring i alkoholloven (likebehandling av øl og annen drikk med lavere alkoholinnhold enn 4,76 volumprosent). Fremmet av Sosialdepartementet.</dd><dt class="refid">RefID</dt><dd class="refid">forskrift/2002-12-13-1397</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om omsetning av alkoholholdig drikk mv.<ul class="tocSubUl"><li>I<ul class="tocSubUl"><li>§ 5A-1.</li><li>§ 5A-2.</li><li>§ 5A-3.</li><li>§ 5A-4.</li><li>§ 5A-5.</li><li>§ 5A-6.</li><li>§ 5A-7.</li><li>§ 5A-8.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-12-13-1397" id="dokument"><h1>Forskrift om endring i forskrift om omsetning av alkoholholdig drikk mv.</h1><section class="section" data-name="kapI" id="kapittel-1" data-lovdata-URL="LTI/forskrift/2002-12-13-1397/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 11. desember 1997 nr. 1292 om omsetning av alkoholholdig drikk mv. gjøres følgende endring:</article> <article class="defaultP" margin-top="true">Nytt kapittel 5A skal lyde:</article> <article class="defaultP" margin-top="true"><i>Kapittel 5A. Salg og skjenking av vin og brennevin med lavere alkoholinnhold enn 4,76 volumprosent</i></article><article class="futureLegalArticle" data-name="§5A-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5A-1</span>.</span><article class="legalP" id="kapittel-1-foreslåttparagraf-1-ledd-1">Dette kapittel gjelder for drikk i lukket forpakning og med lavere alkoholinnhold enn 4,76 volumprosent som forstås eller regnes som vin og brennevin etter lovens § 1-3 tredje og fjerde ledd.</article><article class="legalP" id="kapittel-1-foreslåttparagraf-1-ledd-2">Drikk som nevnt i første ledd skal likebehandles med øl med lavere alkoholinnhold enn 4,76 volumprosent etter de bestemmelser som fremgår av kapittelet her.</article></article><article class="futureLegalArticle" data-name="§5A-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5A-2</span>.</span><article class="legalP" id="kapittel-1-foreslåttparagraf-2-ledd-1">Salg og utlevering av drikk som nevnt i § 5A-1 kan foretas på grunnlag av kommunal bevilling til salg av øl med lavere alkoholinnhold enn 4,76 volumprosent.</article><article class="legalP" id="kapittel-1-foreslåttparagraf-2-ledd-2">Skjenking av drikk som nevnt i § 5A-1 kan foretas på grunnlag av kommunal eller statlig bevilling til skjenking av øl med lavere alkoholinnhold enn 4,76 volumprosent.</article><article class="legalP" id="kapittel-1-foreslåttparagraf-2-ledd-3">Innehaver av salgs- eller skjenkebevilling som med hjemmel i denne forskrift selger eller skjenker drikk som ikke er nevnt i gjeldende bevilling, skal gi melding om slik utvidelse av virksomheten til bevillingsmyndigheten.</article></article><article class="futureLegalArticle" data-name="§5A-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5A-3</span>.</span><article class="legalP" id="kapittel-1-foreslåttparagraf-3-ledd-1">Salg, utlevering og skjenking av drikk som nevnt i § 5A-1 skal foregå på en slik måte at skadevirkningene begrenses og alkoholpolitiske og sosiale hensyn ivaretas.</article><article class="legalP" id="kapittel-1-foreslåttparagraf-3-ledd-2">På salgsstedet skal disse drikkene plasseres på en slik måte at de ikke kan forveksles med alkoholfri drikk.</article></article><article class="futureLegalArticle" data-name="§5A-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 5A-4</span>.</span><article class="legalP" id="kapittel-1-foreslåttparagraf-4-ledd-1">Salg, utlevering og skjenking av drikk som nevnt i § 5A-1 må ikke skje til person under 18 år, selv om det forevises skriftlig fullmakt fra foreldre, foresatte eller andre. Den som selger eller skjenker slik drikk må ha fylt 18 år.</article><article class="legalP" id="kapittel-1-foreslåttparagraf-4-ledd-2">Ansatte på salgs- og skjenkestedene har i tvilstilfelle rett og plikt til å kreve at kjøper legitimerer sin alder.</article></article><article class="futureLegalArticle" data-name="§5A-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5A-5</span>.</span><article class="legalP" id="kapittel-1-foreslåttparagraf-5-ledd-1">Bestemmelsene i lovens § 3-7 og § 4-4 om tidsinnskrenkninger for salg, utlevering og skjenking av øl med lavere alkoholinnhold enn 4,76 volumprosent får tilsvarende anvendelse for salg og skjenking av drikk som nevnt i § 5A-1. Det samme gjelder den salgs- og skjenketid for øl som er fastsatt av kommunen særskilt for det enkelte salgs- og skjenkested og/eller ved forskrift.</article></article><article class="futureLegalArticle" data-name="§5A-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 5A-6</span>.</span><article class="legalP" id="kapittel-1-foreslåttparagraf-6-ledd-1">Vilkår knyttet til salgs- og skjenkebevilling for øl med lavere alkoholinnhold enn 4,76 volumprosent i samsvar med lovens § 3-2 og § 4-3 får tilsvarende anvendelse for drikk som nevnt i § 5A-1.</article></article><article class="futureLegalArticle" data-name="§5A-7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 5A-7</span>.</span><article class="legalP" id="kapittel-1-foreslåttparagraf-7-ledd-1">Bestemmelsen i lovens § 7-1 om bevillingsgebyr for salg av øl med lavere alkoholinnhold enn 4,76 volumprosent og skjenking av alkoholholdig drikk får tilsvarende anvendelse for salg og skjenking av drikk som nevnt i § 5A-1.</article><article class="legalP" id="kapittel-1-foreslåttparagraf-7-ledd-2">Gebyr for salg og skjenking av slik drikk skal betales etter satsene som gjelder for øl i henhold til forskriftens kapittel 11.</article></article><article class="futureLegalArticle" data-name="§5A-8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 5A-8</span>.</span><article class="legalP" id="kapittel-1-foreslåttparagraf-8-ledd-1">For øvrig skal salg og utlevering av drikk som nevnt i § 5A-1 skje i samsvar med de bestemmelser for salg av øl som er fastsatt i forskriftens kapittel 4.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2002-12-13-1397/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen gjelder fra 1. januar 2003.</article></section></main></body></html>