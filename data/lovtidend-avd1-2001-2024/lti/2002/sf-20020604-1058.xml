<!DOCTYPE html><html lang="no"><head><title>Forskrift om endring i forskrift om radioanlegg og radiotjeneste på passasjer- og lasteskip som omfattes av den internasjonale sjøsikkerhetskonvensjonen, SOLAS 1974.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-06-04-1058</dd><dt class="dokid">DokumentID</dt><dd class="dokid">LTI/forskrift/2002-06-04-1058</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 12</dd><dt class="dateInForce">I kraft fra</dt><dd class="dateInForce">2002-06-04</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-01-27-149</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7/§1</li><li>lov/1903-06-09-7/§41a</li><li>lov/1903-06-09-7/§42</li><li>lov/1903-06-09-7/§100</li><li>lov/1903-06-09-7/§106</li><li>forskrift/1963-04-05-9</li><li>forskrift/1978-12-01-1</li></ul></dd><dt class="dateOfPublication">Kunngjort</dt><dd class="dateOfPublication">2002-10-04</dd><dt class="journalNumber">Journalnummer</dt><dd class="journalNumber">2002-0520</dd><dt class="titleShort">Korttittel</dt><dd class="titleShort">Endr. i forskrift om radio mv på skip</dd><dt class="title">Tittel</dt><dd class="title">Forskrift om endring i forskrift om radioanlegg og radiotjeneste på passasjer- og lasteskip som omfattes av den internasjonale sjøsikkerhetskonvensjonen, SOLAS 1974.</dd><dt class="miscInformation">Annet om dokumentet</dt><dd class="miscInformation">Fastsatt av Sjøfartsdirektoratet 4. juni 2002 med hjemmel i lov av 9. juni 1903 nr. 7 om Statskontrol med Skibes Sjødygtighed m.v. § 1, § 41a, § 42, § 100 og § 106, jf. kgl.res. av 5. april 1963 nr. 9 og kgl.res. av 1. desember 1978 nr. 1.</dd><dt class="refid">RefID</dt><dd class="refid">forskrift/2002-06-04-1058</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om radioanlegg og radiotjeneste på passasjer- og lasteskip som omfattes av den internasjonale sjøsikkerhetskonvensjonen, SOLAS 1974.<ul class="tocSubUl"><li>I<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Rederens og førerens plikter</li><li>§ 4. Fravik</li><li>§ 5. Konvensjoner</li><li>§ 6. Koder</li><li>§ 7. Radiobesiktelser</li><li>§ 8. Sertifisering</li><li>§ 9. Tegninger</li><li>§ 10. Funksjonskrav</li><li>§ 11. Radioinstallasjoner</li><li>§ 12. Vakthold</li><li>§ 13. Energikilder</li><li>§ 14. Ytelsesstandard</li><li>§ 15. Vedlikeholdskrav</li><li>§ 16. Radiopersonell</li><li>§ 17. Radiodagbok</li><li>§ 18. Straff</li><li>§ 19. Ikrafttredelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-06-04-1058" id="dokument"><h1>Forskrift om endring i forskrift om radioanlegg og radiotjeneste på passasjer- og lasteskip som omfattes av den internasjonale sjøsikkerhetskonvensjonen, SOLAS 1974.</h1><section class="section" data-name="kapI" id="kapittel-1" data-lovdata-URL="LTI/forskrift/2002-06-04-1058/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 27. januar 1999 nr. 149 om radioanlegg og radiotjeneste på passasjer- og lasteskip som omfattes av den internasjonale sjøsikkerhetskonvensjonen, SOLAS 1974 er det foretatt endringer. Endringene er ikke materielle, men gjelder forskriftens struktur og språk. Forskriften lyder i sin helhet etter dette:</article> <article class="defaultP" margin-top="true"><i>Kapittel I. Innledende bestemmelser</i></article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Forskriften gjelder for:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">nye og eksisterende passasjerskip uansett størrelse på internasjonale reiser,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">lasteskip med en bruttotonnasje på 300 og derover på internasjonale reiser, og</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">hurtiggående fartøy som anvendes som passasjerskip eller lasteskip på internasjonale reiser, og som ikke omfattes av forskrift av 5. januar 1998 nr. 6 om bygging, utrustning og drift av hurtiggående fartøy som anvendes som passasjerskip eller lasteskip.</article></article></li></ul></article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-2-ledd-1">I denne forskriften betyr:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1"><i>Bruttotonnasje:</i> Den tallverdi som er oppgitt som bruttotonnasje i målebrevet. Dersom det i målebrevet er oppgitt sikkerhetstonnasje i anmerkningsrubrikken, gjelder tallverdien for denne som bruttotonnasje, hva angår krav til radioanlegg og sikkerhetssertifikat for radio.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1"><i>Eksisterende skip:</i> Et skip som ikke er nytt skip.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1"><i>Fri-flyt satellitt nødradiopeilesender:</i> Nødradiopeilesender med automatisk frigjøring som enten opererer i 406 MHz-båndet i COSPAS-SARSAT systemet eller i 1,6 GHz-båndet i Inmarsat-systemet.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1"><i>GMDSS:</i> Det globale maritime nød- og sikkerhetssystem (Global Maritime Distress and Safety System).</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-2-ledd-1-punkt-5"><article class="legalP" id="kapittel-1-foreslåttparagraf-2-ledd-1-punkt-5-ledd-1"><i>GOC/GMDSS:</i> Generelt radiooperatørsertifikat i GMDSS (General Operator's Certificate).</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-2-ledd-1-punkt-6"><article class="legalP" id="kapittel-1-foreslåttparagraf-2-ledd-1-punkt-6-ledd-1"><i>Hurtiggående fartøy (High-Speed Craft):</i> Et fartøy som i henhold til gjeldende bestemmelser skal ha sikkerhetssertifikat for hurtiggående fartøy, eller et fartøy som har «Dynamically Supported Caft Construction and Equipment Certificate» i henhold til IMO-resolusjon. A373(X).</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-2-ledd-1-punkt-7"><article class="legalP" id="kapittel-1-foreslåttparagraf-2-ledd-1-punkt-7-ledd-1"><i>IMO (International Maritime Organization):</i> FNs internasjonale skipsfartsorganisasjon.</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-2-ledd-1-punkt-8"><article class="legalP" id="kapittel-1-foreslåttparagraf-2-ledd-1-punkt-8-ledd-1"><i>Konvensjonsskip:</i> Skip som omfattes av Sjøsikkerhetskonvensjonens kapittel IV.</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-2-ledd-1-punkt-9"><article class="legalP" id="kapittel-1-foreslåttparagraf-2-ledd-1-punkt-9-ledd-1"><i>Lasteskip:</i> Ethvert skip som ikke er passasjerskip, fiske- og fangstfartøy, lekter eller fritidsfartøy.</article></article></li><li data-li-identifier="j)" data-name="j)"><article class="listArticle" id="kapittel-1-foreslåttparagraf-2-ledd-1-punkt-10"><article class="legalP" id="kapittel-1-foreslåttparagraf-2-ledd-1-punkt-10-ledd-1"><i>Lekter:</i> Et skrog eller skip uten fremdriftsmaskineri som skal slepes eller skyves ved all forflytning og som anvendes til føring av last.</article></article></li><li data-li-identifier="k)" data-name="k)"><article class="listArticle" id="kapittel-1-foreslåttparagraf-2-ledd-1-punkt-11"><article class="legalP" id="kapittel-1-foreslåttparagraf-2-ledd-1-punkt-11-ledd-1"><i>Nytt skip:</i> Skip hvor kjølen strekkes, eller som er på et liknende byggetrinn etter den dag denne forskrift trer i kraft.</article></article></li><li data-li-identifier="l)" data-name="l)"><article class="listArticle" id="kapittel-1-foreslåttparagraf-2-ledd-1-punkt-12"><article class="legalP" id="kapittel-1-foreslåttparagraf-2-ledd-1-punkt-12-ledd-1"><i>Passasjerskip:</i> Skip som skal ha sertifikat i henhold til bestemmelsene i åttende kapittel i lov av 9. juni 1903 nr. 7 om Statskontrol med Skibes Sjødygtighed.</article></article></li><li data-li-identifier="m)" data-name="m)"><article class="listArticle" id="kapittel-1-foreslåttparagraf-2-ledd-1-punkt-13"><article class="legalP" id="kapittel-1-foreslåttparagraf-2-ledd-1-punkt-13-ledd-1"><i>ROC/GMDSS:</i> Begrenset radiooperatørsertifikat i GMDSS (Restricted Operator's Certificate).</article></article></li><li data-li-identifier="n)" data-name="n)"><article class="listArticle" id="kapittel-1-foreslåttparagraf-2-ledd-1-punkt-14"><article class="legalP" id="kapittel-1-foreslåttparagraf-2-ledd-1-punkt-14-ledd-1"><i>Sjøsikkerhetskonvensjonen (SOLAS):</i> Den internasjonale konvensjon av 1974 om sikkerhet for menneskeliv til sjøs, med senere endringer.</article></article></li><li data-li-identifier="o)" data-name="o)"><article class="listArticle" id="kapittel-1-foreslåttparagraf-2-ledd-1-punkt-15"><article class="legalP" id="kapittel-1-foreslåttparagraf-2-ledd-1-punkt-15-ledd-1"><i>STCW-koden:</i> Nærmere bestemmelser og veiledning vedrørende normer for opplæring, sertifikater og vakthold for sjøfolk som vedtatt ved 1995-konferransens resolusjon nr. 2, med senere endringer.</article></article></li><li data-li-identifier="p)" data-name="p)"><article class="listArticle" id="kapittel-1-foreslåttparagraf-2-ledd-1-punkt-16"><article class="legalP" id="kapittel-1-foreslåttparagraf-2-ledd-1-punkt-16-ledd-1"><i>STCW-konvensjonen:</i> Den internasjonale konvensjon om normer for opplæring, sertifikater og vakthold for sjøfolk, 1978 med endringer 1995 og senere endringer.</article></article></li></ul></article></article> <article class="defaultP" margin-top="true"><i>Kapittel II. Generelle bestemmelser</i></article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Rederens og førerens plikter</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Reder og skipets fører skal sørge for at bestemmelsene i denne forskrift blir fulgt.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Det påhviler skipets fører å forsikre seg om at skipet til enhver tid, mens det er i sjøen, kan opprettholde kvalifisert radiovakt som beskrevet i § 12, og oppfylle alle funksjonskravene som beskrevet i Sjøsikkerhetskonvensjonens kapittel IV/4.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Vaktansvarlig navigatør skal påse at radioutstyret fungerer i overensstemmelse med bestemmelsene i STCW-kodens del A, kapittel VIII, avsnitt A-VIII/2, nr. 34.5.</article><article class="numberedLegalP" data-numerator="4" id="kapittel-1-foreslåttparagraf-3-nummer-4">(4) Radiooperatør skal utføre radiovakt i overensstemmelse med bestemmelsene i STCW-kodens del A, kapittel VIII, avsnitt A-VIII/2, nr. 86.</article></article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Fravik</span></span><article class="legalP" id="kapittel-1-foreslåttparagraf-4-ledd-1">I enkelttilfeller kan Sjøfartsdirektoratet etter skriftlig søknad fravike forskriftens krav. Spesielle grunner må gjøre fraviket nødvendig, og fraviket må være sikkerhetsmessig forsvarlig. Dette kan bare skje når det ikke er i strid med internasjonal overenskomst som Norge har sluttet seg til.</article></article> <article class="defaultP" margin-top="true"><i>Kapittel III. Konvensjonsbestemmelser og koder</i></article><article class="futureLegalArticle" data-name="§5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Konvensjoner</span></span><article class="legalP" id="kapittel-1-foreslåttparagraf-5-ledd-1">Bestemmelsene i Sjøsikkerhetskonvensjonens kapittel I som endret ved protokoll 1988 og kapittel IV, og STCW-konvensjonen for så vidt gjelder radiokommunikasjon og radiopersonell skal følges med de tillegg og fortolkninger som fremgår av denne forskrift.</article></article><article class="futureLegalArticle" data-name="§6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Koder</span></span><article class="legalP" id="kapittel-1-foreslåttparagraf-6-ledd-1">Bestemmelsene i STCW-kodens del A, kapittel IV for så vidt gjelder radiokommunikasjon og radiopersonell, og relevante bestemmelser i STCW-kodens del A, kapittel VIII for så vidt gjelder vakthold, skal følges.</article></article> <article class="defaultP" margin-top="true"><i>Kapittel IV. Krav om sertifikat/tillatelse eller lignende</i></article><article class="futureLegalArticle" data-name="§7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Radiobesiktelser</span></span><article class="numberedLegalP" data-numerator="1" id="kapittel-1-foreslåttparagraf-7-nummer-1">(1) Inspeksjoner og besiktelser i tråd med bestemmelsene i Sjøsikkerhetskonvensjonens kapittel I del B skal følges. Bestemmelsene i Sjøsikkerhetskonvensjonens kapittel I del B som endret ved protokoll 1988, skal følges.</article><article class="numberedLegalP" data-numerator="2" id="kapittel-1-foreslåttparagraf-7-nummer-2">(2) For lasteskip med bruttotonnasje på 300 og derover, men mindre enn 500, skal radiobesiktelser foretas i tilknytning til besiktelse for fartssertifikat, jf. forskrift av 15. juni 1987 nr. 506 om besiktelse for utstedelse av sertifikater til passasjer-, lasteskip og lektere, og om andre besiktelser m.v.</article><article class="numberedLegalP" data-numerator="3" id="kapittel-1-foreslåttparagraf-7-nummer-3">(3) Begjæring om radiobesiktelser skal sendes Sjøfartsdirektoratet eller til den Sjøfartsdirektoratet har bemyndiget.</article><article class="numberedLegalP" data-numerator="4" id="kapittel-1-foreslåttparagraf-7-nummer-4">(4) Radiobesiktelse foretas av Sjøfartsdirektoratet, eller den Sjøfartsdirektoratet har bemyndiget.</article></article><article class="futureLegalArticle" data-name="§8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Sertifisering</span></span><article class="numberedLegalP" data-numerator="1" id="kapittel-1-foreslåttparagraf-8-nummer-1">(1) Bestemmelsene i Sjøsikkerhetskonvensjonens kapittel I del B, som endret ved protokoll 1988, skal følges.</article><article class="numberedLegalP" data-numerator="2" id="kapittel-1-foreslåttparagraf-8-nummer-2">(2) Sjøfartsdirektoratet eller den Sjøfartsdirektoratet har bemyndiget, utsteder, fornyer og påtegner sikkerhetssertifikat for radio og tilhørende utstyrsliste.</article><article class="numberedLegalP" data-numerator="3" id="kapittel-1-foreslåttparagraf-8-nummer-3">(3) Skip som omfattes av denne forskriften skal ha gyldig konsesjon til å opprette og drive radioanlegg om bord i overensstemmelse med den til enhver tid gjeldende konsesjonsforskrift,<sup class="footnotereference" data-footnotereferencevalue="1" data-unique-footnote-counter="1">1</sup> før et relevant sikkerhetssertifikat kan utstedes.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fastsatt av Post- og teletilsynet.</article></footer></article><article class="futureLegalArticle" data-name="§9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Tegninger</span></span><article class="numberedLegalP" data-numerator="1" id="kapittel-1-foreslåttparagraf-9-nummer-1">(1) Nytt skip, og skip som gjennomgår ombygginger som medfører vesentlige endringer med hensyn til plassering av radioutstyr og antenner, skal sende tegninger og annen dokumentasjon, i 3 eksemplarer, til Sjøfartsdirektoratet, eller til den Sjøfartsdirektoratet har bemyndiget.</article><article class="numberedLegalP" data-numerator="2" id="kapittel-1-foreslåttparagraf-9-nummer-2">(2) Tegninger som nevnt i 1. ledd skal være tegnet i en målestokk som gjør det mulig å vurdere avstander vertikalt og horisontalt, og vise:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-9-nummer-2-punkt-1"><article class="legalP" id="kapittel-1-foreslåttparagraf-9-nummer-2-punkt-1-ledd-1">den planlagte plasseringen av alle antenner, sett for- eller aktenfra, fra styrbord eller babord side, og ovenfra,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-9-nummer-2-punkt-2"><article class="legalP" id="kapittel-1-foreslåttparagraf-9-nummer-2-punkt-2-ledd-1">den planlagte plasseringen av hvert enkelt radioutstyr,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-9-nummer-2-punkt-3"><article class="legalP" id="kapittel-1-foreslåttparagraf-9-nummer-2-punkt-3-ledd-1">radioutstyrets tilkopling til hoved-, nød- og reservestrømkilde, og</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-9-nummer-2-punkt-4"><article class="legalP" id="kapittel-1-foreslåttparagraf-9-nummer-2-punkt-4-ledd-1">plassering av sikringer.</article></article></li></ul></article></article> <article class="defaultP" margin-top="true"><i>Kapittel V. Funksjonskrav, radioinstallasjoner m.m.</i></article><article class="futureLegalArticle" data-name="§10" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Funksjonskrav</span></span><article class="legalP" id="kapittel-1-foreslåttparagraf-10-ledd-1">Bestemmelsene i Sjøsikkerhetskonvensjonens regel IV/4 skal følges.</article></article><article class="futureLegalArticle" data-name="§11" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Radioinstallasjoner</span></span><article class="numberedLegalP" data-numerator="1" id="kapittel-1-foreslåttparagraf-11-nummer-1">(1) Bestemmelsene i Sjøsikkerhetskonvensjonens regel IV/6 skal følges.</article><article class="numberedLegalP" data-numerator="2" id="kapittel-1-foreslåttparagraf-11-nummer-2">(2) Lasteskip skal oppdatere posisjonen i alt nødalarmutstyr minst hver 4. time. Dette kravet kan oppfylles ved hjelp av utstyr som oppdaterer posisjonen automatisk.</article><article class="numberedLegalP" data-numerator="3" id="kapittel-1-foreslåttparagraf-11-nummer-3">(3) Radioutstyr som inngår i radioinstallasjoner skal tilfredsstille den til enhver tid gjeldende forskrift om godkjenning av maritimt radioutstyr.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Fastsatt av Post- og teletilsynet.</article></footer></article><article class="futureLegalArticle" data-name="§12" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Vakthold</span></span><article class="numberedLegalP" data-numerator="1" id="kapittel-1-foreslåttparagraf-12-nummer-1">(1) Bestemmelsene om radiovakthold i Sjøsikkerhetskonvensjonens regel IV/12 skal følges. I tillegg skal lyttevakt på VHF-kanal 16 som nevnt i regel IV/12.3 opprettholdes frem til 1. februar 2005.</article><article class="numberedLegalP" data-numerator="2" id="kapittel-1-foreslåttparagraf-12-nummer-2">(2) Bestemmelsene i nr. 34.5, 40.7 og 84-89 i STCW-kodens del A, kapittel VIII, avsnitt A-VIII/2 skal følges.</article></article><article class="futureLegalArticle" data-name="§13" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Energikilder</span></span><article class="legalP" id="kapittel-1-foreslåttparagraf-13-ledd-1">Bestemmelsene i Sjøsikkerhetskonvensjonens regel IV/13 skal følges.</article></article><article class="futureLegalArticle" data-name="§14" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Ytelsesstandard</span></span><article class="legalP" id="kapittel-1-foreslåttparagraf-14-ledd-1">Bestemmelsene i Sjøsikkerhetskonvensjonens regel IV/14 skal følges.</article></article><article class="futureLegalArticle" data-name="§15" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Vedlikeholdskrav</span></span><article class="legalP" id="kapittel-1-foreslåttparagraf-15-ledd-1">Bestemmelsene i Sjøsikkerhetskonvensjonens regel IV/15 skal følges. I tillegg skal fri-flyt nødradiopeilesender gjennomgå periodisk vedlikehold i overensstemmelse med den til enhver tid gjeldende forskrift om vilkår for periodisk vedlikehold av fri-flyt nødradiopeilesendere.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="3"><span class="footnoteLabel">1</span> Fastsatt av Post- og teletilsynet.</article></footer></article><article class="futureLegalArticle" data-name="§16" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Radiopersonell</span></span><article class="numberedLegalP" data-numerator="1" id="kapittel-1-foreslåttparagraf-16-nummer-1">(1) Bestemmelsene i Sjøsikkerhetskonvensjonens regel IV/16 skal følges. Radiopersonell skal være kvalifisert i overensstemmelse med STCW-konvensjonens kapittel IV, og STCW-kodens del A, kapittel IV.</article><article class="numberedLegalP" data-numerator="2" id="kapittel-1-foreslåttparagraf-16-nummer-2">(2) Alle vaktansvarlige navigatører og annet personell som benytter VHF radiotelefon til hjelp for sikker navigering, skal som minimum inneha Begrenset radiooperatørsertifikat (ROC/GMDSS).</article><article class="numberedLegalP" data-numerator="3" id="kapittel-1-foreslåttparagraf-16-nummer-3">(3) Radiopersonell skal som minimum inneha følgende radiosertifikater:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-16-nummer-3-punkt-1"><article class="legalP" id="kapittel-1-foreslåttparagraf-16-nummer-3-punkt-1-ledd-1">Begrenset radiooperatørsertifikat (ROC/GMDSS) for betjening av radioutstyr for radiodekningsområde A1, og</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-16-nummer-3-punkt-2"><article class="legalP" id="kapittel-1-foreslåttparagraf-16-nummer-3-punkt-2-ledd-1">Generelt radiooperatørsertifikat (GOC/GMDSS), for betjening av radioutstyr for radiodekningsområdene A2, A3 eller A4.</article></article></li></ul></article><article class="numberedLegalP" data-numerator="4" id="kapittel-1-foreslåttparagraf-16-nummer-4">(4) Krav til radiopersonell på passasjerskip:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-16-nummer-4-punkt-1"><article class="legalP" id="kapittel-1-foreslåttparagraf-16-nummer-4-punkt-1-ledd-1">Alle vaktansvarlige navigatører skal være kvalifisert for nød- og sikkerhetsradiokommunikasjon, og inneha radiosertifikat som nevnt i 3. ledd, dersom skipet ikke har radiopersonell i egen stilling.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-16-nummer-4-punkt-2"><article class="legalP" id="kapittel-1-foreslåttparagraf-16-nummer-4-punkt-2-ledd-1">Alarminstruksen skal vise hvem av de kvalifiserte vaktansvarlige navigatørene, eller radiopersonell i egen stilling, som er utpekt til kun å utføre radiokommunikasjonsplikter i tilfelle nød, i overensstemmelse med Sjøsikkerhetskonvensjonens regel IV/16.2.</article></article></li></ul></article><article class="numberedLegalP" data-numerator="5" id="kapittel-1-foreslåttparagraf-16-nummer-5">(5) Krav til radiopersonell på lasteskip:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-16-nummer-5-punkt-1"><article class="legalP" id="kapittel-1-foreslåttparagraf-16-nummer-5-punkt-1-ledd-1">Minst to vaktansvarlige navigatører skal være kvalifisert for nød- og sikkerhetsradiokommunikasjon, og inneha radiosertifikat som nevnt i 3. ledd, dersom skipet ikke har radiopersonell i egen stilling.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-16-nummer-5-punkt-2"><article class="legalP" id="kapittel-1-foreslåttparagraf-16-nummer-5-punkt-2-ledd-1">Skip med radioutstyr for radiodekningsområdene A2, A3 eller A4, som på tidspunktet for ikrafttredelsen av denne forskrift kun har én kvalifisert vaktansvarlig navigatør, eller radiopersonell i egen stilling, skal oppfylle kravet i dette ledd bokstav a senest 31. desember 1999.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-16-nummer-5-punkt-3"><article class="legalP" id="kapittel-1-foreslåttparagraf-16-nummer-5-punkt-3-ledd-1">Alarminstruksen skal vise hvem av de kvalifiserte vaktansvarlige navigatørene, eller radiopersonell i egen stilling, som er utpekt til å ha hovedansvaret for radiokommunikasjon i tilfelle nød, i overensstemmelse med Sjøsikkerhetskonvensjonens regel IV/16.1.</article></article></li></ul></article></article><article class="futureLegalArticle" data-name="§17" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Radiodagbok</span></span><article class="legalP" id="kapittel-1-foreslåttparagraf-17-ledd-1">Bestemmelsene i Sjøsikkerhetskonvensjonens regel IV/17 og STCW-kodens del A, kapittel VIII, avsnitt VIII/2, nr. 87-89 skal følges.</article></article> <article class="defaultP" margin-top="true"><i>Kapittel VI. Avsluttende bestemmelser</i></article><article class="futureLegalArticle" data-name="§18" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Straff</span></span><article class="legalP" id="kapittel-1-foreslåttparagraf-18-ledd-1">Forsettlig eller uaktsom overtredelse av denne forskrift straffes med bøter i henhold til Almindelig borgerlig Straffelov av 22. mai 1902 nr. 10 § 339 nr. 2, dersom ikke strengere krav kommer til anvendelse i henhold til annen lovbestemmelse.</article></article><article class="futureLegalArticle" data-name="§19" id="kapittel-1-foreslåttparagraf-19"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Ikrafttredelse</span></span><article class="legalP" id="kapittel-1-foreslåttparagraf-19-ledd-1">Denne forskrift trer i kraft 1. februar 1999.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2002-06-04-1058/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>