<!DOCTYPE html><html lang="no"><head><title>Forskrift om energieffektivitetskrav til strømbegrensere for lysstoffrør.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-03-12-259</dd><dt class="dokid">DokumentID</dt><dd class="dokid">LTI/forskrift/2002-03-12-259</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 3</dd><dt class="dateInForce">I kraft fra</dt><dd class="dateInForce">2002-03-26</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§4a</li><li>lov/1976-06-11-79/§8</li><li>lov/1976-06-11-79/§1</li><li>forskrift/1999-08-20-949</li></ul></dd><dt class="dateOfPublication">Kunngjort</dt><dd class="dateOfPublication">2002-03-15</dd><dt class="journalNumber">Journalnummer</dt><dd class="journalNumber">2002-0242</dd><dt class="titleShort">Korttittel</dt><dd class="titleShort">Forskrift om energikrav for lysstoffrør</dd><dt class="title">Tittel</dt><dd class="title">Forskrift om energieffektivitetskrav til strømbegrensere for lysstoffrør.</dd><dt class="miscInformation">Annet om dokumentet</dt><dd class="miscInformation">Fastsatt av Olje- og energidepartementet 12. mars 2002 med hjemmel i lov av 11. juni 1976 nr. 79 om kontroll med produkter og forbrukertjenester (produktkontrolloven) § 4a og § 8, jf. § 1 første ledd, jf. kgl.res. av 20. august 1999 nr. 949, jf. EØS-avtalen vedlegg II (direktiv 2000/55/EF).</dd><dt class="refid">RefID</dt><dd class="refid">forskrift/2002-03-12-259</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om energieffektivitetskrav til strømbegrensere for lysstoffrør.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li></ul></li></ul></dd></dl></header><main class="documentBody" data-lovdata-URL="LTI/forskrift/2002-03-12-259" id="dokument"><h1>Forskrift om energieffektivitetskrav til strømbegrensere for lysstoffrør.</h1><article class="legalArticle" data-lovdata-URL="LTI/forskrift/2002-03-12-259/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Denne forskriften får anvendelse på nettdrevne strømbegrensere for lyskilder av typen lysstoffrør som definert i standarden EN 50294 av desember 1998, punkt 3.4, heretter kalt «strømbegrensere».</article><article class="legalP" id="paragraf-1-ledd-2">Denne forskriften får ikke anvendelse på:<ul class="defaultList"><li data-li-identifier="-" data-name="-"><article class="listArticle" id="paragraf-1-ledd-2-punkt-1"><article class="legalP" id="paragraf-1-ledd-2-punkt-1-ledd-1">strømbegrensere som er innebygd i lamper</article></article></li><li data-li-identifier="-" data-name="-"><article class="listArticle" id="paragraf-1-ledd-2-punkt-2"><article class="legalP" id="paragraf-1-ledd-2-punkt-2-ledd-1">strømbegrensere som er utformet spesielt for lysarmaturer til montering i møbler, og som utgjør en uløselig del av lysarmaturen og ikke kan prøves atskilt fra denne (i henhold til den europeiske standarden 60920 punkt 2.1.3)</article></article></li><li data-li-identifier="-" data-name="-"><article class="listArticle" id="paragraf-1-ledd-2-punkt-3"><article class="legalP" id="paragraf-1-ledd-2-punkt-3-ledd-1">strømbegrensere ment for eksport fra EØS-området, enten som enkeltkomponenter eller innebygd i lysarmaturer.</article></article></li></ul></article><article class="legalP" id="paragraf-1-ledd-3">Strømbegrenserne skal klassifiseres i samsvar med vedlegg I.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Vedlegget er utelatt, men kan fås ved henvendelse til Olje- og energidepartementet, Energi- og vassdragsavdelingen, postboks 8148 Dep, 0033 Oslo, tlf. 22249090.</article></footer></article><article class="legalArticle" data-lovdata-URL="LTI/forskrift/2002-03-12-259/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">De strømbegrensere som omfattes av denne forskriften, kan i en første fase bare gjøres tilgjengelige på markedet, enten som enkeltkomponenter eller innebygd i lysarmaturer, dersom elektrisitetsforbruket til de aktuelle strømbegrenserne er lavere enn eller lik høyeste inngangseffekt for lampekretser med strømbegrenser, som definert i vedlegg I, II og III<sup class="footnotereference" data-footnotereferencevalue="1" data-unique-footnote-counter="1">1</sup> for hver kategori strømbegrenser.</article><article class="legalP" id="paragraf-2-ledd-2">Produsenten av en strømbegrenser, vedkommendes representant eller den person som er ansvarlig for å gjøre den aktuelle strømbegrenser tilgjengelig på markedet i EØS-området, enten som enkeltkomponent eller innebygd i lysarmaturer, skal sørge for at produktet som markedsføres er i samsvar med kravet i første ledd.</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Vedleggene er utelatt, men kan fås ved henvendelse til Olje- og energidepartementet, Energi- og vassdragsavdelingen, postboks 8148 Dep, 0033 Oslo, tlf. 22249090.</article></footer></article><article class="legalArticle" data-lovdata-URL="LTI/forskrift/2002-03-12-259/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Når strømbegrensere markedsføres, enten som enkeltkomponenter eller innebygd i lysarmaturer, skal de være påført CE-merking. Merkingen skal være sammensatt av bokstavene «CE». CE-merkingen skal være påført strømbegrenseren og emballasjen på en slik måte at den er synlig, lett å lese og ikke kan fjernes. Når strømbegrensere markedsføres innebygd i lysarmaturer, skal CE-merkingen være påført lysarmaturen og dennes emballasje.</article></article><article class="legalArticle" data-lovdata-URL="LTI/forskrift/2002-03-12-259/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Med mindre det motsatte kan bevises, skal det legges til grunn at strømbegrensere, enten som enkeltkomponenter eller innebygd i lysarmaturer, som er påført CE-merking i samsvar med § 3, oppfyller bestemmelsene i denne forskriften.</article><article class="legalP" id="paragraf-4-ledd-2">Dersom det slås fast at CE-merkingen er urettmessig påført, er produsenten eller vedkommendes representant i EØS-området forpliktet til å sørge for at strømbegrenserne bringes i samsvar med bestemmelsene i denne forskriften og til å sørge for at overtredelsen opphører. Dersom verken produsenten eller vedkommendes representant er etablert i EØS-området, skal den person som er ansvarlig for å gjøre strømbegrenserne tilgjengelig på markedet, enten som enkeltkomponenter eller innebygd i lysarmaturer, påta seg disse forpliktelsene.</article><article class="legalP" id="paragraf-4-ledd-3">Dersom strømbegrenserne fortsatt ikke oppfyller kravene satt i denne forskriften, kan det fattes vedtak om å forby markedsføring og salg.</article></article><article class="legalArticle" data-lovdata-URL="LTI/forskrift/2002-03-12-259/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Med forbehold for § 3 og § 4 annet ledd skal fremgangsmåtene for samsvarsvurdering av strømbegrensere, som enkeltkomponenter eller innebygd i lysarmaturer, og reglene for påføring og bruk av CE-samsvarsmerking, være i samsvar med modul A i beslutning 93/465/EØF og med kriteriene fastsatt i nevnte beslutning og i de generelle retningslinjene i vedlegget til beslutningen.</article><article class="legalP" id="paragraf-5-ledd-2">For formålet med denne forskriften skal tidsrommet nevnt i modul A nr. 2 i beslutning 93/465/EØF være tre år.</article></article><article class="legalArticle" data-lovdata-URL="LTI/forskrift/2002-03-12-259/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Den tekniske dokumentasjonen nevnt i modul A nr. 3 i beslutning 93/465/EØF skal omfatte:<ul class="defaultList"><li data-li-identifier="-" data-name="-"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">produsentens navn og adresse,</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">en generell beskrivelse av modellen som gjør det mulig å identifisere den på en entydig måte,</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">opplysninger, eventuelt med tegninger, om modellens viktigste konstruksjonskjennetegn, særlig egenskaper som har en klar innvirkning på elektrisitetsforbruket,</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">bruksanvisning,</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">resultatene av målinger av elektrisitetsforbruket utført i samsvar med forskriftens § 8,</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-6"><article class="legalP" id="paragraf-6-ledd-1-punkt-6-ledd-1">nærmere opplysninger om samsvaret mellom disse målingene og kravene til energiforbruk fastsatt i vedlegg I.<sup class="footnotereference" data-footnotereferencevalue="1" data-unique-footnote-counter="1">1</sup></article></article></li></ul></article><footer class="footnotes"><article class="footnote" data-name="1" data-unique-footnote-counter="3"><span class="footnoteLabel">1</span> Vedlegget er utelatt, men kan fås ved henvendelse til Olje- og energidepartementet, Energi- og vassdragsavdelingen, postboks 8148 Dep, 0033 Oslo, tlf. 22249090.</article></footer></article><article class="legalArticle" data-lovdata-URL="LTI/forskrift/2002-03-12-259/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Teknisk dokumentasjon som er utarbeidet i medhold av andre EØS-bestemmelser, kan anvendes i den grad den oppfyller kravene i denne forskriften.</article></article><article class="legalArticle" data-lovdata-URL="LTI/forskrift/2002-03-12-259/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" id="paragraf-8-ledd-1">Produsenter av strømbegrensere har ansvar for å fastslå hvor stort elektrisitetsforbruk hver strømbegrenser har, etter fremgangsmåtene fastsatt i den europeiske standarden EN 50294 av desember 1998, og for å sikre at produktet er i samsvar med § 2 og § 10.</article></article><article class="legalArticle" data-lovdata-URL="LTI/forskrift/2002-03-12-259/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" id="paragraf-9-ledd-1">Frem til 21. mai 2002 skal markedsføring av strømbegrensere for lysstoffrør, enten som enkeltkomponenter eller innebygd i lysarmaturer, som oppfyller de vilkår som gjaldt den 21. november 2000 tillates.</article></article><article class="legalArticle" data-lovdata-URL="LTI/forskrift/2002-03-12-259/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" id="paragraf-10-ledd-1">Innen 21. november 2005, dvs. under annen fase, skal høyeste inngangseffekt for lampekretser med strømbegrensere være i samsvar med vedlegg IV,<sup class="footnotereference" data-footnotereferencevalue="1" data-unique-footnote-counter="1">1</sup> særlig sammenholdt med § 2.</article><footer class="footnotes"><article class="footnote" data-name="1" data-unique-footnote-counter="4"><span class="footnoteLabel">1</span> Vedlegget er utelatt, men kan fås ved henvendelse til Olje- og energidepartementet, Energi- og vassdragsavdelingen, postboks 8148 Dep, 0033 Oslo, tlf. 22249090.</article></footer></article><article class="legalArticle" data-lovdata-URL="LTI/forskrift/2002-03-12-259/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" id="paragraf-11-ledd-1">Olje- og energidepartementet bestemmer hvem som skal føre tilsyn med bestemmelsene i denne forskriften og fastsetter instruks for tilsynsvirksomheten.</article></article><article class="legalArticle" data-lovdata-URL="LTI/forskrift/2002-03-12-259/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" id="paragraf-12-ledd-1">Denne forskriften trer i kraft 26. mars 2002.</article></article></main></body></html>