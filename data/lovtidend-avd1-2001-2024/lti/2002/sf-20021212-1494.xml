<!DOCTYPE html><html lang="no"><head><title>Forskrift om endring i forskrift om stønad til motorkjøretøy eller annet transportmiddel.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-12-12-1494</dd><dt class="dokid">DokumentID</dt><dd class="dokid">LTI/forskrift/2002-12-12-1494</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 17</dd><dt class="dateInForce">I kraft fra</dt><dd class="dateInForce">2003-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-03-25-265</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§10-7</li><li>lov/1997-02-28-19/§25-15</li></ul></dd><dt class="dateOfPublication">Kunngjort</dt><dd class="dateOfPublication">2002-12-17</dd><dt class="journalNumber">Journalnummer</dt><dd class="journalNumber">2002-1264</dd><dt class="titleShort">Korttittel</dt><dd class="titleShort">Endr. i forskrift om stønad til motorkjøretøy</dd><dt class="title">Tittel</dt><dd class="title">Forskrift om endring i forskrift om stønad til motorkjøretøy eller annet transportmiddel.</dd><dt class="miscInformation">Annet om dokumentet</dt><dd class="miscInformation">Fastsatt av Sosialdepartementet 12. desember 2002 med hjemmel i lov av 28. februar 1997 nr. 19 om folketrygd (folketrygdloven) § 10-7 sjette ledd og § 25-15 første ledd, jf. § 10-7 første ledd bokstav h.</dd><dt class="refid">RefID</dt><dd class="refid">forskrift/2002-12-12-1494</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om stønad til motorkjøretøy eller annet transportmiddel.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-12-12-1494" id="dokument"><h1>Forskrift om endring i forskrift om stønad til motorkjøretøy eller annet transportmiddel.</h1><section class="section" data-name="kapI" id="kapittel-1" data-lovdata-URL="LTI/forskrift/2002-12-12-1494/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 25. mars 1997 nr. 265 om stønad til motorkjøretøy eller annet transportmiddel gjøres følgende endringer:</article> <article class="defaultP" margin-top="true">§ 5 første ledd skal lyde:</article><article class="legalP" id="kapittel-1-ledd-2">Det skal gis stønad til et tidligere trygdefinansiert kjøretøy som egner seg for gjenbruk. Stønad til nytt kjøretøy kan gis dersom det ikke finnes et hensiktsmessig, gjenbrukbart kjøretøy. I særlige tilfeller kan det gis stønad til annet brukt kjøretøy. Det er en forutsetning for stønad at slikt brukt kjøretøy kan være i drift i elleve år.</article> <article class="defaultP" margin-top="true">§ 8 skal lyde:</article><article class="legalP" id="kapittel-1-ledd-3">Det kan bare gis stønad til gjenanskaffelse av kjøretøy dersom medlemmet fyller vilkårene i de foregående paragrafene og kjøretøyet er brukt i minst elleve år. Vilkåret om brukstid gjelder bare for bil. Dersom medlemmet mottar stønad til gjenbrukbart kjøretøy, regnes brukstiden fra det tidspunkt kjøretøyet første gang ble registrert.</article><article class="legalP" id="kapittel-1-ledd-4">Det kan gis stønad til gjenanskaffelse selv om vilkåret om brukstid ikke er oppfylt dersom dette er nødvendig på grunn av endringer i medlemmets helsetilstand.</article><article class="legalP" id="kapittel-1-ledd-5">Medlem som har fått stønad til kjøretøy med hjemmel i lovens § 10-5, kan også få stønad til gjenanskaffelse dersom vedkommende har hatt kjøretøyet i minst åtte år og kjørt det minst 150.000 kilometer.</article><article class="legalP" id="kapittel-1-ledd-6">Vilkårene om gjenanskaffelse gjelder selv om det ikke er gitt stønad fra folketrygden til det kjøretøyet som ønskes skiftet ut med et annet.</article> <article class="defaultP" margin-top="true">§ 9 fjerde ledd oppheves.</article> <article class="defaultP" margin-top="true">§ 9 nåværende femte, sjette og sjuende ledd blir nye fjerde, femte og sjette ledd.</article></section><section class="section" data-name="kapII" id="kapittel-2" data-lovdata-URL="LTI/forskrift/2002-12-12-1494/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2003.</article></section></main></body></html>