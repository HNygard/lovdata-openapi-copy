<!DOCTYPE html><html lang="no"><head><title>Forskrift om forvaltningsselskaper for verdipapirfonds bruk av oppdragstakere (utkontraktering).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-07-08-798</dd><dt class="dokid">DokumentID</dt><dd class="dokid">LTI/forskrift/2002-07-08-798</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 9</dd><dt class="dateInForce">I kraft fra</dt><dd class="dateInForce">2002-07-08</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-06-12-52/§2-7</li></ul></dd><dt class="dateOfPublication">Kunngjort</dt><dd class="dateOfPublication">2002-07-23</dd><dt class="journalNumber">Journalnummer</dt><dd class="journalNumber">2002-0774</dd><dt class="titleShort">Korttittel</dt><dd class="titleShort">Forskrift om utkontraktering, verdipapirfond</dd><dt class="title">Tittel</dt><dd class="title">Forskrift om forvaltningsselskaper for verdipapirfonds bruk av oppdragstakere (utkontraktering).</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 8. juli 2002 med hjemmel i lov av 12. juni 1981 nr. 52 om verdipapirfond § 2-7 tredje ledd fjerde punktum. Jf. EØS-avtalen art. 36 og 40 og vedlegg IX nr. 30 (direktiv 85/611/EØF med senere endringer).</dd><dt class="refid">RefID</dt><dd class="refid">forskrift/2002-07-08-798</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forvaltningsselskaper for verdipapirfonds bruk av oppdragstakere (utkontraktering).<ul class="tocSubUl"><li>§ 1. Virkeområde</li><li>§ 2. Adgangen til utkontraktering</li><li>§ 3. Interessekonflikter mv.</li><li>§ 4. Melding til Kredittilsynet mv.</li><li>§ 5. Styrets oppgaver</li><li>§ 6. Kontroll av oppdragstakers virksomhet</li><li>§ 7. Oppdragsavtalen</li><li>§ 8. Kredittilsynets myndighet</li><li>§ 9. Melding til andelseierne</li><li>§ 10. Ikrafttreden mv.</li></ul></li></ul></dd></dl></header><main class="documentBody" data-lovdata-URL="LTI/forskrift/2002-07-08-798" id="dokument"><h1>Forskrift om forvaltningsselskaper for verdipapirfonds bruk av oppdragstakere (utkontraktering).</h1><article class="legalArticle" data-lovdata-URL="LTI/forskrift/2002-07-08-798/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder foretak som har konsesjon her i riket til å drive virksomhet som forvaltningsselskap for verdipapirfond.</article><article class="legalP" id="paragraf-1-ledd-2">Forskriften gjelder ikke bortsetting av arbeidsoppgaver som ikke er av betydning for den konsesjonspliktige virksomhet.</article></article><article class="legalArticle" data-lovdata-URL="LTI/forskrift/2002-07-08-798/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Adgangen til utkontraktering</span></h2><article class="legalP" id="paragraf-2-ledd-1">Et forvaltningsselskap kan sette bort utførelsen av bestemte oppgaver til et annet foretak bare etter bestemmelsene i forskriften her, med mindre annet følger av regler gitt i eller i medhold av lov.</article><article class="legalP" id="paragraf-2-ledd-2">Forvaltningsselskapet skal til enhver tid ha den kompetanse og de ressurser som er påkrevet for selv å kunne vurdere risikoer knyttet til den virksomhet slike oppdrag omfatter, og for å kunne gjennomføre løpende kontroll med virksomheten for å påse at den blir tilfredsstillende utført av oppdragstakerne.</article><article class="legalP" id="paragraf-2-ledd-3">Utkontrakteringen skal ikke medføre hindringer for effektiv kontroll og tilsyn fra forvaltningsselskapets og tilsynsmyndighetenes side med den virksomhet oppdragene omfatter.</article><article class="legalP" id="paragraf-2-ledd-4">Utkontrakteringen av virksomhet påvirker ikke plikter og ansvar forvaltningsselskapet eller depotmottakeren har overfor verdipapirfond, andelseiere eller offentlige myndigheter når det gjelder den virksomhet oppdragene omfatter.</article></article><article class="legalArticle" data-lovdata-URL="LTI/forskrift/2002-07-08-798/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Interessekonflikter mv.</span></h2><article class="legalP" id="paragraf-3-ledd-1">Forvaltningsselskapet kan ikke overlate arbeidsoppgaver til depotmottaker. Arbeidsoppgaver kan heller ikke overlates til andre foretak dersom det er fare for at det ved utførelsen av oppdraget kan oppstå interessekonflikter mellom oppdragstakeren og forvaltningsselskapet eller mellom oppdragstakeren og andelseiere i verdipapirfond.</article></article><article class="legalArticle" data-lovdata-URL="LTI/forskrift/2002-07-08-798/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Melding til Kredittilsynet mv.</span></h2><article class="legalP" id="paragraf-4-ledd-1">Forvaltningsselskapet skal gi melding til Kredittilsynet om avtale om bortsetting av virksomhet før avtalen settes i verk. Avtalen kan settes i verk så snart melding er sendt.</article><article class="legalP" id="paragraf-4-ledd-2">Meldingen skal inneholde en beskrivelse av den virksomhet oppdraget omfatter og en begrunnelse for at utførelsen av den settes bort. Det skal også gis en beskrivelse av de risikoer som knytter seg til utkontrakteringen, og av metoder og rutiner for å klarlegge og kontrollere slike risikoer. Avtale som nevnt i § 7 skal vedlegges. Forvaltningsselskapet skal for øvrig gi de opplysninger Kredittilsynet finner påkrevet.</article><article class="legalP" id="paragraf-4-ledd-3">Finner Kredittilsynet at vilkårene fastsatt i eller i medhold av lov ikke er oppfylt, eller at det for øvrig ikke vil være forsvarlig å gjennomføre utkontrakteringen i samsvar med oppdraget, kan Kredittilsynet innen tre måneder etter at meldingen er mottatt, nedlegge forbud mot avtalen eller fastsette vilkår som anses påkrevet.</article><article class="legalP" id="paragraf-4-ledd-4">Avtale om utkontraktering av virksomhet til foretak i stat utenfor Det Europeiske Økonomiske Samarbeidsområde, kan ikke settes i verk før avtalen er godkjent av Kredittilsynet. Godkjennelse skal avslås dersom det ikke er etablert tilfredsstillende samarbeid om tilsyn mellom tilsynsmyndighetene i Norge og vedkommende stat. For øvrig skal det legges vekt på om oppdragstakeren er underlagt betryggende tilsyn i hjemlandet. Tredje ledd gjelder tilsvarende.</article><article class="legalP" id="paragraf-4-ledd-5">Første til fjerde ledd gjelder tilsvarende for endringsavtale.</article></article><article class="legalArticle" data-lovdata-URL="LTI/forskrift/2002-07-08-798/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Styrets oppgaver</span></h2><article class="legalP" id="paragraf-5-ledd-1">Styret i forvaltningsselskapet skal fastsette retningslinjer for utkontraktering av arbeidsoppgaver som inngår i selskapets virksomhet. Avtaler av vesentlig betydning skal godkjennes av styret.</article><article class="legalP" id="paragraf-5-ledd-2">Styret skal påse at det ved utkontraktering av forvaltningen av aktiva i verdipapirfond fastsettes retningslinjer og rammer (investeringsmandat) for forvaltningen av hvert enkelt fond. Styret skal minst en gang i året vurdere samtlige investeringsmandater.</article><article class="legalP" id="paragraf-5-ledd-3">Styret skal påse at forvaltningsselskapet har systemer og rutiner for oppfølging av kontraktsbrudd fra oppdragstakers side og for håndtering av tilfelle hvor oppdragstakere ikke utfører oppdraget på en tilfredsstillende måte.</article></article><article class="legalArticle" data-lovdata-URL="LTI/forskrift/2002-07-08-798/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kontroll av oppdragstakers virksomhet</span></h2><article class="legalP" id="paragraf-6-ledd-1">Forvaltningsselskapet skal påse at oppdragstakeren har de tillatelser som er påkrevet for å utføre den virksomhet her i riket eller i fremmed stat som oppdraget omfatter.</article><article class="legalP" id="paragraf-6-ledd-2">Forvaltningsselskapet skal før oppdraget inngås og senere minst en gang i året vurdere om oppdragstakeren har:<ul class="defaultList"><li data-li-identifier="-" data-name="-"><article class="listArticle" id="paragraf-6-ledd-2-punkt-1"><article class="legalP" id="paragraf-6-ledd-2-punkt-1-ledd-1">kompetanse og ressurser som oppdraget krever,</article></article></li><li data-li-identifier="-" data-name="-"><article class="listArticle" id="paragraf-6-ledd-2-punkt-2"><article class="legalP" id="paragraf-6-ledd-2-punkt-2-ledd-1">tilstrekkelig internkontroll,</article></article></li><li data-li-identifier="-" data-name="-"><article class="listArticle" id="paragraf-6-ledd-2-punkt-3"><article class="legalP" id="paragraf-6-ledd-2-punkt-3-ledd-1">betryggende systemer for verdiberegning av aktiva som forvaltes og for overvåking av porteføljene, og</article></article></li><li data-li-identifier="-" data-name="-"><article class="listArticle" id="paragraf-6-ledd-2-punkt-4"><article class="legalP" id="paragraf-6-ledd-2-punkt-4-ledd-1">for øvrig utfører oppdraget på en tilfredsstillende måte.</article></article></li></ul></article><article class="legalP" id="paragraf-6-ledd-3">Forvaltningsselskapet skal kunne dokumentere at de kontrolltiltak som kreves etter første og annet ledd er gjennomført.</article></article><article class="legalArticle" data-lovdata-URL="LTI/forskrift/2002-07-08-798/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Oppdragsavtalen</span></h2><article class="legalP" id="paragraf-7-ledd-1">Avtalen mellom forvalterselskapet og oppdragstakeren skal utformes skriftlig og minst inneholde følgende:<ul class="defaultList"><li data-li-identifier="1." data-name="1."><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">En beskrivelse av hvilke oppgaver som utkontrakteres og hvilke oppgaver oppdragstaker skal gjøre.</article></article></li><li data-li-identifier="2." data-name="2."><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">Klargjøring av partsforholdet. Andelseiere i fond forvaltet av forvaltningsselskapet skal ikke være part i avtalen.</article></article></li><li data-li-identifier="3." data-name="3."><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">Regler om taushetsplikt om opplysninger som etter verdipapirfondloven § 2-10 er underlagt taushetsplikt.</article></article></li><li data-li-identifier="4." data-name="4."><article class="listArticle" id="paragraf-7-ledd-1-punkt-4"><article class="legalP" id="paragraf-7-ledd-1-punkt-4-ledd-1">Innsynsrett for forvaltningsselskapet og Kredittilsynet hos den som mottar oppdraget i den del av virksomheten som angår de utkontrakterte oppgavene, og muligheter for uvarslet stikkprøvekontroll. Innsynsretten skal kunne utøves i form av stedlig tilsyn og ved at dokumentasjon oversendes. Nektelse av innsyn skal være å anse som vesentlig mislighold og skal gi grunnlag for heving.</article></article></li><li data-li-identifier="5." data-name="5."><article class="listArticle" id="paragraf-7-ledd-1-punkt-5"><article class="legalP" id="paragraf-7-ledd-1-punkt-5-ledd-1">Periodisk rapportering fra det foretak som mottar oppdraget til forvaltningsselskapet, samt rutiner for rapportering av mislighold eller brudd på avtalen.</article></article></li><li data-li-identifier="6." data-name="6."><article class="listArticle" id="paragraf-7-ledd-1-punkt-6"><article class="legalP" id="paragraf-7-ledd-1-punkt-6-ledd-1">Adgang for forvaltningsselskapet til enhver tid å instruere oppdragstaker med hensyn til utførelsen av det utkontrakterte oppdraget, og revidere den utkontrakterte virksomheten.</article></article></li><li data-li-identifier="7." data-name="7."><article class="listArticle" id="paragraf-7-ledd-1-punkt-7"><article class="legalP" id="paragraf-7-ledd-1-punkt-7-ledd-1">Revideringsklausul i tilfelle pålegg fra Kredittilsynet i forbindelse med utkontrakteringen, samt adgang for forvaltningsselskapet til ensidig å kunne kreve endring av avtalen på følgende områder: <ul class="defaultList"><li data-li-identifier="a)" data-name="a)"><article class="listArticle" id="paragraf-7-ledd-1-punkt-7-ledd-1-punkt-1"><article class="legalP" id="paragraf-7-ledd-1-punkt-7-ledd-1-punkt-1-ledd-1">rammene og retningslinjene (investeringsmandatene) for forvaltningen av fondene som omfattes av avtalen.</article></article></li><li data-li-identifier="b)" data-name="b)"><article class="listArticle" id="paragraf-7-ledd-1-punkt-7-ledd-1-punkt-2"><article class="legalP" id="paragraf-7-ledd-1-punkt-7-ledd-1-punkt-2-ledd-1">rapporteringskravene som er stilt til oppdragstaker.</article></article></li></ul></article></article></li><li data-li-identifier="8." data-name="8."><article class="listArticle" id="paragraf-7-ledd-1-punkt-8"><article class="legalP" id="paragraf-7-ledd-1-punkt-8-ledd-1">Vilkår som gir forvaltningsselskapet rett til å heve oppdragsavtalen dersom oppdragstakeren utfører oppdraget i strid med investeringsmandatet eller med vilkår fastsatt i avtalen, dersom Kredittilsynet gir pålegg etter § 8 eller dersom oppdragstakeren for øvrig utfører oppdraget på en lite tilfredsstillende måte.</article></article></li></ul></article></article><article class="legalArticle" data-lovdata-URL="LTI/forskrift/2002-07-08-798/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Kredittilsynets myndighet</span></h2><article class="legalP" id="paragraf-8-ledd-1">Kredittilsynet kan gi forvaltningsselskapet pålegg om å avvikle oppdragsavtale så snart som mulig dersom forvaltningsselskapet eller oppdragstakeren ikke overholder reglene i forskriften her eller vilkår eller pålegg fastsatt av Kredittilsynet. Det samme gjelder dersom forvaltningsselskapet har rett til å heve oppdragsavtalen etter § 7 nr. 8.</article><article class="legalP" id="paragraf-8-ledd-2">Første ledd gjør ingen innskrenkning i Kredittilsynets myndighet etter kredittilsynsloven.</article></article><article class="legalArticle" data-lovdata-URL="LTI/forskrift/2002-07-08-798/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Melding til andelseierne</span></h2><article class="legalP" id="paragraf-9-ledd-1">Forvaltningsselskapet skal umiddelbart etter inngåelse av avtale om utkontraktering underrette andelseier skriftlig om utkontrakteringen, herunder hvilke funksjoner som er satt bort, i den utstrekning utkontrakteringen direkte eller indirekte berører forvaltningen av de fond vedkommende andelseier er investert i. Det samme gjelder for endringer i slike avtaler som ikke er uvesentlige. I tillegg skal forvaltningsselskapet innta opplysninger som nevnt i fondets prospekt og delårsrapporter.</article></article><article class="legalArticle" data-lovdata-URL="LTI/forskrift/2002-07-08-798/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttreden mv.</span></h2><article class="legalP" id="paragraf-10-ledd-1">Forskriften trer i kraft straks.</article><article class="legalP" id="paragraf-10-ledd-2">Forvaltningsselskap som på ikrafttredelsestidspunktet har inngått avtaler som omfattes av forskriften her, skal innen seks måneder etter ikrafttredelsestidspunktet dokumentere overfor Kredittilsynet at vilkårene i forskriften er oppfylt.</article></article></main></body></html>