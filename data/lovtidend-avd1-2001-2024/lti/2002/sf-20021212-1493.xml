<!DOCTYPE html><html lang="no"><head><title>Forskrift om gravferdsstønad og stønad til båretransport for person som er pliktig medlem etter § 2-5 i lov om folketrygd og som dør utenfor Norge og om stønad til båretransport når et medlem dør i et av de nordiske land.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-12-12-1493</dd><dt class="dokid">DokumentID</dt><dd class="dokid">LTI/forskrift/2002-12-12-1493</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 17</dd><dt class="dateInForce">I kraft fra</dt><dd class="dateInForce">2003-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-10-26-1220</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§7-4</li></ul></dd><dt class="dateOfPublication">Kunngjort</dt><dd class="dateOfPublication">2002-12-17</dd><dt class="journalNumber">Journalnummer</dt><dd class="journalNumber">2002-1263</dd><dt class="titleShort">Korttittel</dt><dd class="titleShort">Forskr om stønad til gravferd og båretransport</dd><dt class="title">Tittel</dt><dd class="title">Forskrift om gravferdsstønad og stønad til båretransport for person som er pliktig medlem etter § 2-5 i lov om folketrygd og som dør utenfor Norge og om stønad til båretransport når et medlem dør i et av de nordiske land.</dd><dt class="miscInformation">Annet om dokumentet</dt><dd class="miscInformation">Fastsatt av Sosialdepartementet 12. desember 2002 med hjemmel i lov av 28. februar 1997 nr. 19 om folketrygd (folketrygdloven) § 7-4.</dd><dt class="refid">RefID</dt><dd class="refid">forskrift/2002-12-12-1493</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gravferdsstønad og stønad til båretransport for person som er pliktig medlem etter § 2-5 i lov om folketrygd og som dør utenfor Norge og om stønad til båretransport når et medlem dør i et av de nordiske land.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li></ul></li></ul></dd></dl></header><main class="documentBody" data-lovdata-URL="LTI/forskrift/2002-12-12-1493" id="dokument"><h1>Forskrift om gravferdsstønad og stønad til båretransport for person som er pliktig medlem etter § 2-5 i lov om folketrygd og som dør utenfor Norge og om stønad til båretransport når et medlem dør i et av de nordiske land.</h1><article class="legalArticle" data-lovdata-URL="LTI/forskrift/2002-12-12-1493/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">For person som er pliktig medlem i trygden etter folketrygdloven § 2-5 og som dør utenfor Norge, fastsettes gravferdsstønaden slik som bestemt i § 2 i denne forskriften.</article></article><article class="legalArticle" data-lovdata-URL="LTI/forskrift/2002-12-12-1493/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Skjer dødsfallet utenfor Norge og gravferden finner sted i utlandet, gis full dekning av nødvendige gravferdsutgifter. Nødvendige utgifter til transport av båre dekkes i den utstrekning utgiftene overstiger 10 prosent av full gravferdsstønad.</article><article class="legalP" id="paragraf-2-ledd-2">Dersom gravferden finner sted i Norge, gis det stønad til full dekning av nødvendige utgifter som påløper utenfor riket som følge av dødsfallet. Utgifter til transport av båre til det sted i Norge hvor gravferden skal skje, dekkes i den utstrekning utgiftene overstiger 10 prosent av full gravferdsstønad.</article><article class="legalP" id="paragraf-2-ledd-3">Krav om stønad til dekning av nødvendige utgifter som påløper utenfor Norge som følge av dødsfallet, sendes trygdekontoret sammen med en oversikt over utgiftene. Kvitterte regninger må vedlegges.</article></article><article class="legalArticle" data-lovdata-URL="LTI/forskrift/2002-12-12-1493/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Når et medlem dør under midlertidig opphold i et nordisk land utenfor Norge, dekkes nødvendige transportutgifter til hjemsendelse av båren i den utstrekning utgiftene overstiger 10 prosent av full gravferdsstønad.</article></article><article class="legalArticle" data-lovdata-URL="LTI/forskrift/2002-12-12-1493/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Forskriften trer i kraft den 1. januar 2003.</article><article class="legalP" id="paragraf-4-ledd-2">Forskrift av 26. oktober 2001 nr. 1220 om gravferdsstønad og stønad til båretransport for person som er pliktig medlem etter § 2-5 i lov om folketrygd og som dør utenfor Norge og om stønad til båretransport når et medlem dør i et av de nordiske land, gitt av Sosial- og helsedepartementet med hjemmel i lov av 28. februar 1997 nr. 19 om folketrygd § 7-4, oppheves fra samme dag.</article></article></main></body></html>