<!DOCTYPE html><html lang="no"><head><title>Forskrift om endring i forskrift om katastrofeordningen i planteproduksjon.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-07-04-787</dd><dt class="dokid">DokumentID</dt><dd class="dokid">LTI/forskrift/2002-07-04-787</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 9</dd><dt class="dateInForce">I kraft fra</dt><dd class="dateInForce">2002-07-04 med virkning fra 2002-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-08-30-1001</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§3</li><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">2002-07-18</dd><dt class="journalNumber">Journalnummer</dt><dd class="journalNumber">2002-0752</dd><dt class="titleShort">Korttittel</dt><dd class="titleShort">Endr. i forskr. om katastrofeordn. – planteprod.</dd><dt class="title">Tittel</dt><dd class="title">Forskrift om endring i forskrift om katastrofeordningen i planteproduksjon.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 4. juli 2002 med hjemmel i lov av 12. mai 1995 nr. 23 om jord (jordlova) § 3 og § 18 og etter samråd med Norges Bondelag og Norsk Bonde- og Småbrukarlag.</dd><dt class="refid">RefID</dt><dd class="refid">forskrift/2002-07-04-787</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om katastrofeordningen i planteproduksjon.<ul class="tocSubUl"><li>I<ul class="tocSubUl"><li>§ 10. Avkorting ved regelverksbrudd</li><li>§ 10a. Avkorting ved feilopplysninger</li><li>§ 10b. Beregning og innkreving av avkortingsbeløp mv.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-07-04-787" id="dokument"><h1>Forskrift om endring i forskrift om katastrofeordningen i planteproduksjon.</h1><section class="section" data-name="kapI" id="kapittel-1" data-lovdata-URL="LTI/forskrift/2002-07-04-787/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 30. august 2001 nr. 1001 om katastrofeordningen i planteproduksjon gjøres følgende endringer:</article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-2">Formålet med katastrofeordningen i planteproduksjon er å gi økonomisk støtte til jord- og hagebruksforetak med betydelig avlingssvikt forårsaket av klimatiske eller klimatisk avledede forhold som det ikke er mulig å sikre seg mot.</article> <article class="defaultP" margin-top="true">§ 4 skal lyde:</article><article class="legalP" id="kapittel-1-ledd-3">Tilskudd og erstatning etter denne forskriften kan gis til foretak som har rett til produksjonstilskudd etter § 3 og § 4 i forskrift av 22. mars 2002 nr. 283 om produksjonstilskudd i jordbruket.</article><article class="legalP" id="kapittel-1-ledd-4">Foretaket må begrense avlingssvikten/vinterskadene på eng så godt som mulig.</article><article class="legalP" id="kapittel-1-ledd-5">Foretaket må gi melding til kommunen så snart avlingssvikt oppstår, eller det er grunn til å anta at slik svikt vil oppstå. Dersom melding ikke blir gitt, kan søknad om erstatning bli avvist.</article><article class="legalP" id="kapittel-1-ledd-6">Foretaket må dokumentere avlingssvikten/vinterskadene på eng og utgifter som følge av dette.</article><article class="legalP" id="kapittel-1-ledd-7">Erstatning/tilskudd kan reduseres eller avslås dersom:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">Foretaket ikke blir drevet på en agronomisk faglig forsvarlig måte.</article></article></li><li data-li-identifier="-" data-name="-"><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">Foretaket bare nytter en del av det disponible jordbruksarealet og lar resten ligge unyttet, og dette skyldes forhold som foretaket selv kan sies å være herre over.</article></article></li><li data-li-identifier="-" data-name="-"><article class="listArticle" id="kapittel-1-ledd-7-punkt-3"><article class="legalP" id="kapittel-1-ledd-7-punkt-3-ledd-1">Foretaket driver jordbruksfaglig særlig risikofylt. Det samme gjelder også i de tilfellene at foretaket ikke har gjort det som må forventes for å forebygge avlingssvikten.</article></article></li></ul></article> <article class="defaultP" margin-top="true">§ 5 annet ledd skal lyde:</article><article class="legalP" id="kapittel-1-ledd-8">Alt jordbruksareal som foretaket disponerer i vekstsesongen i de aktuelle årene, skal uten hensyn til leietid og -avtaler, regnes sammen med det øvrige arealet til foretaket når arealgrunnlaget blir fastsatt.</article> <article class="defaultP" margin-top="true">§ 6 skal lyde:</article><article class="legalP" id="kapittel-1-ledd-9">For alle foretak skal egenandeler inngå ved beregning av erstatning/tilskudd. Størrelsen på egenandelene framgår av kapitlene for de enkelte ordningene.</article> <article class="defaultP" margin-top="true">§ 7 punkt 1 første punktum skal lyde:</article><article class="legalP" id="kapittel-1-ledd-10">Søknaden skal skrives på skjema fastsatt av Statens landbruksforvaltning for hver enkelt ordning og underskrives av en representant som forplikter foretaket.</article> <article class="defaultP" margin-top="true">§ 7 punkt 2 skal lyde:</article> <article class="defaultP" margin-top="true">2. <i>Foretak</i></article><article class="legalP" id="kapittel-1-ledd-11">Ved underskrift erkjennes det at:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-11-punkt-1"><article class="legalP" id="kapittel-1-ledd-11-punkt-1-ledd-1">opplysningene i søknaden er fullstendige og korrekte,</article></article></li><li data-li-identifier="-" data-name="-"><article class="listArticle" id="kapittel-1-ledd-11-punkt-2"><article class="legalP" id="kapittel-1-ledd-11-punkt-2-ledd-1">bestemmelsene om reduksjon i utbetaling på grunn av feilopplysninger er kjent,</article></article></li><li data-li-identifier="-" data-name="-"><article class="listArticle" id="kapittel-1-ledd-11-punkt-3"><article class="legalP" id="kapittel-1-ledd-11-punkt-3-ledd-1">utbetalt erstatning/tilskudd kan kreves tilbake eller trekk kan foretas i produksjonstilskudd i jordbruket eller andre tilskudd, dersom det blir utbetalt for stort beløp,</article></article></li><li data-li-identifier="-" data-name="-"><article class="listArticle" id="kapittel-1-ledd-11-punkt-4"><article class="legalP" id="kapittel-1-ledd-11-punkt-4-ledd-1">kommunen og fylkesmannen kan innhente nødvendige opplysninger for behandling av søknaden fra næringsoppgaven, likningsmyndigheter og/eller omsetningsledd.</article></article></li></ul></article><article class="legalP" id="kapittel-1-ledd-12">Foretaket er ansvarlig for at fullstendig og korrekt søknad kommer til kommunen i rett tid.</article><article class="legalP" id="kapittel-1-ledd-13">Foretak som driver planteproduksjon i flere kommuner skal sende søknaden til den kommunen hvor foretaket er registrert. Det skal legges ved bekreftelse om areal og produksjon fra den/de kommunen/e der den øvrige delen av jordbruksdriften er.</article> <article class="defaultP" margin-top="true">§ 7 punkt 4 annet ledd første punktum skal lyde:</article><article class="legalP" id="kapittel-1-ledd-14">Kommunen skal påse at alle nødvendige opplysninger vedrørende foretaket er beregnet og ført opp i søknaden.</article> <article class="defaultP" margin-top="true">§ 7 punkt 5 tredje ledd skal lyde:</article><article class="legalP" id="kapittel-1-ledd-15">Dersom søknaden ikke er tilfredsstillende utfylt eller dokumentasjon mangler, kan fylkesmannen avvise søknaden eller sende den tilbake til foretaket via kommunen for oppretting av eventuelle mangler.</article> <article class="defaultP" margin-top="true">§ 8 tredje ledd skal lyde:</article><article class="legalP" id="kapittel-1-ledd-16">Kommunen skal foreta feltkontroll på arealene til de foretakene som det er meldt fra om avlingssvikt eller som det er sendt inn søknad fra, jf. kapitlene for de enkelte ordningene.</article> <article class="defaultP" margin-top="true">§ 9 første ledd første punktum skal lyde:</article><article class="legalP" id="kapittel-1-ledd-17">Erstatning/tilskudd utbetales fra fylkesmannen over postgiro til oppgitt bank- eller postgirokonto, eller direkte til foretaket.</article> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Avkorting ved regelverksbrudd</span></span><article class="legalP" id="kapittel-1-foreslåttparagraf-1-ledd-1">Dersom foretaket driver eller har drevet sin virksomhet i strid med øvrig regelverk for jord- og hagebruksvirksomhet, kan hele eller deler av erstatningen/tilskuddet holdes tilbake inntil forholdet er rettet. Er det ved overtredelsen av slikt regelverk utvist grov uaktsomhet eller forsett, kan hele eller deler av erstatningen/tilskuddet som tilfaller foretaket avkortes.</article></article> <article class="defaultP" margin-top="true">Nye § 10a og § 10b skal lyde:</article><article class="futureLegalArticle" data-name="§10a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 10a</span>. <span class="legalArticleTitle">Avkorting ved feilopplysninger</span></span><article class="legalP" id="kapittel-1-foreslåttparagraf-2-ledd-1">Dersom foretaket uaktsomt eller forsettlig har gitt feil opplysninger i søknaden som har eller ville dannet grunnlag for en urettmessig utbetaling av erstatningen/tilskuddet, kan hele eller deler av erstatningen/tilskuddet som tilfaller foretaket avkortes.</article></article><article class="futureLegalArticle" data-name="§10b" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 10b</span>. <span class="legalArticleTitle">Beregning og innkreving av avkortingsbeløp mv.</span></span><article class="legalP" id="kapittel-1-foreslåttparagraf-3-ledd-1">Differansen mellom utbetalt beløp og redusert erstatning/tilskudd som følge av vedtak om avkorting etter § 10 og § 11, kan kreves tilbakebetalt fra mottakeren eller motregnes i senere utbetalte erstatninger eller tilskudd, jf. forskrift av 22. mars 2002 nr. 283 om produksjonstilskudd i jordbruket § 14 siste ledd. Tilsvarende gjelder der foretaket som følge av manglende oppfyllelse av vilkår i denne forskriften eller av andre grunner har mottatt en utbetaling som ikke er berettiget.</article><article class="legalP" id="kapittel-1-foreslåttparagraf-3-ledd-2">Til avkortingsbeløpet som nevnt i første ledd kan det legges rente tilsvarende gjeldende morarente.<sup class="footnotereference" data-footnotereferencevalue="1" data-unique-footnote-counter="1">1</sup> Der mottakeren ikke var i aktsom god tro om utbetalingen, kan renter kreves fra det tidspunkt tilbakebetalingskravet er kommet fram til foretaket. Ved grov uaktsomhet eller forsett kan renter kreves fra tidspunktet for utbetalingen av den urettmessige erstatningen/tilskuddet.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. forskrift av 17. desember 1993 nr. 1144 om forsinket betaling.</article></footer></article> <article class="defaultP" margin-top="true">§ 11 første ledd skal lyde:</article><article class="legalP" id="kapittel-1-ledd-18">Fylkesmannen kan gjøre unntak fra forskrift om katastrofeordningen i planteproduksjon når dette er hjemlet i forskriften.</article> <article class="defaultP" margin-top="true">§ 13 skal lyde:</article><article class="legalP" id="kapittel-1-ledd-19">Erstatning kan gis til jord- og hagebruksforetak med betydelig avlingssvikt i planteproduksjon forårsaket av klimatiske eller klimatisk avledede forhold som det ikke er mulig å sikre seg mot.</article> <article class="defaultP" margin-top="true">§ 14 punkt 1 skal lyde:</article> <article class="defaultP" margin-top="true">1. <i>Avlingssvikt</i></article><article class="legalP" id="kapittel-1-ledd-20">Avlingssvikt på jord- og hagebruksvekster er svikt i avlingsmengde i forhold til gjennomsnittsavling på det arealet som foretaket disponerer.</article> <article class="defaultP" margin-top="true">§ 14 punkt 2 tredje ledd første punktum skal lyde:</article><article class="legalP" id="kapittel-1-ledd-21">På dette grunnlaget beregner NILF vekttall for ulike vekster i forhold til verdien av bygg som settes lik 100, slik at alle vekster på det arealet som foretaket disponerer blir verdivurdert.</article> <article class="defaultP" margin-top="true">§ 14 punkt 3 skal lyde:</article> <article class="defaultP" margin-top="true">3. <i>Vekttallberegnet areal</i></article><article class="legalP" id="kapittel-1-ledd-22">Vekttallberegnet areal er definert som totalareal av alle vekster på det arealet som foretaket disponerer uttrykt i antall dekar bygg. Arealet framkommer ved å multiplisere arealet av hver enkelt vekst med sitt vekttall og dividere med 100. Summert for alle vekster gir dette vekttallberegnet areal for foretaket.</article> <article class="defaultP" margin-top="true">§ 14 punkt 4.1 overskriften og første ledd skal lyde:</article> <article class="defaultP" margin-top="true">4.1 <i>Areal med fôrvekster drevet av foretak med husdyr</i></article><article class="legalP" id="kapittel-1-ledd-23">For fôrvekster i foretak med husdyr beregnes gjennomsnittsavlingen på følgende måte:</article> <article class="defaultP" margin-top="true">Beregnet fôrbehov for gjennomsnittsbesetningen i foretaket<p class="leddfortsettelse">– Grovfôropptak på utmarksbeite</p><p class="leddfortsettelse">– Normalt innkjøp av kraftfôr og grovfôr (inkl. egen, kjøpt og/eller fått halm)</p><p class="leddfortsettelse">+ Salg av grovfôr</p><p class="leddfortsettelse">------------------------</p><p class="leddfortsettelse">= Gjennomsnittsavling</p><p class="leddfortsettelse">------------------------</p></article> <article class="defaultP" margin-top="true">§ 14 punkt 4.1 tredje ledd skal lyde:</article><article class="legalP" id="kapittel-1-ledd-24">Gjennomsnittsbesetningen for et etablert foretak skal beregnes som antall dyr i besetningen i gjennomsnitt for de tre eller fem siste årene før skadeåret oppgitt i søknad om produksjonstilskudd i jordbruket og om nødvendig sammenholdt med næringsoppgaven fra likningsmyndighetene.</article> <article class="defaultP" margin-top="true">§ 14 punkt 4.2 første punktum skal lyde:</article><article class="legalP" id="kapittel-1-ledd-25">For salgsvekster skal dokumenterte salgskvanta for de fem siste årene før skadeåret, samt såvarer og settepoteter av egen avling, legges til grunn for beregning av gjennomsnittsavlingen på det arealet som foretaket disponerer.</article> <article class="defaultP" margin-top="true">§ 14 punkt 4.3 annet ledd skal lyde:</article><article class="legalP" id="kapittel-1-ledd-26">For foretak der data ikke kan skaffes, eller for foretak i etablerings- eller nedbyggingsfase, kan fylkesmannen fastsette gjennomsnittsavlingen skjønnsmessig på grunnlag av likeverdige foretak i nabolaget, eller på grunnlag av naturlig eller planlagt utvikling. Dette gjelder likevel ikke hvis foretaket har hatt den aktuelle produksjonen i grunnlagsårene, og ikke kan dokumentere salget i næringsoppgaven.</article> <article class="defaultP" margin-top="true">§ 14 punkt 5 skal lyde:</article><article class="legalP" id="kapittel-1-ledd-27">Avlingen i skadeåret fastsettes på grunnlag av dokumenterte salgs- og beholdningsoppgaver for foretaket.</article> <article class="defaultP" margin-top="true">§ 14 punkt 6 skal lyde:</article> <article class="defaultP" margin-top="true">6. <i>Avlingsprosenten på det arealet som foretaket disponerer i skadeåret</i></article><article class="legalP" id="kapittel-1-ledd-28">Avlingsprosenten er lik avlingen i skadeåret i prosent av gjennomsnittsavlingen på det arealet som foretaket disponerer.</article><article class="legalP" id="kapittel-1-ledd-29">Det beregnes en felles avlingsprosent for alle kulturvekstene på det arealet som foretaket disponerer i skadeåret på grunnlag av areal, avlingsprosent og vekttall for ulike vekster.</article> <article class="defaultP" margin-top="true">§ 14 punkt 7 første ledd skal lyde:</article><article class="legalP" id="kapittel-1-ledd-30">Avlingsnivået er lik gjennomsnittsavling av hovedveksten på det arealet som foretaket disponerer i prosent av normalårsavlingen for vedkommende vekst i regionen.</article> <article class="defaultP" margin-top="true">§ 14 punkt 8 skal lyde:</article><article class="legalP" id="kapittel-1-ledd-31">Den veksten på det arealet som foretaket disponerer med størst vekttallberegnet areal.</article> <article class="defaultP" margin-top="true">§ 14 punkt 10 skal lyde:</article><article class="legalP" id="kapittel-1-ledd-32">Egenandelen beregnes av gjennomsnittsavlingen på det arealet som foretaket disponerer etter fastsatt prosentsats.</article> <article class="defaultP" margin-top="true">§ 14 punkt 11 skal lyde:</article><article class="legalP" id="kapittel-1-ledd-33">Erstatningsprosenten er den delen av gjennomsnittsavlingen på det arealet som foretaket disponerer som blir erstattet når gjennomsnittsavlingen settes lik 100, og avlingsprosent og egenandel i prosent er trukket fra.</article> <article class="defaultP" margin-top="true">§ 16 punkt 2 skal lyde:</article><article class="legalP" id="kapittel-1-ledd-34">Ved beregning av erstatning for avlingssvikt skal samlet jordbruksareal og husdyrhold legges til grunn. Alle vekster på det arealet som foretaket disponerer skal tas med i beregningen enten de er skadet eller ikke.</article><article class="legalP" id="kapittel-1-ledd-35">Erstatningssummen beregnes ved å multiplisere erstatning pr. dekar, vekttallberegnet areal, erstatningsprosent og avlingsnivå på det arealet som foretaket disponerer.</article> <article class="defaultP" margin-top="true">§ 17 annet ledd skal lyde:</article><article class="legalP" id="kapittel-1-ledd-36">Søknaden skal inneholde registrering og dokumentasjon av avlingssvikt på det arealet som foretaket disponerer. Data for beregning av gjennomsnittsavling og gjennomsnittsbesetning på det arealet som foretaket disponerer skal vedlegges søknaden. Oppgitte oppgaver skal samsvare med oppgaver gitt i andre tilskuddssøknader og i næringsoppgaven. Eventuelle avvik må begrunnes av foretaket.</article> <article class="defaultP" margin-top="true">§ 18 første ledd skal lyde:</article><article class="legalP" id="kapittel-1-ledd-37">For alle foretak med grovfôretende husdyr i driftsopplegget skal kommunen sørge for at oppmålingen av grovfôrbeholdningen om høsten blir kontrollert ved innsett av dyra om høsten.</article> <article class="defaultP" margin-top="true">§ 18 tredje ledd skal lyde:</article><article class="legalP" id="kapittel-1-ledd-38">Kommunen skal foreta feltkontroll på minst 10% av de foretak som det er meldt fra om avlingssvikt eller som det er sendt inn søknad fra.</article> <article class="defaultP" margin-top="true">§ 19 annet ledd første punktum skal lyde:</article><article class="legalP" id="kapittel-1-ledd-39">Forskudd på erstatning kan utbetales med inntil 50% av antatt erstatning etter særskilt søknad, dersom foretaket av økonomiske grunner har behov for det.</article> <article class="defaultP" margin-top="true">§ 20 første punktum skal lyde:</article><article class="legalP" id="kapittel-1-ledd-40">Formålet med dette tilskuddet er å gi økonomisk støtte til foretak med betydelige vinterskader på enga.</article> <article class="defaultP" margin-top="true">§ 22 punkt 1 tredje ledd annet punktum skal lyde:</article><article class="legalP" id="kapittel-1-ledd-41">Foretaket må dokumentere at enga er utbedret.</article> <article class="defaultP" margin-top="true">§ 23 punkt 3 første punktum skal lyde:</article><article class="legalP" id="kapittel-1-ledd-42">Brukere i Finnmark og Nord-Troms (Kåfjord, Skjervøy, Nordreisa og Kvænangen kommuner) skal selv dekke en egenandel på 15% av kostnadene med utbedringen av foretakets totale engareal.</article> <article class="defaultP" margin-top="true">§ 26 første punktum skal lyde:</article><article class="legalP" id="kapittel-1-ledd-43">Før fylkesmannen kan utbetale tilskuddet, må det foreligge attestasjon fra kommunen om at utbedringen er gjennomført, og dokumentasjon for kjøpt såfrø fra foretaket.</article></section><section class="section" data-name="kapII" id="kapittel-2" data-lovdata-URL="LTI/forskrift/2002-07-04-787/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks med virkning fra 1. juli 2002.</article></section></main></body></html>