<!DOCTYPE html><html lang="no"><head><title>Forskrift om endring i forskrift om sikkerhetsstyringssystem for lasteskip.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-06-04-1002</dd><dt class="dokid">DokumentID</dt><dd class="dokid">LTI/forskrift/2002-06-04-1002</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 12</dd><dt class="dateInForce">I kraft fra</dt><dd class="dateInForce">2002-06-04</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-08-06-822</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7/§1</li><li>lov/1903-06-09-7/§9</li><li>lov/1903-06-09-7/§41a</li><li>lov/1903-06-09-7/§97</li><li>lov/1903-06-09-7/§106</li><li>forskrift/1963-04-05-9</li><li>forskrift/1978-12-01-1</li><li>forskrift/1991-08-02-528</li><li>forskrift/1991-08-14-4279</li></ul></dd><dt class="dateOfPublication">Kunngjort</dt><dd class="dateOfPublication">2002-09-24</dd><dt class="journalNumber">Journalnummer</dt><dd class="journalNumber">2002-0511</dd><dt class="titleShort">Korttittel</dt><dd class="titleShort">Endr.forskr. om sikkerhetsstyringssystem, last</dd><dt class="title">Tittel</dt><dd class="title">Forskrift om endring i forskrift om sikkerhetsstyringssystem for lasteskip.</dd><dt class="miscInformation">Annet om dokumentet</dt><dd class="miscInformation">Fastsatt av Sjøfartsdirektoratet 4. juni 2002 med hjemmel i lov av 9. juni 1903 nr. 7 om Statskontroll med Skibes Sjødygtighed m.v. § 1, § 9a, § 41a, § 97 og § 106 annet ledd, jf. kgl.res. av 5. april 1963 nr. 9, kgl.res. av 1. desember 1978 nr. 1, kgl.res. av 2. august 1991 nr. 528 og delegeringsvedtak av 14. august 1991.</dd><dt class="refid">RefID</dt><dd class="refid">forskrift/2002-06-04-1002</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om sikkerhetsstyringssystem for lasteskip.<ul class="tocSubUl"><li>I<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Sikkerhetsstyringssystem – plikter</li><li>§ 4. Fravik</li><li>§ 5. Sertifisering</li><li>§ 6. Midlertidige godkjennelsesbevis og sertifikater</li><li>§ 7. Gjennomføring</li><li>§ 8. Straff</li><li>§ 9. Ikrafttredelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-06-04-1002" id="dokument"><h1>Forskrift om endring i forskrift om sikkerhetsstyringssystem for lasteskip.</h1><section class="section" data-name="kapI" id="kapittel-1" data-lovdata-URL="LTI/forskrift/2002-06-04-1002/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 6. august 1996 nr. 822 om sikkerhetsstyringssystem for lasteskip er det foretatt endringer. Endringene er ikke materielle, men gjelder forskriftens struktur og språk. Forskriften lyder i sin helhet etter dette:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Denne forskrift gjelder følgende typer norske skip med brutto tonnasje på 500 og over, i utenriks fart:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-nummer-1-punkt-1"><article class="legalP" id="kapittel-1-foreslåttparagraf-1-nummer-1-punkt-1-ledd-1">Andre lasteskip</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-nummer-1-punkt-2"><article class="legalP" id="kapittel-1-foreslåttparagraf-1-nummer-1-punkt-2-ledd-1">Bulkskip</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-nummer-1-punkt-3"><article class="legalP" id="kapittel-1-foreslåttparagraf-1-nummer-1-punkt-3-ledd-1">Gasskip</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-nummer-1-punkt-4"><article class="legalP" id="kapittel-1-foreslåttparagraf-1-nummer-1-punkt-4-ledd-1">Hurtiggående lasteskip</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-nummer-1-punkt-5"><article class="legalP" id="kapittel-1-foreslåttparagraf-1-nummer-1-punkt-5-ledd-1">Kjemikalietankskip</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-1-nummer-1-punkt-6"><article class="legalP" id="kapittel-1-foreslåttparagraf-1-nummer-1-punkt-6-ledd-1">Oljetankskip.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Forskriften gjelder ikke skip som tilhører eller brukes av en stat og som benyttes til ikke-kommersielle formål.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-2-ledd-1">I denne forskrift betyr:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1"><i>Andre lasteskip:</i> Skip, forskjellige fra de i § 1 bokstav a – f nevnte, som ikke er passasjerskip, fiske- og fangstfartøy, fritidsfartøy eller lekter. <ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-ledd-1-punkt-1-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1-punkt-1-ledd-1"><i>Fiske- og fangstfartøy:</i> Fartøy som ervervsmessig benyttes til å fange fisk, hval, sel eller andre levende ressurser i sjøen, herunder tang og tare.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-ledd-1-punkt-1-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-1-ledd-1-punkt-2-ledd-1"><i>Fritidsfartøy:</i> Enhver flytende innretning som er beregnet på og i stand til å bevege seg på vann, og som brukes utenfor næringsvirksomhet.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-2-ledd-1-punkt-1-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-1-ledd-1-punkt-3-ledd-1"><i>Lekter:</i> Et skrog eller skip uten fremdriftsmaskineri som slepes eller skyves ved all forflytning, og som anvendes til føring av last.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-2-ledd-1-punkt-1-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-1-ledd-1-punkt-4-ledd-1"><i>Passasjerskip:</i> Skip som skal ha passasjersertifikat eller sikkerhetssertifikat for passasjerskip.</article></article></li></ul></article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1"><i>Arbeids- og levevilkår:</i> Forhold vedrørende bl.a. standarder for vedlikehold og renslighet i oppholds- og arbeidsområder om bord, minstealder, ansettelsesavtale, amt og forpleining, innreding, rekruttering, bemanning, kvalifikasjoner, arbeidstid, legeundersøkelse, forebygging av yrkesulykker, legehjelp, sykdoms- og ulykkesstønader, sosial velferd, hjemreise og ansettelsesvilkår.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1"><i>Bulkskip:</i> Skip som frakter faste laster i bulk, som definert i SOLAS, kapittel IX.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1"><i>Gasskip:</i> Skip som frakter flytende gass eller produkter definert i IMOs gasskipskode, IGC, i bulk (International Code for the Construction and Equipement of Ships Carrying Liquified Gases in Bulk, MSC. 5(48)).</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-2-ledd-1-punkt-5"><article class="legalP" id="kapittel-1-foreslåttparagraf-2-ledd-1-punkt-5-ledd-1"><i>Hurtiggående lasteskip:</i> Lasteskip som går med høy hastighet, som definert i de internasjonale sikkerhetsregler for hurtiggående fartøy, vedtatt ved resolusjon MSC.97(73) med senere endringer.</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-2-ledd-1-punkt-6"><article class="legalP" id="kapittel-1-foreslåttparagraf-2-ledd-1-punkt-6-ledd-1"><i>ISM-koden:</i> Internasjonal norm for sikkerhetsstyring for drift av skip og hindring av forurensing, fastsatt av IMO ved resolusjon A.741(18) med senere endringer, (International Safety Management Code).</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-2-ledd-1-punkt-7"><article class="legalP" id="kapittel-1-foreslåttparagraf-2-ledd-1-punkt-7-ledd-1"><i>Kjemikalietankskip:</i> Skip som frakter skadelige flytende væsker, som definert i MARPOL, Annex II.</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-2-ledd-1-punkt-8"><article class="legalP" id="kapittel-1-foreslåttparagraf-2-ledd-1-punkt-8-ledd-1"><i>MARPOL:</i> Den internasjonale konvensjon om hindring av forurensning fra skip, 73/78, slik den er endret ved tilleggsprotokoll av 1978, med senere endringer.</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-2-ledd-1-punkt-9"><article class="legalP" id="kapittel-1-foreslåttparagraf-2-ledd-1-punkt-9-ledd-1"><i>Oljetankskip:</i> Skip som frakter flytende petroleumsprodukter som definert i MARPOL, Annex I.</article></article></li><li data-li-identifier="j)" data-name="j)"><article class="listArticle" id="kapittel-1-foreslåttparagraf-2-ledd-1-punkt-10"><article class="legalP" id="kapittel-1-foreslåttparagraf-2-ledd-1-punkt-10-ledd-1"><i>Selskap:</i> Skipets eier eller enhver annen organisasjon eller person, for eksempel driftsansvarlig eller bareboat-befrakter, som har påtatt seg ansvaret for driften av skipet fra eieren og som har samtykket i å overta alle plikter som ISM-koden pålegger.</article></article></li><li data-li-identifier="k)" data-name="k)"><article class="listArticle" id="kapittel-1-foreslåttparagraf-2-ledd-1-punkt-11"><article class="legalP" id="kapittel-1-foreslåttparagraf-2-ledd-1-punkt-11-ledd-1"><i>SOLAS:</i> Den internasjonale konvensjon av 1974 om sikkerhet for menneskeliv til sjøs, med senere endringer.</article></article></li></ul></article></article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Sikkerhetsstyringssystem – plikter</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) For hvert skip som omfattes av denne forskrift, skal ett enkelt selskap sørge for at for alle oppgaver og forpliktelser som følger av ISM-kodens bestemmelser og bestemmelsene i denne forskrift overholdes. Dersom skipets eier ikke selv skal stå for utførelse av disse oppgaver og forpliktelser, har eieren plikt til å oppnevne et driftsansvarlig selskap som påtar seg alle disse oppgaver og plikter.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Selskapet skal forberede, etablere og opprettholde et sikkerhetsstyringssystem i selskapets landorganisasjon og på det enkelte skip innenfor de tidsrammer som fremgår av § 7.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Selskapet og skipsfører er skal sørge for at Sikkerhetsstyringssertifikat for skipet og kopi av Godkjennelsesbevis for selskapet, jf. § 5, oppbevares om bord.</article></article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Fravik</span></span><article class="legalP" id="kapittel-1-foreslåttparagraf-4-ledd-1">I enkelttilfelle kan Sjøfartsdirektoratet etter skriftlig søknad fravike forskriftens krav. Spesielle grunner må gjøre fraviket nødvendig, og fraviket må være sikkerhetsmessig forsvarlig. Fravik kan bare skje når det ikke er i strid med internasjonal overenskomst som Norge har sluttet seg til.</article></article><article class="futureLegalArticle" data-name="§5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Sertifisering</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Når det er verifisert at kravene i ISM-koden er oppfylt, utsteder Sjøfartsdirektoratet eller den det bemyndiger, følgende godkjennelsesbevis og sertifikater:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-nummer-1-punkt-1"><article class="legalP" id="kapittel-1-foreslåttparagraf-5-nummer-1-punkt-1-ledd-1">Godkjennelsesbevis for selskap (Document of Compliance, DOC).</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-nummer-1-punkt-2"><article class="legalP" id="kapittel-1-foreslåttparagraf-5-nummer-1-punkt-2-ledd-1">Sikkerhetsstyringssertifikat for skip (Safety Management Certificate, SMC).</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) For å få utstedt et Godkjennelsesbevis for selskap (DOC) må selskapet kunne dokumentere at sikkerhetsstyringssystemet oppfyller kravene i ISM-koden, herunder skips sikkerhet, hindring av forurensning av det marine miljø, samt sjøfolks arbeids- og levevilkår. Systemet må ha fungert effektivt i minst 3 måneder i selskapets landorganisasjon og i minst 3 måneder på minst ett skip av hver type skip som selskapet opererer. Dokumentasjonen skal inkludere rapporter fra internrevisjoner foretatt både av landorganisasjonen og av de aktuelle skip.</article><article class="numberedLegalP" data-numerator="3" id="kapittel-1-foreslåttparagraf-5-nummer-3">(3) Godkjennelsesbevis for selskap (DOC) er gyldig i 5 år, forutsatt at det årlig blir verifisert at systemet fungerer i henhold til kravene. Slik verifikasjon skal foretas av Sjøfartsdirektoratet eller den det bemyndiger, i perioden mellom tre måneder før og etter hver årsdag for utstedelse.</article><article class="numberedLegalP" data-numerator="4" id="kapittel-1-foreslåttparagraf-5-nummer-4">(4) For å få utstedt et Sikkerhetsstyringssertifikat for skip (SMC) må selskapet dokumentere at kravene i ISM-koden er oppfylt, og at det har et gyldig Godkjennelsesbevis for angjeldende skipstype. Det må dokumenteres at sikkerhetsstyringssystemet ombord er i samsvar med ISM-koden, og at systemet har fungert effektivt om bord på skipet i minst 3 måneder. Dokumentasjonen skal inkludere rapporter fra internrevisjon foretatt ombord i skipet.</article><article class="numberedLegalP" data-numerator="5" id="kapittel-1-foreslåttparagraf-5-nummer-5">(5) Sikkerhetsstyringssertifikat for skip (SMC) er gyldig i 5 år, forutsatt at det blir foretatt minst en mellomliggende verifikasjon av at systemet fungerer i henhold til kravene. Slik verifikasjon skal foretas av Sjøfartsdirektoratet eller den det bemyndiger, og verifikasjon skal foretas i perioden mellom to og tre år etter utstedelsesdato. Sjøfartsdirektoratet eller den det bemyndiger, kan kreve at ytterligere mellomliggende verifikasjoner av sikkerhetsstyringssystemet blir foretatt, dersom dette finnes påkrevet.</article></article><article class="futureLegalArticle" data-name="§6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Midlertidige godkjennelsesbevis og sertifikater</span></span><article class="numberedLegalP" data-numerator="1" id="kapittel-1-foreslåttparagraf-6-nummer-1">(1) Sjøfartsdirektoratet eller den det bemyndiger, kan utstede midlertidige Godkjennelsesbevis for selskap (DOC) med inntil 12 måneders gyldighet til nyetablerte selskaper og når nye typer skip skal opereres av et selskap med Godkjennelsesbevis (DOC) for andre skipstyper. Før midlertidige Godkjennelsesbevis kan utstedes til nyetablerte selskaper må disse demonstrere at de har et sikkerhetsstyringssystem som oppfyller den del av målsetningen for slike systemer som er definert i seksjon 1.2.3 i ISM-koden. Nyetablerte selskaper må fremlegge planer som fører frem til full implementering av sikkerhetsstyringssystemet innen gyldighetsperioden for det midlertidige Godkjennelsesbevis (DOC), før dette kan utstedes.</article><article class="numberedLegalP" data-numerator="2" id="kapittel-1-foreslåttparagraf-6-nummer-2">(2) Sjøfartsdirektoratet eller den det bemyndiger, kan utstede midlertidige Sikkerhets-styringssertifikat for skip (SMC) med inntil 6 måneders gyldighet i forbindelse med levering av nybygg, ved innkjøp av skip fra utlandet, og når nye typer skip skal opereres av et selskap med Godkjennelsesbevis (DOC) for andre skipstyper. I særlige tilfeller kan varigheten utvides med ytterligere 6 måneder.</article></article><article class="futureLegalArticle" data-name="§7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Gjennomføring</span></span><article class="numberedLegalP" data-numerator="1" id="kapittel-1-foreslåttparagraf-7-nummer-1">(1) Et sikkerhetsstyringssystem som oppfyller alle krav i ISM-koden og som er dokumentert, sertifisert og verifisert som angitt i § 4, skal være etablert og satt i drift innenfor følgende tidsrammer:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-7-nummer-1-punkt-1"><article class="legalP" id="kapittel-1-foreslåttparagraf-7-nummer-1-punkt-1-ledd-1">1. juli 1998 for oljetank-, kjemikalietank-, gass-, bulkskip og hurtiggående lasteskip.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-7-nummer-1-punkt-2"><article class="legalP" id="kapittel-1-foreslåttparagraf-7-nummer-1-punkt-2-ledd-1">1. juli 2002 for andre lasteskip.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-7-nummer-2">(2) Selskapet skal ha sendt inn søknad om sertifisering som angitt i § 5, til angjeldende sertifiseringsmyndighet senest ett år før de datoer som er angitt i bokstav a og b. Før søknad sendes skal selskapet ha utarbeidet utkast til fullstendig dokumentasjon for sikkerhetsstyringssystemet. Søknaden skal inneholde en erklæring om at utkast til fullstendig dokumentasjon er utarbeidet, og en fremdriftsplan for full implementering av systemet innenfor de aktuelle frister. Utkast til dokumentasjon kan ha behov for videre bearbeidelse før sertifisering, men skal innholdsmessig dekke alle krav i ISM-koden og denne forskrift.</article></article><article class="futureLegalArticle" data-name="§8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Straff</span></span><article class="legalP" id="kapittel-1-foreslåttparagraf-8-ledd-1">Forsettlig eller uaktsom overtredelse av denne forskriften straffes med bøter eller med fengsel inntil 3 måneder i henhold til Almindelig borgerlig Straffelov av 22. mai 1902 nr. 10 § 416, jf. § 48a og § 48b.</article></article><article class="futureLegalArticle" data-name="§9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></span><article class="legalP" id="kapittel-1-foreslåttparagraf-9-ledd-1">Denne forskrift trer i kraft 1. september 1996.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2002-06-04-1002/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>