<!DOCTYPE html><html lang="no"><head><title>Forskrift om forvaltning av hjortevilt og bever.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-03-22-314</dd><dt class="dokid">DokumentID</dt><dd class="dokid">LTI/forskrift/2002-03-22-314</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 3</dd><dt class="dateInForce">I kraft fra</dt><dd class="dateInForce">2002-04-02</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-09-01-999</li><li>forskrift/1989-08-01-788</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-05-29-38/§9</li><li>lov/1981-05-29-38/§16</li><li>lov/1981-05-29-38/§17</li><li>lov/1981-05-29-38/§18</li><li>lov/1981-05-29-38/§26</li><li>lov/1981-05-29-38/§34</li><li>lov/1981-05-29-38/§50</li><li>forskrift/1982-04-02-592</li></ul></dd><dt class="dateOfPublication">Kunngjort</dt><dd class="dateOfPublication">2002-04-09</dd><dt class="lastupdated">Rettet</dt><dd class="lastupdated">2002-04-11 (§ 15)</dd><dt class="journalNumber">Journalnummer</dt><dd class="journalNumber">2002-0304</dd><dt class="titleShort">Korttittel</dt><dd class="titleShort">Forskrift om forvaltning av hjortevilt og bever</dd><dt class="title">Tittel</dt><dd class="title">Forskrift om forvaltning av hjortevilt og bever.</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for naturforvaltning 22. mars 2002 med hjemmel i lov av 29. mai 1981 nr. 38 om viltet § 9, § 16, § 17, § 18, § 26 nr. 3 og 6, § 34 og § 50, jf. kgl.res. av 2. april 1982.</dd><dt class="refid">RefID</dt><dd class="refid">forskrift/2002-03-22-314</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forvaltning av hjortevilt og bever.<ul class="tocSubUl"><li>Kapittel 1. Generelle bestemmelser<ul class="tocSubUl"><li>§ 1. Formål</li><li>§ 2. Definisjoner</li><li>§ 3. Villreinnemnd</li></ul></li><li>Kapittel 2. Om jaktåpning og arealvilkår for jakt<ul class="tocSubUl"><li>§ 4. Åpning av jakt på hjortevilt og bever</li><li>§ 5. Fastsettelse av minsteareal og fellingskvoter</li><li>§ 6. Fravik fra minstearealet</li><li>§ 7. Kvotefri jakt på rådyr og bever</li></ul></li><li>Kapittel 3. Krav til og godkjenning av vald<ul class="tocSubUl"><li>§ 8. Krav til valdet</li><li>§ 9. Søknad om godkjenning av vald</li><li>§ 10. Valdansvarlig representant</li><li>§ 11. Godkjenning av vald</li><li>§ 12. Vald over kommune- og fylkesgrenser, regionalt samarbeid</li></ul></li><li>Kapittel 4. Bestandsplan, fellingstillatelse og rapportering<ul class="tocSubUl"><li>§ 13. Fellingstillatelsens gyldighet og fellesjaktavtaler</li><li>§ 14. Bestandsplan og fellingstillatelse</li><li>§ 15. Målrettet avskytning</li><li>§ 16. Kontrollordninger for villreinjakt</li><li>§ 17. Rapportplikt</li></ul></li><li>Kapittel 5. Klageadgang, straff, overgangsbestemmelser og ikrafttreden<ul class="tocSubUl"><li>§ 18. Klageadgang</li><li>§ 19. Dispensasjon</li><li>§ 20. Straff</li><li>§ 21. Overgangsbestemmelser</li><li>§ 22. Ikrafttreden</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2002-03-22-314" id="dokument"><h1>Forskrift om forvaltning av hjortevilt og bever.</h1><section class="section" data-name="kap1" id="kapittel-1" data-lovdata-URL="LTI/forskrift/2002-03-22-314/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="LTI/forskrift/2002-03-22-314/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med denne forskrift er å bidra til at forvaltningen av hjortevilt og bever ivaretar bestandenes og leveområdenes produktivitet og mangfold. Forvaltningen skal legge til rette for en lokal, langsiktig forvaltning med næringsmessig og rekreasjonsmessig nyttiggjørelse av viltressursene. Forvaltningen skal videre sikre bestandsstørrelser som medfører at hjortevilt og bever ikke forårsaker uakseptable skader og ulemper på andre samfunnsinteresser.</article></article><article class="legalArticle" data-lovdata-URL="LTI/forskrift/2002-03-22-314/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I denne forskrift menes med følgende begreper:<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>Hjortevilt:</i> Elg, hjort, villrein, rådyr og dåhjort.</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>Villreinområde:</i> Det område som en villreinbestand bruker gjennom flere år, avgrenset som den geografiske forvaltningsenheten for bestanden.</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1"><i>Vald:</i> Det geografiske området som kommunen eller villreinnemnda godkjenner for jakt på arter av hjortevilt og bever, og som tildeles fellingstillatelser fra viltmyndigheten.</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1"><i>Jaktfelt:</i> Et mindre geografisk område innenfor et vald som jaktrettshaverne har avgrenset av hensyn til jaktutøvelsen.</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1"><i>Tellende areal:</i> Antall dekar av de arealtyper som vedkommende art benytter regelmessig over flere år.</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-1-punkt-6"><article class="legalP" id="kapittel-1-paragraf-2-ledd-1-punkt-6-ledd-1"><i>Tellende vannlengde:</i> Antall kilometer strandlinje langs vann, tjern, elver og bekker som bever har fast tilhold i eller bruker fast.</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-1-punkt-7"><article class="legalP" id="kapittel-1-paragraf-2-ledd-1-punkt-7-ledd-1"><i>Minsteareal:</i> Minste antall dekar tellende areal som skal ligge til grunn for godkjenning av et vald og for hver fellingstillatelse der dette tildelingsgrunnlaget benyttes.</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-1-punkt-8"><article class="legalP" id="kapittel-1-paragraf-2-ledd-1-punkt-8-ledd-1"><i>Minstevannlengde:</i> Minste antall kilometer tellende vannlengde som ligger til grunn for godkjenning av vald og for hver fellingstillatelse på bever der dette tildelingsgrunnlaget benyttes.</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-1-punkt-9"><article class="legalP" id="kapittel-1-paragraf-2-ledd-1-punkt-9-ledd-1"><i>Bestandsplan for hjortevilt og bever:</i> Jaktrettshavernes flerårige plan med målsettinger for forvaltningen, og beskrivelse av den årlige avskyting for hjortevilt eller bever i et vald.</article></article></li></ul></article></article><article class="legalArticle" data-lovdata-URL="LTI/forskrift/2002-03-22-314/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Villreinnemnd</span></h3><article class="legalP" id="kapittel-1-paragraf-3-ledd-1">Villreinen i hvert villreinområde forvaltes av en villreinnemnd. Villreinnemndene er underlagt direktoratets instruksjonsmyndighet. Villreinnemndene skal avgi en årlig rapport til direktoratet og til kommunene med areal innenfor villreinområdet.</article><article class="legalP" id="kapittel-1-paragraf-3-ledd-2">Hver kommune med areal innenfor villreinområdet oppnevner ett medlem og ett varamedlem til villreinnemnda. I villreinområder med areal i bare to kommuner oppnevner hver kommune to medlemmer med varamedlemmer til villreinnemnda.</article><article class="legalP" id="kapittel-1-paragraf-3-ledd-3">Villreinnemnda velger selv leder og nestleder.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2002-03-22-314/KAPITTEL_2"><h2>Kapittel 2. Om jaktåpning og arealvilkår for jakt</h2><article class="legalArticle" data-lovdata-URL="LTI/forskrift/2002-03-22-314/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Åpning av jakt på hjortevilt og bever</span></h3><article class="legalP" id="kapittel-2-paragraf-1-ledd-1">Kommunen fastsetter forskrift om åpning av jakt på elg, hjort, rådyr eller bever i kommunen.</article><article class="legalP" id="kapittel-2-paragraf-1-ledd-2">Direktoratet fastsetter forskrift om åpning av jakt på villrein og grenser for villreinområdet.</article><article class="legalP" id="kapittel-2-paragraf-1-ledd-3">Ved åpning av jakt på hjortevilt og bever skal det legges vekt på artens bestandsutvikling i området og den skade bestanden volder.</article><article class="legalP" id="kapittel-2-paragraf-1-ledd-4">Dåhjort kan jaktes i hele landet uavhengig av minsteareal, kvote eller godkjent vald.</article></article><article class="legalArticle" data-lovdata-URL="LTI/forskrift/2002-03-22-314/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Fastsettelse av minsteareal og fellingskvoter</span></h3><article class="legalP" id="kapittel-2-paragraf-2-ledd-1">Kommunen fastsetter minstearealet for elg, hjort og rådyr i en forskrift. Det kan fastsettes ulikt minsteareal for ulike deler av en kommune. Forslag om endring av minsteareal skal fremmes innen 1. april og fastsettes av kommunen innen 1. mai.</article><article class="legalP" id="kapittel-2-paragraf-2-ledd-2">Kommunen vedtar fellingskvote for bever gjeldende for kommende jaktsesong innen 1. mai. Kommunen vedtar samtidig i hvilke områder tellende vannlengde eller tellende areal skal legges til grunn ved fordeling av fellingskvoten på de ulike vald. Gjeldende minsteareal/minste vannlengde regnes ut ved divisjon av samlet tellende areal/tellende vannlengde med fastsatt fellingskvote.</article><article class="legalP" id="kapittel-2-paragraf-2-ledd-3">Villreinnemnda vedtar fellingskvote for villrein for kommende jaktsesong innen 1. mai. Gjeldende minsteareal regnes ut ved divisjon av villreinområdets tellende areal med fastsatt fellingskvote.</article></article><article class="legalArticle" data-lovdata-URL="LTI/forskrift/2002-03-22-314/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Fravik fra minstearealet</span></h3><article class="legalP" id="kapittel-2-paragraf-3-ledd-1">Kommunen kan ved tildeling av fellingstillatelser fravike minstearealet for jakt på elg, hjort og rådyr med inntil 50%. Vedtak om fravik fra minstearealet er et enkeltvedtak og kan gjøres for særskilte vald og for et begrenset tidsrom. Vedtaket skal være begrunnet med ulikheter i viltartens levevilkår i kommunen, bestandens størrelse og utvikling, den skade viltet volder eller andre ekstraordinære forhold.</article><article class="legalP" id="kapittel-2-paragraf-3-ledd-2">Kommunen kan med samme begrensning og begrunnelse vedta å legge ulik minste vannlengde/minsteareal til grunn for fordeling av fellingstillatelser for bever mellom vald innen kommunen.</article><article class="legalP" id="kapittel-2-paragraf-3-ledd-3">Villreinnemnda kan med samme begrensning og begrunnelse vedta å legge ulikt minsteareal til grunn for fordeling av fellingstillatelser mellom vald innen villreinområdet.</article></article><article class="legalArticle" data-lovdata-URL="LTI/forskrift/2002-03-22-314/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Kvotefri jakt på rådyr og bever</span></h3><article class="legalP" id="kapittel-2-paragraf-4-ledd-1">Kommunen kan etter søknad gi tillatelse til kvotefri jakt på rådyr i vald som er større enn 10 ganger minstearealet, men minst 5.000 dekar.</article><article class="legalP" id="kapittel-2-paragraf-4-ledd-2">Tilsvarende kan kommunen etter søknad gi tillatelse til kvotefri jakt på bever i vald som det aktuelle år har grunnlag for minst 10 fellingstillatelser.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2002-03-22-314/KAPITTEL_3"><h2>Kapittel 3. Krav til og godkjenning av vald</h2><article class="legalArticle" data-lovdata-URL="LTI/forskrift/2002-03-22-314/§8" data-name="§8" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Krav til valdet</span></h3><article class="legalP" id="kapittel-3-paragraf-1-ledd-1">Valdet skal være sammenhengende og ha en avgrensning og en form som gjør det egnet til jakt på vedkommende viltart eller viltarter, og som gjør det sikkerhetsmessig forsvarlig å utøve jakt og fangst. Valdet kan omfatte annet areal enn tellende areal. Et vald må ha tellende areal eller tellende vannlengde som minst svarer til gjeldende minsteareal eller gjeldende minste vannlengde i vedkommende område. Innen det enkelte vald skal kommunen eller villreinnemnda godkjenne tellende areal eller vannlengde slik:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">For elg, hjort og rådyr skal kommunen regne som tellende areal: Skogareal og myr under skoggrensa. Med skogareal menes både produktiv og uproduktiv skog, og både lauvskog og barskog. For disse artene kan kommunen også godkjenne som tellende areal andre arealer som naturlig nyttes av vedkommende art. Videre kan kommunen bestemme at områder som er omdisponert slik at arealet ikke naturlig nyttes av vedkommende viltart, ikke skal medtas som tellende areal.</article></article></li><li data-li-identifier="b)" data-name="b)"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">For villrein skal villreinnemnda regne som tellende areal: Areal over skoggrensa. Villreinnemnda kan også godkjenne som tellende areal skogområder som brukes regelmessig av villrein. Vann og isbre over 500 dekar skal ikke regnes som tellende areal. Villreinnemnda kan trekke ut av tellende areal områder som villreinen ikke lenger nytter fordi menneskelig påvirkning har redusert områdenes verdi vesentlig for villrein.</article></article></li><li data-li-identifier="c)" data-name="c)"><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">For bever skal kommunen regne som tellende vannlengde antall kilometer strandlinje langs vann, tjern, elver og bekker som bever har fast tilhold i eller bruker fast. Som tellende areal, der dette er tildelingsgrunnlag, jf. § 5 tredje ledd, skal kommunen regne samlet areal i landskap sterkt oppbrutt av mindre vann, tjern, elver og bekker som bever har fast tilhold i.</article></article></li></ul></article><article class="legalP" id="kapittel-3-paragraf-1-ledd-2">Jaktrettshaverne kan dele inn et vald i flere jaktfelt.</article></article><article class="legalArticle" data-lovdata-URL="LTI/forskrift/2002-03-22-314/§9" data-name="§9" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Søknad om godkjenning av vald</span></h3><article class="legalP" id="kapittel-3-paragraf-2-ledd-1">Søknad om godkjenning av vald skal sendes kommunen eller villreinnemnda innen 15. mai. Kommunen eller villreinnemnda kan til enhver tid kreve at det fremmes ny søknad om godkjenning av et vald dersom rettighetsforholdene i valdet er uklare eller tellende areal/vannlengde er endret. Kommunen eller villreinnemnda kan også kreve at de opplysninger som er gitt i søknad bekreftes eller dokumenteres på nytt.</article><article class="legalP" id="kapittel-3-paragraf-2-ledd-2">Søknaden skal inneholde følgende opplysninger:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-2-ledd-2-punkt-1"><article class="legalP" id="kapittel-3-paragraf-2-ledd-2-punkt-1-ledd-1">Hvilken art eller arter søknaden gjelder for.</article></article></li><li data-li-identifier="b)" data-name="b)"><article class="listArticle" id="kapittel-3-paragraf-2-ledd-2-punkt-2"><article class="legalP" id="kapittel-3-paragraf-2-ledd-2-punkt-2-ledd-1">Kart som tydelig viser grensene for valdet.</article></article></li><li data-li-identifier="c)" data-name="c)"><article class="listArticle" id="kapittel-3-paragraf-2-ledd-2-punkt-3"><article class="legalP" id="kapittel-3-paragraf-2-ledd-2-punkt-3-ledd-1">Fullstendig oversikt over de eiendommer (gårds- og bruksnummer) valdet omfatter og den enkelte eiendoms størrelse innenfor valdets grenser.</article></article></li><li data-li-identifier="d)" data-name="d)"><article class="listArticle" id="kapittel-3-paragraf-2-ledd-2-punkt-4"><article class="legalP" id="kapittel-3-paragraf-2-ledd-2-punkt-4-ledd-1">Oppgave over tellende areal/tellende vannlengde som ønskes godkjent for den enkelte viltart.</article></article></li><li data-li-identifier="e)" data-name="e)"><article class="listArticle" id="kapittel-3-paragraf-2-ledd-2-punkt-5"><article class="legalP" id="kapittel-3-paragraf-2-ledd-2-punkt-5-ledd-1">Skriftlig samtykke fra samtlige jaktrettshavere innen valdet, eller underskrift fra lovlig valgt representant for styre i sameie, allmenning, felles viltområde eller organisert utmarkslag.</article></article></li><li data-li-identifier="f)" data-name="f)"><article class="listArticle" id="kapittel-3-paragraf-2-ledd-2-punkt-6"><article class="legalP" id="kapittel-3-paragraf-2-ledd-2-punkt-6-ledd-1">Navn og nøyaktig postadresse for den person som er oppnevnt som valdansvarlig representant, jf. § 10. Vedkommende skal underskrive søknaden på vegne av jaktrettshaverne.</article></article></li><li data-li-identifier="g)" data-name="g)"><article class="listArticle" id="kapittel-3-paragraf-2-ledd-2-punkt-7"><article class="legalP" id="kapittel-3-paragraf-2-ledd-2-punkt-7-ledd-1">Dersom søknaden gjelder beverjakt, skal det merkes på kart hvor beveren har fast tilhold og opplyses om antall kilometer tellende vannlengde innen valdet der dette er tildelingsgrunnlag.</article></article></li></ul></article></article><article class="legalArticle" data-lovdata-URL="LTI/forskrift/2002-03-22-314/§10" data-name="§10" id="kapittel-3-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Valdansvarlig representant</span></h3><article class="legalP" id="kapittel-3-paragraf-3-ledd-1">Et hvert vald skal ha en representant som er ansvarlig for valdet, og som opptrer på vegne av jaktrettshaverene overfor kommunen eller villreinnemnda i saker som berører valdet. Vedkommende plikter innen 1. april å melde til kommunen eller villreinnemnda alle endringer som har skjedd med valdets grenser, eiendomsforhold og tellende areal/vannlengde i løpet av siste jaktår.</article></article><article class="legalArticle" data-lovdata-URL="LTI/forskrift/2002-03-22-314/§11" data-name="§11" id="kapittel-3-paragraf-4"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Godkjenning av vald</span></h3><article class="legalP" id="kapittel-3-paragraf-4-ledd-1">Kommunen godkjenner vald for jakt på elg, hjort, rådyr og bever. Villreinnemnda godkjenner vald for jakt på villrein. Godkjenning av nye vald skal skje innen 15. juni og gjelder inntil det skjer endringer av valdets grenser, eiendomsforhold eller tellende areal/vannlengde som er lagt til grunn for godkjenningen.</article><article class="legalP" id="kapittel-3-paragraf-4-ledd-2">Dersom det foreligger tvist om rettighetsforhold som har betydning for godkjenningen av et vald, kan kommunen eller villreinnemnda nekte godkjenning for den aktuelle del av valdet eller hele valdet inntil rettighetsforholdene er avklart.</article></article><article class="legalArticle" data-lovdata-URL="LTI/forskrift/2002-03-22-314/§12" data-name="§12" id="kapittel-3-paragraf-5"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Vald over kommune- og fylkesgrenser, regionalt samarbeid</span></h3><article class="legalP" id="kapittel-3-paragraf-5-ledd-1">Kommunene skal stimulere og legge til rette for samarbeid mellom jaktrettshavere. Der samarbeidet foregår over kommunegrenser og/eller fylkesgrenser, skal kommunene bidra til regional, bestandsrettet forvaltning ved godkjenning av vald og ved andre former for samarbeid.</article><article class="legalP" id="kapittel-3-paragraf-5-ledd-2">Søknad om godkjenning av vald som berører flere kommuner sendes den kommunen der det største tellende areal eller tellende vannlengde ligger. Slike vald godkjennes og forvaltes i samsvar med bestemmelser om minsteareal og jakttid som gjelder i denne kommunen. Denne kommunen tildeler fellingstillatelser og rapporterer fellingsresultatet til statistiske formål.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2002-03-22-314/KAPITTEL_4"><h2>Kapittel 4. Bestandsplan, fellingstillatelse og rapportering</h2><article class="legalArticle" data-lovdata-URL="LTI/forskrift/2002-03-22-314/§13" data-name="§13" id="kapittel-4-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Fellingstillatelsens gyldighet og fellesjaktavtaler</span></h3><article class="legalP" id="kapittel-4-paragraf-1-ledd-1">Godkjente vald tildeles fellingstillatelse uten årlig søknad. Kommunen utsteder og sender fellingstillatelse for elg, hjort, rådyr og bever til valdansvarlig representant. Villreinnemnda utsteder og sender fellingstillatelser og kontrollkort for villrein til valdansvarlig representant. Fellingstillatelse skal være sendt ut innen 15. juni. Fellingstillatelsen gjelder innen godkjent vald.</article><article class="legalP" id="kapittel-4-paragraf-1-ledd-2">For villreinjakt kan fellingstillatelse gitt til et vald benyttes på ett eller flere andre vald i villreinområdet i hele eller en nærmere angitt del av jaktperioden. Dette forutsetter skriftlig fellesjaktavtale mellom de aktuelle vald som viser hvilke vald og hvilke perioder avtalen gjelder for.</article></article><article class="legalArticle" data-lovdata-URL="LTI/forskrift/2002-03-22-314/§14" data-name="§14" id="kapittel-4-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Bestandsplan og fellingstillatelse</span></h3><article class="legalP" id="kapittel-4-paragraf-2-ledd-1">Kommunene og villreinnemndene skal stimulere og legge til rette for jaktrettshavernes bestandsplanlegging.</article><article class="legalP" id="kapittel-4-paragraf-2-ledd-2">Kommunene kan godkjenne en flerårig, maksimalt 5-årig, bestandsplan for vald godkjent for jakt etter elg og/eller hjort. Planen skal inneholde målsetting for bestandsutviklingen og plan for den årlige avskytningen i antall, fordelt på alder og kjønn. Planens målsetting skal ta hensyn til offentlige målsettinger for å bli godkjent. Når godkjent bestandsplan for vald foreligger skal kommunen gi en samlet fellingstillatelse for hele planperioden som valgfrie dyr.</article><article class="legalP" id="kapittel-4-paragraf-2-ledd-3">Villreinnemnda kan godkjenne en flerårig, maksimalt 5-årig, bestandsplan for villreinområdet dersom hele villreinområdet er organisert som ett vald. Når godkjent bestandsplan foreligger skal villreinnemnda gi en samlet fellingstillatelse for hele planperioden som valgfrie dyr.</article><article class="legalP" id="kapittel-4-paragraf-2-ledd-4">Ved fastsetting av nytt minsteareal i løpet av planperioden skal kommunen tildele ny fellingstillatelse. Ved vesentlige avvik fra godkjent bestandsplan, eller ved vesentlige uforutsette endringer i bestanden i området i løpet av planperioden, kan kommunen eller villreinnemnda vedta å trekke godkjenningen tilbake og tildele ny fellingstillatelse.</article></article><article class="legalArticle" data-lovdata-URL="LTI/forskrift/2002-03-22-314/§15" data-name="§15" id="kapittel-4-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Målrettet avskytning</span></h3><article class="legalP" id="kapittel-4-paragraf-3-ledd-1">Som alternativ til bestemmelsene i § 14 kan kommunen eller villreinnemnda pålegge målrettet avskytning ved å fordele fellingskvoten på et bestemt antall av definerte kjønns- og aldersgrupper. Fellingstillatelsen skal da være utfylt etter ett av følgende alternativer:<p class="leddfortsettelse">For elg:</p><ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-3-ledd-1-punkt-1"><article class="legalP" id="kapittel-4-paragraf-3-ledd-1-punkt-1-ledd-1">Kalv (1/2 år), voksne hunndyr (1 1/2 år og eldre), voksne hanndyr (1 1/2 år og eldre).</article></article></li><li data-li-identifier="b)" data-name="b)"><article class="listArticle" id="kapittel-4-paragraf-3-ledd-1-punkt-2"><article class="legalP" id="kapittel-4-paragraf-3-ledd-1-punkt-2-ledd-1">Kalv (1/2 år), voksne hanndyr (1 1/2 år og eldre), frie dyr.</article></article></li></ul><p class="leddfortsettelse">For hjort:</p><ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-3-ledd-1-punkt-3"><article class="legalP" id="kapittel-4-paragraf-3-ledd-1-punkt-3-ledd-1">Kalv (1/2 år), voksne hunndyr (1 1/2 år og eldre), voksne hanndyr (1 1/2 år og eldre).</article></article></li><li data-li-identifier="b)" data-name="b)"><article class="listArticle" id="kapittel-4-paragraf-3-ledd-1-punkt-4"><article class="legalP" id="kapittel-4-paragraf-3-ledd-1-punkt-4-ledd-1">Kalv (1/2 år), voksne hanndyr (1 1/2 år og eldre), frie dyr.</article></article></li></ul><p class="leddfortsettelse">For villrein:</p><ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-3-ledd-1-punkt-5"><article class="legalP" id="kapittel-4-paragraf-3-ledd-1-punkt-5-ledd-1">Kalv (1/2 år), simle (1 1/2 år og eldre), simle/ungdyr (simle 1 1/2 år og eldre eller bukk 1 1/2 år), frie dyr.</article></article></li></ul></article><article class="legalP" id="kapittel-4-paragraf-3-ledd-2">For alle artene gjelder at kalv kan felles i stedet for voksne dyr av begge kjønn. Kommunene kan ikke pålegge målrettet avskytning av rådyr og bever ved å fordele fellingskvoten på definerte kjønns- og aldersgrupper.</article></article><article class="legalArticle" data-lovdata-URL="LTI/forskrift/2002-03-22-314/§16" data-name="§16" id="kapittel-4-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Kontrollordninger for villreinjakt</span></h3><article class="legalP" id="kapittel-4-paragraf-4-ledd-1">For hver villrein som tillates felt sender villreinnemnda et kontrollkort til valdansvarlig representant. Kortet utformes av direktoratet og skal vise hva slags kategori dyr fellingstillatelsen gjelder for og hvilket vald fellingstillatelsen gjelder på. Kortet skal festes til det felte dyret. Felte dyr eller kjøtt skal være merket med riktig utfylt kontrollkort før transport fra fellingssted starter eller når det etterlates i terrenget over natten.</article><article class="legalP" id="kapittel-4-paragraf-4-ledd-2">Seinest 10 dager etter jaktas slutt skal valdansvarlig representant sende alle kort med utfylt fellingsresultat til villreinnemnda.</article></article><article class="legalArticle" data-lovdata-URL="LTI/forskrift/2002-03-22-314/§17" data-name="§17" id="kapittel-4-paragraf-5"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Rapportplikt</span></h3><article class="legalP" id="kapittel-4-paragraf-5-ledd-1">For bever, elg, hjort, rådyr og villrein skal valdansvarlig representant rapportere årlig fellingsresultat på fastsatt skjema til kommunen eller villreinnemnda innen 10 dager etter jaktas utløp. Kommunen og villreinnemnda skal innen 30 dager etter siste jaktdag rapportere dette for statistisk bruk.</article><article class="legalP" id="kapittel-4-paragraf-5-ledd-2">Direktoratet, fylkesmannen, kommunen og villreinnemnda kan hver for seg eller i fellesskap pålegge jegerne og/eller jaktrettshaverne å rapportere opplysninger om viltbestanden i sitt jaktfelt og å samle inn kjever, kjønnsorganer og lignende til analyse og bruk i forvaltningen.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2002-03-22-314/KAPITTEL_5"><h2>Kapittel 5. Klageadgang, straff, overgangsbestemmelser og ikrafttreden</h2><article class="legalArticle" data-lovdata-URL="LTI/forskrift/2002-03-22-314/§18" data-name="§18" id="kapittel-5-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Klageadgang</span></h3><article class="legalP" id="kapittel-5-paragraf-1-ledd-1">Enkeltvedtak fattet med hjemmel i denne forskrift kan påklages i samsvar med reglene i forvaltningsloven. Klageinstans for vedtak fattet av kommunen er fylkesmannen og klageinstans for vedtak fattet av villreinnemnda er direktoratet.</article></article><article class="legalArticle" data-lovdata-URL="LTI/forskrift/2002-03-22-314/§19" data-name="§19" id="kapittel-5-paragraf-2"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Dispensasjon</span></h3><article class="legalP" id="kapittel-5-paragraf-2-ledd-1">Direktoratet for naturforvaltning kan i særlige tilfeller dispensere fra bestemmelsene i denne forskrift.</article></article><article class="legalArticle" data-lovdata-URL="LTI/forskrift/2002-03-22-314/§20" data-name="§20" id="kapittel-5-paragraf-3"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Straff</span></h3><article class="legalP" id="kapittel-5-paragraf-3-ledd-1">Overtredelse av bestemmelser gitt i eller i medhold av denne forskrift straffes etter straffereglene i viltloven § 56.</article></article><article class="legalArticle" data-lovdata-URL="LTI/forskrift/2002-03-22-314/§21" data-name="§21" id="kapittel-5-paragraf-4"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Overgangsbestemmelser</span></h3><article class="legalP" id="kapittel-5-paragraf-4-ledd-1">Elgregionnemnder som er opprettet av Direktoratet for naturforvaltning med hjemmel i forskrift av 1. august 1989 nr. 788 om forvaltning av hjortevilt § 4, skal fungere ut inneværende kommunevalgperiode dvs. til og med 31. desember 2003.</article></article><article class="legalArticle" data-lovdata-URL="LTI/forskrift/2002-03-22-314/§22" data-name="§22" id="kapittel-5-paragraf-5"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Ikrafttreden</span></h3><article class="legalP" id="kapittel-5-paragraf-5-ledd-1">Forskriften trer i kraft 2. april 2002. Fra samme tidspunkt oppheves forskrift av 1. september 1997 nr. 999 om forvaltning av bever og forskrift av 1. august 1989 nr. 788 om forvaltning av hjortevilt.</article></article></section></main></body></html>