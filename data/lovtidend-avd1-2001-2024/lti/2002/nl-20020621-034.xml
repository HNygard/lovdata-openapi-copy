<!DOCTYPE html><html lang="no"><head><title>Lov om forbrukerkjøp (forbrukerkjøpsloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2002-06-21-34</dd><dt class="dokid">DokumentID</dt><dd class="dokid">LTI/lov/2002-06-21-34</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 6</dd><dt class="dateInForce">I kraft fra</dt><dd class="dateInForce">2002-07-01</dd><dt class="changesToDocuments">Endrer</dt><dd class="changesToDocuments"><ul><li>lov/1916-06-30-1</li><li>lov/1976-06-11-79</li><li>lov/1978-04-28-18</li><li>lov/1981-12-18-90</li><li>lov/1985-06-21-82</li><li>lov/1988-05-13-27</li><li>lov/1989-06-16-63</li><li>lov/1992-07-03-93</li><li>lov/1997-06-13-43</li><li>lov/2000-12-21-105</li></ul></dd><dt class="dateOfPublication">Kunngjort</dt><dd class="dateOfPublication">2002-06-21</dd><dt class="journalNumber">Journalnummer</dt><dd class="journalNumber">2002-0574</dd><dt class="titleShort">Korttittel</dt><dd class="titleShort">Forbrukerkjøpsloven</dd><dt class="title">Tittel</dt><dd class="title">Lov om forbrukerkjøp (forbrukerkjøpsloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.44 (2001–2002), Innst.O.nr.69 (2001–2002) og Besl.O.nr.67 (2001–2002). Odels- og lagtingsvedtak hhv. 10. og 17. juni 2002. Fremmet av Justis- og politidepartementet. Jf. EØS-avtalen vedlegg XIX nr. 7e (direktiv 1999/44/EF) om visse sider ved forbrukerkjøp og tilknyttede garantier.</dd><dt class="refid">RefID</dt><dd class="refid">lov/2002-06-21-34</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om forbrukerkjøp (forbrukerkjøpsloven).<ul class="tocSubUl"><li>Kapittel 1 Innledende bestemmelser<ul class="tocSubUl"><li>§ 1. Alminnelig virkeområde</li><li>§ 2. Lovens anvendelse i noen særlige forhold</li><li>§ 3. Ufravikelighet. Lovvalg</li><li>§ 4. Risikoen for sending av meldinger</li></ul></li><li>Kapittel 2 Leveringen mv.<ul class="tocSubUl"><li>§ 5. Leveringsstedet</li><li>§ 6. Leveringstiden</li><li>§ 7. Leveringen</li><li>§ 8. Tilleggsplikter ved sendekjøp</li><li>§ 9. Selgerens tilbakeholdsrett</li><li>§ 10. Ansvar for kostnader</li><li>§ 11. Avkastning av tingen</li><li>§ 12. Aksjer. Rentebærende fordringer</li></ul></li><li>Kapittel 3 Risikoen for tingen<ul class="tocSubUl"><li>§ 13. Hva risikoen innebærer</li><li>§ 14. Risikoens overgang</li></ul></li><li>Kapittel 4 Tingens egenskaper, mangler mv.<ul class="tocSubUl"><li>§ 15. Tingens egenskaper</li><li>§ 16. Mangel</li><li>§ 17. Ting solgt «som den er». Auksjonssalg</li><li>§ 18. Tidspunktet for bedømmelsen av om det foreligger en mangel</li></ul></li><li>Kapittel 5 Forsinkelse. Forbrukerens krav som følge av forsinket levering<ul class="tocSubUl"><li>§ 19. Forbrukerens krav ved forsinkelse</li><li>§ 20. Tilbakeholdsrett</li><li>§ 21. Rett til oppfyllelse</li><li>§ 22. Forespørsel</li><li>§ 23. Heving</li><li>§ 24. Erstatning</li><li>§ 25. Opplysningsplikt om hindring</li></ul></li><li>Kapittel 6 Forbrukerens krav som følge av mangler ved salgsgjenstanden<ul class="tocSubUl"><li>§ 26. Forbrukerens krav ved mangler</li><li>§ 27. Reklamasjon</li><li>§ 28. Tilbakeholdsrett</li><li>§ 29. Retting og omlevering (avhjelp)</li><li>§ 30. Gjennomføring av avhjelp</li><li>§ 31. Prisavslag</li><li>§ 32. Heving</li><li>§ 33. Erstatning</li><li>§ 34. Produktskader</li><li>§ 35. Krav mot tidligere salgsledd mv.</li><li>§ 36. Ansvar for opplysninger etter § 16 annet ledd</li></ul></li><li>Kapittel 7 Forbrukerens plikter<ul class="tocSubUl"><li>§ 37. Kjøpesummens størrelse</li><li>§ 38. Tidspunktet for betaling. Tilbakeholdsrett</li><li>§ 39. Sted for betaling</li><li>§ 40. Forbrukerens medvirkning ved oppfyllelse av kjøpet</li></ul></li><li>Kapittel 8 Avbestilling og retur<ul class="tocSubUl"><li>§ 41. Avbestilling før levering</li><li>§ 42. Retur etter levering</li></ul></li><li>Kapittel 9 Selgerens krav ved kontraktsbrudd fra forbrukerens side<ul class="tocSubUl"><li>§ 43. Selgerens krav</li><li>§ 44. Rett til å kreve oppfyllelse</li><li>§ 45. Heving</li><li>§ 46. Erstatning. Rente</li><li>§ 47. Opplysningsplikt om hindring</li><li>§ 48. Spesifikasjon</li></ul></li><li>Kapittel 10 Fellesregler om heving og omlevering<ul class="tocSubUl"><li>§ 49. Virkninger av heving og omlevering</li><li>§ 50. Avkastning og rente ved tilbakeføring</li><li>§ 51. Tap av krav på heving og omlevering</li></ul></li><li>Kapittel 11 Fellesregler om erstatning<ul class="tocSubUl"><li>§ 52. Erstatningens omfang</li><li>§ 53. Beregning av prisforskjell ved heving</li><li>§ 54. Plikt til å begrense tapet. Lemping av ansvaret</li></ul></li><li>Kapittel 12 Forskjellige bestemmelser<ul class="tocSubUl"><li>§ 55. Forventet kontraktsbrudd</li><li>§ 56. Insolvensbehandling</li><li>§ 57. Kontraktsbrudd ved del av tingen</li><li>§ 58. Forbrukerens hevingsrett når det skal leveres etter hvert</li><li>§ 59. Selgerens hevingsrett når det skal leveres etter hvert</li><li>§ 60. Omsorg for tingen</li><li>§ 61. Særlig forbrukerbegrep i visse internasjonale kjøp</li></ul></li><li>Kapittel 13 Ikrafttredelse og endringer i andre lover<ul class="tocSubUl"><li>§ 62. Ikrafttredelse</li><li>§ 63. Endringer i andre lover<ul class="tocSubUl"><li>§ 84. Vilkår for krav mot tidligere salgsledd</li><li>§ 99. Erstatning</li></ul></li></ul></li></ul></li></ul></dd></dl></header><main class="documentBody" data-lovdata-URL="LTI/lov/2002-06-21-34" id="dokument"><h1>Lov om forbrukerkjøp (forbrukerkjøpsloven).</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov av 30. juni 1916 nr. 1 om kommisjon (kommisjonsloven).</article></article></li><li data-li-identifier="2." data-name="2."><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov av 11. juni 1976 nr. 79 om kontroll med produkter og forbrukertjenester (produktkontrolloven).</article></article></li><li data-li-identifier="3." data-name="3."><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov av 28. april 1978 nr. 18 om behandling av forbrukertvister.</article></article></li><li data-li-identifier="4." data-name="4."><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov av 18. desember 1981 nr. 90 om merking av forbruksvarer m.v.</article></article></li><li data-li-identifier="5." data-name="5."><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov av 21. juni 1985 nr. 82 om kredittkjøp m.m.</article></article></li><li data-li-identifier="6." data-name="6."><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov av 13. mai 1988 nr. 27 om kjøp.</article></article></li><li data-li-identifier="7." data-name="7."><article class="listArticle" data-text-size="small" id="punkt-7"><article class="legalP" id="punkt-7-ledd-1">Lov av 16. juni 1989 nr. 63 om håndverkertjenester m.m. for forbrukere.</article></article></li><li data-li-identifier="8." data-name="8."><article class="listArticle" data-text-size="small" id="punkt-8"><article class="legalP" id="punkt-8-ledd-1">Lov av 3. juli 1992 nr. 93 om avhending av fast eigedom (avhendingslova).</article></article></li><li data-li-identifier="9." data-name="9."><article class="listArticle" data-text-size="small" id="punkt-9"><article class="legalP" id="punkt-9-ledd-1">Lov av 13. juni 1997 nr. 43 om avtalar med forbrukar om oppføring av ny bustad m.m. (bustadoppføringslova).</article></article></li><li data-li-identifier="10." data-name="10."><article class="listArticle" data-text-size="small" id="punkt-10"><article class="legalP" id="punkt-10-ledd-1">Lov av 21. desember 2000 nr. 105 om opplysningsplikt og angrerett mv. ved fjernsalg og salg utenfor fast utsalgssted (angrerettloven).</article></article></li></ul></article><section class="section" data-name="kap1" id="kapittel-1" data-lovdata-URL="LTI/lov/2002-06-21-34/KAPITTEL_1"><h2>Kapittel 1 Innledende bestemmelser</h2><article class="legalArticle" data-lovdata-URL="LTI/lov/2002-06-21-34/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Alminnelig virkeområde</span></h3><article class="legalP" id="kapittel-1-paragraf-1-ledd-1">Loven gjelder forbrukerkjøp, hvis ikke noe annet er fastsatt i lov.</article><article class="legalP" id="kapittel-1-paragraf-1-ledd-2">Med forbrukerkjøp menes salg av ting til en forbruker når selgeren eller selgerens representant opptrer i næringsvirksomhet.</article><article class="legalP" id="kapittel-1-paragraf-1-ledd-3">Med forbruker menes en fysisk person som ikke hovedsakelig handler som ledd i næringsvirksomhet.</article><article class="legalP" id="kapittel-1-paragraf-1-ledd-4">Representant som opptrer i næringsvirksomhet er solidarisk ansvarlig med selgeren for dennes forpliktelser dersom ikke forbrukeren blir gjort uttrykkelig oppmerksom på at representanten bare opptrer som mellommann og ikke er solidarisk ansvarlig med selgeren. Ansvaret gjelder ikke når selgeren selv opptrer i næringsvirksomhet.</article><article class="legalP" id="kapittel-1-paragraf-1-ledd-5">Loven gjelder bytte av ting så langt den passer.</article></article><article class="legalArticle" data-lovdata-URL="LTI/lov/2002-06-21-34/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Lovens anvendelse i noen særlige forhold</span></h3><article class="legalP" id="kapittel-1-paragraf-2-ledd-1">Loven gjelder for<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">bestilling av ting som skal tilvirkes (tilvirkningskjøp)</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">levering av vann</article></article></li><li data-li-identifier="c)" data-name="c)"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1">kjøp av fordringer eller rettigheter.</article></article></li></ul></article><article class="legalP" id="kapittel-1-paragraf-2-ledd-2">Loven gjelder ikke for<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-2-punkt-1"><article class="legalP" id="kapittel-1-paragraf-2-ledd-2-punkt-1-ledd-1">kjøp av fast eiendom</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-2-punkt-2"><article class="legalP" id="kapittel-1-paragraf-2-ledd-2-punkt-2-ledd-1">avtale om oppføring av bygning eller annet anlegg på fast eiendom</article></article></li><li data-li-identifier="c)" data-name="c)"><article class="listArticle" id="kapittel-1-paragraf-2-ledd-2-punkt-3"><article class="legalP" id="kapittel-1-paragraf-2-ledd-2-punkt-3-ledd-1">levering av elektrisk strøm</article></article></li><li data-li-identifier="d)" data-name="d)"><article class="listArticle" id="kapittel-1-paragraf-2-ledd-2-punkt-4"><article class="legalP" id="kapittel-1-paragraf-2-ledd-2-punkt-4-ledd-1">avtale som pålegger den part som skal levere tingen, også å utføre et arbeid eller annen tjeneste, dersom dette utgjør den overveiende del av hans eller hennes forpliktelser.</article></article></li></ul></article></article><article class="legalArticle" data-lovdata-URL="LTI/lov/2002-06-21-34/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Ufravikelighet. Lovvalg</span></h3><article class="legalP" id="kapittel-1-paragraf-3-ledd-1">Det kan ikke avtales eller gjøres gjeldende vilkår som er ugunstigere for forbrukeren enn det som følger av loven her.</article><article class="legalP" id="kapittel-1-paragraf-3-ledd-2">Det kan ikke avtales at rettsreglene i en stat utenfor EØS skal anvendes på en kjøpsavtale som har nær tilknytning til EØS-statenes territorium, dersom forbrukeren ved dette får en dårligere beskyttelse enn etter loven her.</article></article><article class="legalArticle" data-lovdata-URL="LTI/lov/2002-06-21-34/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Risikoen for sending av meldinger</span></h3><article class="legalP" id="kapittel-1-paragraf-4-ledd-1">Dersom en part gir melding i samsvar med loven og sender den på en måte som er forsvarlig etter forholdene, og ikke annet fremgår, kan avsenderen gjøre gjeldende at meldingen er gitt i tide, selv om det oppstår forsinkelse eller feil under fremsendingen eller meldingen ikke når frem til den andre parten.</article></article></section><section class="section" data-name="kap2" id="kapittel-2" data-lovdata-URL="LTI/lov/2002-06-21-34/KAPITTEL_2"><h2>Kapittel 2 Leveringen mv.</h2><article class="legalArticle" data-lovdata-URL="LTI/lov/2002-06-21-34/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Leveringsstedet</span></h3><article class="legalP" id="kapittel-2-paragraf-1-ledd-1">Tingen skal holdes klar for henting på det stedet der selgeren hadde sitt forretningssted da kjøpet ble inngått. Hvis kjøpet ble inngått uten tilknytning til selgerens forretningssted, skal tingen leveres hos forbrukeren.</article><article class="legalP" id="kapittel-2-paragraf-1-ledd-2">Dersom selgeren har mer enn ett forretningssted, legges det forretningsstedet til grunn som har nærmest tilknytning til kjøpet, med hensyn til slike forhold som partene forutsatte på den tid da kjøpet ble inngått.</article><article class="legalP" id="kapittel-2-paragraf-1-ledd-3">Partene kan avtale et annet leveringssted.</article></article><article class="legalArticle" data-lovdata-URL="LTI/lov/2002-06-21-34/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Leveringstiden</span></h3><article class="legalP" id="kapittel-2-paragraf-2-ledd-1">Tingen skal leveres innen rimelig tid etter kjøpet, hvis ikke noe annet er avtalt.</article><article class="legalP" id="kapittel-2-paragraf-2-ledd-2">Er det avtalt et tidsrom for levering, har selgeren rett til å velge tidspunktet om forholdene ikke viser at valget er forbrukerens.</article><article class="legalP" id="kapittel-2-paragraf-2-ledd-3">Har selgeren ved hentekjøp rett til å velge tidspunktet for levering, skal han eller hun i tide gi forbrukeren melding om når tingen kan hentes.</article></article><article class="legalArticle" data-lovdata-URL="LTI/lov/2002-06-21-34/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Leveringen</span></h3><article class="legalP" id="kapittel-2-paragraf-3-ledd-1">Levering skjer når tingen overtas av forbrukeren.</article></article><article class="legalArticle" data-lovdata-URL="LTI/lov/2002-06-21-34/§8" data-name="§8" id="kapittel-2-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Tilleggsplikter ved sendekjøp</span></h3><article class="legalP" id="kapittel-2-paragraf-4-ledd-1">Skal selgeren sørge for at tingen blir sendt, plikter han eller hun å inngå de avtaler som trengs for å få tingen transportert til bestemmelsesstedet på egnet måte og på vanlige vilkår for slik transport.</article><article class="legalP" id="kapittel-2-paragraf-4-ledd-2">Skal ikke selgeren tegne transportforsikring for tingen, må han eller hun når forbrukeren ber om det, gi de opplysninger som forbrukeren trenger for å kunne tegne forsikring.</article><article class="legalP" id="kapittel-2-paragraf-4-ledd-3">Dersom selgeren leverer tingen til en fraktfører uten at det ved merking, i transportdokument eller på annen måte tydelig fremgår at den skal til forbrukeren, må selgeren gi forbrukeren slik melding som gjør det klart hva forbrukeren skal motta.</article></article><article class="legalArticle" data-lovdata-URL="LTI/lov/2002-06-21-34/§9" data-name="§9" id="kapittel-2-paragraf-5"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Selgerens tilbakeholdsrett</span></h3><article class="legalP" id="kapittel-2-paragraf-5-ledd-1">Selgeren har ikke plikt til å overgi tingen, overlevere dokument, eller på annen måte overføre rådigheten over tingen, uten at kjøpesummen betales samtidig. Dette gjelder likevel ikke hvis selgeren har gitt forbrukeren kreditt.</article><article class="legalP" id="kapittel-2-paragraf-5-ledd-2">Skal selgeren sende tingen til et annet sted, kan han eller hun likevel ikke la være å sende den, men selgeren kan hindre at forbrukeren får rådigheten før kjøpesummen betales.</article></article><article class="legalArticle" data-lovdata-URL="LTI/lov/2002-06-21-34/§10" data-name="§10" id="kapittel-2-paragraf-6"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Ansvar for kostnader</span></h3><article class="legalP" id="kapittel-2-paragraf-6-ledd-1">Selgeren bærer kostnadene med tingen til den er levert. Denne paragrafen gjelder ikke kostnader ved at leveringen blir forsinket som følge av forhold på forbrukerens side.</article><article class="legalP" id="kapittel-2-paragraf-6-ledd-2">Når tingen skal sendes til forbrukeren, kan det avtales at kostnader som følger av sendingen, skal betales av forbrukeren i tillegg til kjøpesummen.</article></article><article class="legalArticle" data-lovdata-URL="LTI/lov/2002-06-21-34/§11" data-name="§11" id="kapittel-2-paragraf-7"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Avkastning av tingen</span></h3><article class="legalP" id="kapittel-2-paragraf-7-ledd-1">Avkastning som tingen gir før den avtalte leveringstiden tilfaller selgeren, når det ikke var grunn til å regne med at den ville falle senere. Avkastning som tingen gir etter den avtalte leveringstiden tilfaller forbrukeren, når det ikke var grunn til å regne med at den ville falle tidligere.</article><article class="legalP" id="kapittel-2-paragraf-7-ledd-2">Partene kan avtale en annen ordning.</article></article><article class="legalArticle" data-lovdata-URL="LTI/lov/2002-06-21-34/§12" data-name="§12" id="kapittel-2-paragraf-8"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Aksjer. Rentebærende fordringer</span></h3><article class="legalP" id="kapittel-2-paragraf-8-ledd-1">Kjøp av en aksje omfatter det utbyttet som ikke var forfalt før kjøpet. Det samme gjelder rett til å tegne nye aksjer når retten ikke kunne nyttes før kjøpet.</article><article class="legalP" id="kapittel-2-paragraf-8-ledd-2">Kjøp av en rentebærende fordring omfatter de renter som er påløpt, men ikke forfalt ved den avtalte leveringstiden. Motverdien av slike renter skal betales som tillegg til kjøpesummen når ikke fordringen er solgt som usikker.</article><article class="legalP" id="kapittel-2-paragraf-8-ledd-3">Partene kan avtale en annen ordning.</article></article></section><section class="section" data-name="kap3" id="kapittel-3" data-lovdata-URL="LTI/lov/2002-06-21-34/KAPITTEL_3"><h2>Kapittel 3 Risikoen for tingen</h2><article class="legalArticle" data-lovdata-URL="LTI/lov/2002-06-21-34/§13" data-name="§13" id="kapittel-3-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Hva risikoen innebærer</span></h3><article class="legalP" id="kapittel-3-paragraf-1-ledd-1">Når risikoen for tingen er gått over på forbrukeren, faller ikke forbrukerens plikt til å betale kjøpesummen bort ved at tingen deretter går tapt, skades eller minskes som følge av en hendelse som ikke beror på selgeren.</article></article><article class="legalArticle" data-lovdata-URL="LTI/lov/2002-06-21-34/§14" data-name="§14" id="kapittel-3-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Risikoens overgang</span></h3><article class="legalP" id="kapittel-3-paragraf-2-ledd-1">Risikoen går over på forbrukeren når tingen er levert i samsvar med § 7. Hvis leveringstiden er kommet og forbrukeren unnlater å overta en ting som er stilt til hans eller hennes rådighet, har forbrukeren likevel risikoen for tap eller skade som skyldes egenskaper ved tingen selv, for eksempel forråtnelse.</article><article class="legalP" id="kapittel-3-paragraf-2-ledd-2">Skal forbrukeren hente tingen på et annet sted enn hos selgeren, går risikoen over når leveringstiden er inne og forbrukeren er kjent med at tingen er stilt til hans eller hennes rådighet på leveringsstedet.</article><article class="legalP" id="kapittel-3-paragraf-2-ledd-3">Risikoen går ikke over på forbrukeren før det ved merking, transportdokument eller på annen måte er gjort klart at tingen er tiltenkt forbrukeren.</article><article class="legalP" id="kapittel-3-paragraf-2-ledd-4">Er en ting kjøpt og levert på prøve eller for øvrig med rett til tilbakelevering, har forbrukeren risikoen for tingen inntil den igjen er overtatt av selgeren. Dette gjelder likevel ikke når forbrukeren har rett til å levere tingen tilbake etter angrerettloven eller tilsvarende angrefrist etter avtale om forbrukerkjøp.</article></article></section><section class="section" data-name="kap4" id="kapittel-4" data-lovdata-URL="LTI/lov/2002-06-21-34/KAPITTEL_4"><h2>Kapittel 4 Tingens egenskaper, mangler mv.</h2><article class="legalArticle" data-lovdata-URL="LTI/lov/2002-06-21-34/§15" data-name="§15" id="kapittel-4-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Tingens egenskaper</span></h3><article class="legalP" id="kapittel-4-paragraf-1-ledd-1">Tingen skal være i samsvar med de krav til art, mengde, kvalitet, andre egenskaper og innpakning som følger av avtalen.</article><article class="legalP" id="kapittel-4-paragraf-1-ledd-2">Hvis det ikke følger noe annet av avtalen, skal tingen<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-1-ledd-2-punkt-1"><article class="legalP" id="kapittel-4-paragraf-1-ledd-2-punkt-1-ledd-1">passe for de formål som tilsvarende ting vanligvis brukes til</article></article></li><li data-li-identifier="b)" data-name="b)"><article class="listArticle" id="kapittel-4-paragraf-1-ledd-2-punkt-2"><article class="legalP" id="kapittel-4-paragraf-1-ledd-2-punkt-2-ledd-1">svare til det som forbrukeren har grunn til å forvente ved kjøp av en slik ting når det gjelder holdbarhet og andre egenskaper</article></article></li><li data-li-identifier="c)" data-name="c)"><article class="listArticle" id="kapittel-4-paragraf-1-ledd-2-punkt-3"><article class="legalP" id="kapittel-4-paragraf-1-ledd-2-punkt-3-ledd-1">passe for et bestemt formål som selgeren var eller måtte være kjent med da kjøpet ble inngått, hvis selgeren har akseptert dette formålet eller forbrukeren ellers har hatt rimelig grunn til å bygge på selgerens sakkunnskap og vurdering</article></article></li><li data-li-identifier="d)" data-name="d)"><article class="listArticle" id="kapittel-4-paragraf-1-ledd-2-punkt-4"><article class="legalP" id="kapittel-4-paragraf-1-ledd-2-punkt-4-ledd-1">ha egenskaper som selgeren har vist til ved å legge frem en prøve eller modell</article></article></li><li data-li-identifier="e)" data-name="e)"><article class="listArticle" id="kapittel-4-paragraf-1-ledd-2-punkt-5"><article class="legalP" id="kapittel-4-paragraf-1-ledd-2-punkt-5-ledd-1">være pakket på vanlig eller annen forsvarlig måte som trengs for å bevare og beskytte tingen</article></article></li><li data-li-identifier="f)" data-name="f)"><article class="listArticle" id="kapittel-4-paragraf-1-ledd-2-punkt-6"><article class="legalP" id="kapittel-4-paragraf-1-ledd-2-punkt-6-ledd-1">være i samsvar med offentligrettslige krav som stilles i lovgivningen eller offentlig vedtak i medhold av lov på den tid kjøpet inngås, hvis ikke forbrukeren har til hensikt å anvende tingen på en slik måte at kravet er uten betydning</article></article></li><li data-li-identifier="g)" data-name="g)"><article class="listArticle" id="kapittel-4-paragraf-1-ledd-2-punkt-7"><article class="legalP" id="kapittel-4-paragraf-1-ledd-2-punkt-7-ledd-1">være fri tredjepersons rett i tingen, for eksempel eiendomsrett eller panterett. Likeså skal tingen være fri tredjepersons krav på å ha rett i tingen når dette bestrides, unntatt når kravet er klart ugrunnet.</article></article></li></ul></article></article><article class="legalArticle" data-lovdata-URL="LTI/lov/2002-06-21-34/§16" data-name="§16" id="kapittel-4-paragraf-2"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Mangel</span></h3><article class="legalP" id="kapittel-4-paragraf-2-ledd-1">Tingen har en mangel dersom<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">den ikke er i samsvar med ett eller flere av kravene i § 15</article></article></li><li data-li-identifier="b)" data-name="b)"><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1">selgeren ved kjøpet har forsømt å opplyse om forhold ved tingen eller dens bruk som han eller hun burde kjenne til, og som forbrukeren hadde grunn til å regne med å få, dersom unnlatelsen kan antas å ha virket inn på kjøpet</article></article></li><li data-li-identifier="c)" data-name="c)"><article class="listArticle" id="kapittel-4-paragraf-2-ledd-1-punkt-3"><article class="legalP" id="kapittel-4-paragraf-2-ledd-1-punkt-3-ledd-1">den ikke svarer til opplysninger som selgeren i sin markedsføring eller ellers har gitt om tingen eller dens bruk, dersom selgeren ikke viser at opplysningene før kjøpet er rettet på en tydelig måte, eller at de ikke kan ha innvirket på kjøpet</article></article></li><li data-li-identifier="d)" data-name="d)"><article class="listArticle" id="kapittel-4-paragraf-2-ledd-1-punkt-4"><article class="legalP" id="kapittel-4-paragraf-2-ledd-1-punkt-4-ledd-1">nødvendige opplysninger om installering, montering, bruk, stell og oppbevaring ikke følger med tingen.</article></article></li></ul></article><article class="legalP" id="kapittel-4-paragraf-2-ledd-2">Første ledd bokstav c gjelder tilsvarende for opplysninger noen annen enn selgeren har gitt på tingens innpakning, i annonse eller annen markedsføring på vegne av selgeren eller tidligere salgsledd.</article><article class="legalP" id="kapittel-4-paragraf-2-ledd-3">Forbrukeren kan ikke gjøre gjeldende som en mangel noe han eller hun kjente eller måtte kjenne til ved kjøpet.</article><article class="legalP" id="kapittel-4-paragraf-2-ledd-4">Forbrukeren kan ikke gjøre gjeldende som en mangel noe som har sin årsak i materialer som er levert av forbrukeren. Dette gjelder likevel ikke dersom selgeren på grunn av materialenes uegnethet burde ha frarådet bruken av dem.</article></article><article class="legalArticle" data-lovdata-URL="LTI/lov/2002-06-21-34/§17" data-name="§17" id="kapittel-4-paragraf-3"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Ting solgt «som den er». Auksjonssalg</span></h3><article class="legalP" id="kapittel-4-paragraf-3-ledd-1">Selv om tingen er solgt «som den er» eller med lignende alminnelig forbehold, foreligger det en mangel<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-3-ledd-1-punkt-1"><article class="legalP" id="kapittel-4-paragraf-3-ledd-1-punkt-1-ledd-1">når tingen er i dårligere stand enn forbrukeren med rimelighet hadde grunn til å forvente på bakgrunn av forbeholdet, kjøpesummens størrelse og forholdene ellers, eller</article></article></li><li data-li-identifier="b)" data-name="b)"><article class="listArticle" id="kapittel-4-paragraf-3-ledd-1-punkt-2"><article class="legalP" id="kapittel-4-paragraf-3-ledd-1-punkt-2-ledd-1">når det foreligger forhold som nevnt i § 16 første ledd bokstav b eller c.</article></article></li></ul></article><article class="legalP" id="kapittel-4-paragraf-3-ledd-2">Selges brukte ting på auksjon hvor forbrukeren har anledning til å være til stede, gjelder reglene i første ledd tilsvarende så langt de passer.</article></article><article class="legalArticle" data-lovdata-URL="LTI/lov/2002-06-21-34/§18" data-name="§18" id="kapittel-4-paragraf-4"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Tidspunktet for bedømmelsen av om det foreligger en mangel</span></h3><article class="legalP" id="kapittel-4-paragraf-4-ledd-1">Ved bedømmelse av om tingen har en mangel, skal det tidspunktet da risikoen går over på forbrukeren, legges til grunn, selv om mangelen først viser seg senere.</article><article class="legalP" id="kapittel-4-paragraf-4-ledd-2">Hvis ikke noe annet bevises, skal en mangel som viser seg innen seks måneder etter risikoens overgang, formodes å ha eksistert ved risikoens overgang. Dette gjelder likevel ikke dersom formodningen er uforenlig med varens eller mangelens art.</article><article class="legalP" id="kapittel-4-paragraf-4-ledd-3">Selgeren svarer også for en mangel som oppstår senere, dersom den skyldes kontraktsbrudd fra hans eller hennes side. Det samme gjelder dersom selgeren ved garanti eller på annen måte har påtatt seg ansvar for at tingen vil ha angitte egenskaper eller være egnet til vanlig bruk eller en særlig bruksmåte i et tidsrom etter leveringen. En garanti er rettslig bindende for garantigiveren på de vilkår som er fastsatt i garantierklæringen og i tilknyttet reklame.</article></article></section><section class="section" data-name="kap5" id="kapittel-5" data-lovdata-URL="LTI/lov/2002-06-21-34/KAPITTEL_5"><h2>Kapittel 5 Forsinkelse. Forbrukerens krav som følge av forsinket levering</h2><article class="legalArticle" data-lovdata-URL="LTI/lov/2002-06-21-34/§19" data-name="§19" id="kapittel-5-paragraf-1"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Forbrukerens krav ved forsinkelse</span></h3><article class="legalP" id="kapittel-5-paragraf-1-ledd-1">Dersom tingen ikke blir levert eller blir levert for sent og dette ikke skyldes forbrukeren eller forhold på forbrukerens side (forsinkelse), kan forbrukeren<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-1-ledd-1-punkt-1"><article class="legalP" id="kapittel-5-paragraf-1-ledd-1-punkt-1-ledd-1">holde kjøpesummen tilbake etter § 20</article></article></li><li data-li-identifier="b)" data-name="b)"><article class="listArticle" id="kapittel-5-paragraf-1-ledd-1-punkt-2"><article class="legalP" id="kapittel-5-paragraf-1-ledd-1-punkt-2-ledd-1">kreve oppfyllelse etter § 21</article></article></li><li data-li-identifier="c)" data-name="c)"><article class="listArticle" id="kapittel-5-paragraf-1-ledd-1-punkt-3"><article class="legalP" id="kapittel-5-paragraf-1-ledd-1-punkt-3-ledd-1">kreve heving etter § 23</article></article></li><li data-li-identifier="d)" data-name="d)"><article class="listArticle" id="kapittel-5-paragraf-1-ledd-1-punkt-4"><article class="legalP" id="kapittel-5-paragraf-1-ledd-1-punkt-4-ledd-1">kreve erstatning etter § 24.</article></article></li></ul></article><article class="legalP" id="kapittel-5-paragraf-1-ledd-2">Forbrukerens rett til erstatning faller ikke bort ved at han eller hun gjør gjeldende andre krav, eller ved at disse ikke kan gjøres gjeldende.</article><article class="legalP" id="kapittel-5-paragraf-1-ledd-3">Dersom selgeren ikke i tide oppfyller sine plikter ellers etter kjøpet, gjelder bestemmelsene om forsinkelse tilsvarende så langt de passer, likevel ikke § 23 tredje og fjerde ledd. Partene kan avtale en annen løsning.</article></article><article class="legalArticle" data-lovdata-URL="LTI/lov/2002-06-21-34/§20" data-name="§20" id="kapittel-5-paragraf-2"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Tilbakeholdsrett</span></h3><article class="legalP" id="kapittel-5-paragraf-2-ledd-1">Forbrukeren kan holde tilbake betalingen for å dekke krav som følge av selgerens forsinkelse, men ikke åpenbart mer enn det som vil gi betryggende sikkerhet for kravet.</article></article><article class="legalArticle" data-lovdata-URL="LTI/lov/2002-06-21-34/§21" data-name="§21" id="kapittel-5-paragraf-3"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Rett til oppfyllelse</span></h3><article class="legalP" id="kapittel-5-paragraf-3-ledd-1">Er leveringstiden kommet uten at tingen er levert, kan forbrukeren likevel fastholde kjøpet og kreve oppfyllelse.</article><article class="legalP" id="kapittel-5-paragraf-3-ledd-2">Dette gjelder ikke om det foreligger en hindring som selgeren ikke kan overvinne, eller om en oppfyllelse vil medføre en så stor ulempe eller kostnad for selgeren at det står i vesentlig misforhold til forbrukerens interesse i at selgeren oppfyller. Faller vanskene bort innen rimelig tid, kan forbrukeren kreve oppfyllelse.</article><article class="legalP" id="kapittel-5-paragraf-3-ledd-3">Forbrukeren taper sin rett til å kreve oppfyllelse om han eller hun venter urimelig lenge med å fremme kravet.</article></article><article class="legalArticle" data-lovdata-URL="LTI/lov/2002-06-21-34/§22" data-name="§22" id="kapittel-5-paragraf-4"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Forespørsel</span></h3><article class="legalP" id="kapittel-5-paragraf-4-ledd-1">Dersom selgeren spør om forbrukeren vil motta levering tross forsinkelsen eller underretter forbrukeren om at tingen vil bli levert innen en angitt tid, men forbrukeren ikke svarer innen rimelig tid etter at han eller hun har fått meldingen, kan forbrukeren ikke heve om oppfyllelse skjer innen den tid som er angitt.</article></article><article class="legalArticle" data-lovdata-URL="LTI/lov/2002-06-21-34/§23" data-name="§23" id="kapittel-5-paragraf-5"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Heving</span></h3><article class="legalP" id="kapittel-5-paragraf-5-ledd-1">Forbrukeren kan heve kjøpet når forsinkelsen er vesentlig. Er tingen levert, må kravet om heving gjøres gjeldende innen rimelig tid etter at forbrukeren fikk vite om leveringen.</article><article class="legalP" id="kapittel-5-paragraf-5-ledd-2">Ved vurderingen av om forsinkelsen er vesentlig, skal det særlig legges vekt på forsinkelsens betydning for forbrukeren. Det skal blant annet tas hensyn til hvilken type ting kjøpet gjelder, og om levering skulle skje til en bestemt tid.</article><article class="legalP" id="kapittel-5-paragraf-5-ledd-3">Kjøpet kan også heves dersom selgeren ikke leverer innen en rimelig tilleggsfrist for oppfyllelse som forbrukeren har fastsatt. Mens tilleggsfristen løper, kan ikke forbrukeren heve, med mindre selgeren har sagt at han eller hun ikke vil oppfylle innen fristen.</article><article class="legalP" id="kapittel-5-paragraf-5-ledd-4">Gjelder kjøpet en ting som skal tilvirkes særskilt for forbrukeren etter forbrukerens oppgaver eller ønsker, og kan selgeren derfor ikke uten vesentlig tap disponere tingen på annen måte, kan forbrukeren bare heve dersom forsinkelsen medfører at formålet med kjøpet blir vesentlig forfeilet.</article></article><article class="legalArticle" data-lovdata-URL="LTI/lov/2002-06-21-34/§24" data-name="§24" id="kapittel-5-paragraf-6"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Erstatning</span></h3><article class="legalP" id="kapittel-5-paragraf-6-ledd-1">Forbrukeren kan kreve erstatning for tap han eller hun lider som følge av forsinkelse fra selgerens side.</article><article class="legalP" id="kapittel-5-paragraf-6-ledd-2">Dette gjelder likevel ikke så langt selgeren godtgjør at forsinkelsen skyldes hindring utenfor hans eller hennes kontroll, som selgeren ikke med rimelighet kunne ventes å ha tatt i betraktning på avtaletiden eller å unngå eller overvinne følgene av.</article><article class="legalP" id="kapittel-5-paragraf-6-ledd-3">Beror forsinkelsen på en tredjeperson som selgeren har gitt i oppdrag helt eller delvis å oppfylle kjøpet, er selgeren fri for ansvar bare om også tredjepersonen ville være fritatt etter regelen i annet ledd. Det samme gjelder om forsinkelsen beror på en leverandør som selgeren har brukt, eller på noen annen i tidligere salgsledd.</article><article class="legalP" id="kapittel-5-paragraf-6-ledd-4">Ansvarsfriheten gjelder så lenge hindringen er til stede. Faller hindringen bort, kan ansvar gjøres gjeldende dersom selgeren da plikter å oppfylle, men ikke gjør dette.</article><article class="legalP" id="kapittel-5-paragraf-6-ledd-5">Erstatningen utmåles etter reglene i kapittel 11.</article></article><article class="legalArticle" data-lovdata-URL="LTI/lov/2002-06-21-34/§25" data-name="§25" id="kapittel-5-paragraf-7"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Opplysningsplikt om hindring</span></h3><article class="legalP" id="kapittel-5-paragraf-7-ledd-1">Hindres selgeren i å oppfylle kjøpet til rett tid, skal forbrukeren gis melding om hindringen og dens virkning på muligheten for å oppfylle. Får forbrukeren ikke slik melding innen rimelig tid etter at selgeren fikk eller burde ha fått kjennskap til hindringen, kan forbrukeren kreve erstattet tap som kunne ha vært unngått om han eller hun hadde fått meldingen i tide.</article></article></section><section class="section" data-name="kap6" id="kapittel-6" data-lovdata-URL="LTI/lov/2002-06-21-34/KAPITTEL_6"><h2>Kapittel 6 Forbrukerens krav som følge av mangler ved salgsgjenstanden</h2><article class="legalArticle" data-lovdata-URL="LTI/lov/2002-06-21-34/§26" data-name="§26" id="kapittel-6-paragraf-1"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Forbrukerens krav ved mangler</span></h3><article class="legalP" id="kapittel-6-paragraf-1-ledd-1">Dersom det foreligger en mangel og dette ikke skyldes forbrukeren eller forhold på forbrukerens side, kan forbrukeren<ul class="defaultList"><li data-li-identifier="a)" data-name="a)"><article class="listArticle" id="kapittel-6-paragraf-1-ledd-1-punkt-1"><article class="legalP" id="kapittel-6-paragraf-1-ledd-1-punkt-1-ledd-1">holde kjøpesummen tilbake etter § 28</article></article></li><li data-li-identifier="b)" data-name="b)"><article class="listArticle" id="kapittel-6-paragraf-1-ledd-1-punkt-2"><article class="legalP" id="kapittel-6-paragraf-1-ledd-1-punkt-2-ledd-1">velge mellom retting og omlevering i samsvar med §§ 29 og 30</article></article></li><li data-li-identifier="c)" data-name="c)"><article class="listArticle" id="kapittel-6-paragraf-1-ledd-1-punkt-3"><article class="legalP" id="kapittel-6-paragraf-1-ledd-1-punkt-3-ledd-1">kreve prisavslag etter § 31</article></article></li><li data-li-identifier="d)" data-name="d)"><article class="listArticle" id="kapittel-6-paragraf-1-ledd-1-punkt-4"><article class="legalP" id="kapittel-6-paragraf-1-ledd-1-punkt-4-ledd-1">kreve heving etter § 32</article></article></li><li data-li-identifier="e)" data-name="e)"><article class="listArticle" id="kapittel-6-paragraf-1-ledd-1-punkt-5"><article class="legalP" id="kapittel-6-paragraf-1-ledd-1-punkt-5-ledd-1">kreve erstatning etter § 33.</article></article></li></ul></article><article class="legalP" id="kapittel-6-paragraf-1-ledd-2">Forbrukerens rett til erstatning faller ikke bort ved at han eller hun gjør gjeldende andre krav, eller ved at disse ikke kan gjøres gjeldende.</article><article class="legalP" id="kapittel-6-paragraf-1-ledd-3">For andre feil ved selgerens oppfyllelse gjelder bestemmelsene om mangler så langt de passer. Partene kan avtale en annen løsning. Avtalefriheten gjelder likevel ikke for installeringsforpliktelser som inngår i salgsavtalen.</article></article><article class="legalArticle" data-lovdata-URL="LTI/lov/2002-06-21-34/§27" data-name="§27" id="kapittel-6-paragraf-2"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Reklamasjon</span></h3><article class="legalP" id="kapittel-6-paragraf-2-ledd-1">Dersom det foreligger en mangel ved tingen, må forbrukeren innen rimelig tid etter at han eller hun oppdaget eller burde ha oppdaget den, gi selgeren melding om at han eller hun vil påberope seg mangelen (reklamasjon). Denne fristen for å reklamere kan aldri være kortere enn to måneder fra det tidspunkt da forbrukeren oppdaget mangelen.</article><article class="legalP" id="kapittel-6-paragraf-2-ledd-2">Reklamasjon må senest skje to år etter at forbrukeren overtok tingen. Dersom tingen eller deler av den ved vanlig bruk er ment å vare vesentlig lengre, er fristen for å reklamere fem år. Dette gjelder ikke så langt selgeren ved garanti eller annen avtale har påtatt seg ansvar for mangler i lengre tid. Fristene etter første og annet punktum gjelder heller ikke dersom det foreligger en mangel etter § 15 annet ledd bokstav g.</article><article class="legalP" id="kapittel-6-paragraf-2-ledd-3">Reklamasjon kan i stedet fremsettes overfor den som etter avtale med selgeren har påtatt seg å avhjelpe mangler.</article><article class="legalP" id="kapittel-6-paragraf-2-ledd-4">Hvis forbrukeren ikke reklamerer i tide, tapes retten til å gjøre mangelen gjeldende. Dette gjelder ikke dersom selgeren har opptrådt grovt uaktsomt eller for øvrig i strid med redelighet og god tro.</article></article><article class="legalArticle" data-lovdata-URL="LTI/lov/2002-06-21-34/§28" data-name="§28" id="kapittel-6-paragraf-3"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Tilbakeholdsrett</span></h3><article class="legalP" id="kapittel-6-paragraf-3-ledd-1">Forbrukeren kan holde tilbake betalingen for å dekke krav som følge av mangelen, men ikke åpenbart mer enn det som vil gi betryggende sikkerhet for kravet.</article></article><article class="legalArticle" data-lovdata-URL="LTI/lov/2002-06-21-34/§29" data-name="§29" id="kapittel-6-paragraf-4"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Retting og omlevering (avhjelp)</span></h3><article class="legalP" id="kapittel-6-paragraf-4-ledd-1">Forbrukeren kan velge mellom å kreve at selgeren sørger for retting av mangelen eller leverer tilsvarende ting (omlevering). Dette gjelder ikke hvis gjennomføring av kravet er umulig eller volder selgeren urimelige kostnader.</article><article class="legalP" id="kapittel-6-paragraf-4-ledd-2">Ved avgjørelsen av om kostnadene er urimelige etter første ledd annet punktum, skal det særlig legges vekt på verdien av en mangelfri ting, mangelens betydning og om andre beføyelser kan gjennomføres uten vesentlig ulempe for forbrukeren.</article><article class="legalP" id="kapittel-6-paragraf-4-ledd-3">Selv om forbrukeren verken krever retting eller omlevering etter loven, kan selgeren tilby retting eller omlevering dersom dette skjer uten opphold. Dersom selgeren sørger for slik retting eller omlevering i samsvar med loven, kan forbrukeren ikke kreve prisavslag eller heving.</article></article><article class="legalArticle" data-lovdata-URL="LTI/lov/2002-06-21-34/§30" data-name="§30" id="kapittel-6-paragraf-5"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Gjennomføring av avhjelp</span></h3><article class="legalP" id="kapittel-6-paragraf-5-ledd-1">Avhjelp skal skje uten kostnad og uten vesentlig ulempe for forbrukeren innen rimelig tid og uten risiko for at forbrukeren ikke får dekket sine utlegg av selgeren.</article><article class="legalP" id="kapittel-6-paragraf-5-ledd-2">Selgeren har ikke rett til å foreta mer enn to avhjelpsforsøk for samme mangel, med mindre det foreligger særlige grunner som gjør at ytterligere avhjelp er rimelig.</article><article class="legalP" id="kapittel-6-paragraf-5-ledd-3">Hvis selgerens avhjelp vil medføre at forbrukeren i mer enn en uke vil bli avskåret fra å bruke tingen, kan forbrukeren kreve å få stilt en erstatningsgjenstand til rådighet for selgerens regning. Dette gjelder likevel bare hvis kravet fremstår som rimelig sett i forhold til forbrukerens behov og den kostnad eller ulempe som selgeren påføres.</article><article class="legalP" id="kapittel-6-paragraf-5-ledd-4">Dersom det ikke foreligger en mangel, kan selgeren bare kreve betaling for undersøkelser som har vært nødvendige for å avgjøre om det foreligger en mangel, og betaling for reparasjon av tingen, dersom selgeren har gjort forbrukeren uttrykkelig oppmerksom på at han eller hun selv må dekke slike kostnader.</article></article><article class="legalArticle" data-lovdata-URL="LTI/lov/2002-06-21-34/§31" data-name="§31" id="kapittel-6-paragraf-6"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Prisavslag</span></h3><article class="legalP" id="kapittel-6-paragraf-6-ledd-1">Dersom mangelen ikke rettes eller tingen omleveres i samsvar med §§ 29 til 30, kan forbrukeren kreve et passende prisavslag slik at forholdet mellom nedsatt og avtalt pris svarer til forholdet mellom tingens verdi i mangelfull og kontraktsmessig stand på leveringstiden.</article><article class="legalP" id="kapittel-6-paragraf-6-ledd-2">Dersom særlige grunner taler for det, kan prisavslaget i stedet settes lik mangelens betydning for forbrukeren.</article><article class="legalP" id="kapittel-6-paragraf-6-ledd-3">Forbrukeren kan ikke kreve prisavslag ved salg av brukte ting på auksjon hvor han eller hun har anledning til å være til stede.</article></article><article class="legalArticle" data-lovdata-URL="LTI/lov/2002-06-21-34/§32" data-name="§32" id="kapittel-6-paragraf-7"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Heving</span></h3><article class="legalP" id="kapittel-6-paragraf-7-ledd-1">I stedet for prisavslag etter § 31 kan forbrukeren heve avtalen, unntatt når mangelen er uvesentlig.</article></article><article class="legalArticle" data-lovdata-URL="LTI/lov/2002-06-21-34/§33" data-name="§33" id="kapittel-6-paragraf-8"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Erstatning</span></h3><article class="legalP" id="kapittel-6-paragraf-8-ledd-1">Forbrukeren kan kreve erstatning for tap han eller hun lider som følge av at tingen har en mangel.</article><article class="legalP" id="kapittel-6-paragraf-8-ledd-2">Erstatningen utmåles etter reglene i kapittel 11.</article></article><article class="legalArticle" data-lovdata-URL="LTI/lov/2002-06-21-34/§34" data-name="§34" id="kapittel-6-paragraf-9"><h3 class="legalArticleHeader"><span class="legalArticleValue">§ 34</span>. <span class="legalArticleTitle">Produktskader</span></h3><article class="legalP" id="kapittel-6-paragraf-9-ledd-1">Selgerens erstatningsansvar for tap som følge av en mangel omfatter, foruten skade på salgstingen selv, også skade på gjenstander som salgstingen brukes til fremstilling av, eller som har nær og direkte sammenheng med salgstingens forutsatte bruk.</article><article class="legalP" id="kapittel-6-paragraf-9-ledd-2">For andre produktskader enn dem som er nevnt i første ledd, kan forbrukeren kreve erstatning med mindre selgeren godtgjør at tapet ikke skyldes feil eller forsømmelse på selgerens side.</article><article class="legalP" id="kapittel-6-paragraf-9-ledd-3">Når selgeren betaler erstatning for skade på annet enn salgstingen selv, trer selgeren inn i forbrukerens eventuelle krav mot produsenten etter lov 23. desember 1988 nr. 104 om produktansvar.</article></article><article class="legalArticle" data-lovdata-URL="LTI/lov/2002-06-21-34/§35" data-name="§35" id="kapittel-6-paragraf-10"><h3 class="legalArticleHeader"><span class="legalArticleValue">§ 35</span>. <span class="legalArticleTitle">Krav mot tidligere salgsledd mv.</span></h3><article class="legalP" id="kapittel-6-paragraf-10-ledd-1">Forbrukeren kan gjøre sitt mangelskrav mot selgeren gjeldende mot et tidligere yrkessalgsledd for så vidt tilsvarende krav på grunn av mangelen kan gjøres gjeldende av selgeren eller en annen som ervervet tingen fra det tidligere leddet.</article><article class="legalP" id="kapittel-6-paragraf-10-ledd-2">Avtale i tidligere salgsledd som innskrenker selgerens eller en annen erververs krav, kan ikke gjøres gjeldende overfor forbrukerens krav etter første ledd i større utstrekning enn det som kunne vært avtalt mellom forbrukeren og selgeren.</article><article class="legalP" id="kapittel-6-paragraf-10-ledd-3">Reklamasjonsreglene i § 27 gjelder tilsvarende for krav etter denne paragrafen.</article><article class="legalP" id="kapittel-6-paragraf-10-ledd-4">Forbrukeren kan på samme vilkår som i første til tredje ledd gjøre sitt krav som følge av en mangel gjeldende mot en yrkesutøver som etter avtale med selgeren eller tidligere ledd har utført arbeid på tingen.</article><article class="legalP" id="kapittel-6-paragraf-10-ledd-5">Forbrukeren kan også gjøre krav gjeldende etter reglene i lov 13. mai 1988 nr. 27 om kjøp § 84 første ledd, hvis dette gir forbrukeren større rettigheter enn det som følger av paragrafen her.</article><article class="legalP" id="kapittel-6-paragraf-10-ledd-6">Tidligere salgsledd kan ikke motregne overfor forbrukeren med krav mot selgeren.</article></article><article class="legalArticle" data-lovdata-URL="LTI/lov/2002-06-21-34/§36" data-name="§36" id="kapittel-6-paragraf-11"><h3 class="legalArticleHeader"><span class="legalArticleValue">§ 36</span>. <span class="legalArticleTitle">Ansvar for opplysninger etter § 16 annet ledd</span></h3><article class="legalP" id="kapittel-6-paragraf-11-ledd-1">Når en tilvirker eller en annen person i tidligere salgsledd har gitt opplysning som nevnt i § 16 annet ledd, er han eller hun solidarisk ansvarlig med selgeren for tap forbrukeren lider på grunn av opplysningen.</article></article></section><section class="section" data-name="kap7" id="kapittel-7" data-lovdata-URL="LTI/lov/2002-06-21-34/KAPITTEL_7"><h2>Kapittel 7 Forbrukerens plikter</h2><article class="legalArticle" data-lovdata-URL="LTI/lov/2002-06-21-34/§37" data-name="§37" id="kapittel-7-paragraf-1"><h3 class="legalArticleHeader"><span class="legalArticleValue">§ 37</span>. <span class="legalArticleTitle">Kjøpesummens størrelse</span></h3><article class="legalP" id="kapittel-7-paragraf-1-ledd-1">Er kjøp inngått uten at prisen følger av avtalen eller av opplysninger selgeren har gitt i annonser, utstillingstilbud e.l., skal forbrukeren betale gjengs pris på avtaletiden for samme slags ting solgt under tilsvarende forhold, for så vidt prisen ikke er urimelig. Er det ingen slik gjengs pris, må forbrukeren betale det som er rimelig under hensyn til tingens art og godhet og forholdene ellers.</article><article class="legalP" id="kapittel-7-paragraf-1-ledd-2">Skal kjøpesummen fastsettes etter tall, mål eller vekt, legges til grunn mengden på det tidspunktet da risikoen for tingen går over på forbrukeren. Er prisen fastsatt etter vekt, trekkes først vekten av innpakningen fra.</article><article class="legalP" id="kapittel-7-paragraf-1-ledd-3">Selgeren kan ikke i tillegg til kjøpesummen kreve gebyr for utstedelse og sending av regning hvis ikke dette klart følger av avtalen.</article></article><article class="legalArticle" data-lovdata-URL="LTI/lov/2002-06-21-34/§38" data-name="§38" id="kapittel-7-paragraf-2"><h3 class="legalArticleHeader"><span class="legalArticleValue">§ 38</span>. <span class="legalArticleTitle">Tidspunktet for betaling. Tilbakeholdsrett</span></h3><article class="legalP" id="kapittel-7-paragraf-2-ledd-1">Følger ikke betalingstiden av avtalen, skal forbrukeren betale når selgeren krever det.</article><article class="legalP" id="kapittel-7-paragraf-2-ledd-2">Hvis ikke noe annet er avtalt, har forbrukeren ikke plikt til å betale kjøpesummen uten at tingen blir overlevert eller stilt til hans eller hennes rådighet i samsvar med avtalen og loven.</article><article class="legalP" id="kapittel-7-paragraf-2-ledd-3">Forbrukeren er ikke bundet av en forhåndsavtale om plikt til å betale på et bestemt tidspunkt uavhengig av om selgeren oppfyller til rett tid.</article><article class="legalP" id="kapittel-7-paragraf-2-ledd-4">Før forbrukeren betaler, har han eller hun rett til å få undersøke tingen på vanlig måte, når dette ikke er uforenlig med den avtalte fremgangsmåten for levering og betaling av kjøpesummen.</article></article><article class="legalArticle" data-lovdata-URL="LTI/lov/2002-06-21-34/§39" data-name="§39" id="kapittel-7-paragraf-3"><h3 class="legalArticleHeader"><span class="legalArticleValue">§ 39</span>. <span class="legalArticleTitle">Sted for betaling</span></h3><article class="legalP" id="kapittel-7-paragraf-3-ledd-1">Kjøpesummen skal betales på selgerens forretningssted. Dersom selgeren har mer enn ett forretningssted, legges det forretningsstedet til grunn som har nærmest tilknytning til kjøpet, med hensyn til slike forhold som partene forutsatte på den tid da kjøpet ble inngått. Dersom selgeren ikke har forretningssted med tilknytning til kjøpet, legges selgerens bosted til grunn. Dersom betaling skal skje mot overlevering av tingen eller et dokument, skal det gjøres på det stedet der overleveringen skjer.</article><article class="legalP" id="kapittel-7-paragraf-3-ledd-2">Selgeren svarer for økte kostnader i forbindelse med betalingen som skyldes at forretningsstedet er flyttet etter at kjøpet ble inngått.</article></article><article class="legalArticle" data-lovdata-URL="LTI/lov/2002-06-21-34/§40" data-name="§40" id="kapittel-7-paragraf-4"><h3 class="legalArticleHeader"><span class="legalArticleValue">§ 40</span>. <span class="legalArticleTitle">Forbrukerens medvirkning ved oppfyllelse av kjøpet</span></h3><article class="legalP" id="kapittel-7-paragraf-4-ledd-1">Forbrukeren skal<ul class="defaultList"><li data-li-identifier="a)" data-name="a)"><article class="listArticle" id="kapittel-7-paragraf-4-ledd-1-punkt-1"><article class="legalP" id="kapittel-7-paragraf-4-ledd-1-punkt-1-ledd-1">yte slik medvirkning som det er rimelig å vente av ham eller henne for at selgeren skal kunne oppfylle kjøpet, og</article></article></li><li data-li-identifier="b)" data-name="b)"><article class="listArticle" id="kapittel-7-paragraf-4-ledd-1-punkt-2"><article class="legalP" id="kapittel-7-paragraf-4-ledd-1-punkt-2-ledd-1">overta tingen ved å hente eller motta den.</article></article></li></ul></article></article></section><section class="section" data-name="kap8" id="kapittel-8" data-lovdata-URL="LTI/lov/2002-06-21-34/KAPITTEL_8"><h2>Kapittel 8 Avbestilling og retur</h2><article class="legalArticle" data-lovdata-URL="LTI/lov/2002-06-21-34/§41" data-name="§41" id="kapittel-8-paragraf-1"><h3 class="legalArticleHeader"><span class="legalArticleValue">§ 41</span>. <span class="legalArticleTitle">Avbestilling før levering</span></h3><article class="legalP" id="kapittel-8-paragraf-1-ledd-1">Avbestiller forbrukeren tingen før levering, kan selgeren ikke fastholde kjøpet og kreve betaling. Hvis ikke noe annet følger av avtalen, kan selgeren i stedet kreve erstatning for tap som er en følge av avbestillingen.</article><article class="legalP" id="kapittel-8-paragraf-1-ledd-2">Partene kan avtale en normalerstatning ved avbestilling (avbestillingsgebyr). Normalerstatningen kan ikke settes høyere enn det erstatning etter kapittel 11 normalt kan forventes å utgjøre.</article><article class="legalP" id="kapittel-8-paragraf-1-ledd-3">Hvis det ikke er avtalt avbestillingsgebyr, utmåles erstatningen etter reglene i kapittel 11.</article></article><article class="legalArticle" data-lovdata-URL="LTI/lov/2002-06-21-34/§42" data-name="§42" id="kapittel-8-paragraf-2"><h3 class="legalArticleHeader"><span class="legalArticleValue">§ 42</span>. <span class="legalArticleTitle">Retur etter levering</span></h3><article class="legalP" id="kapittel-8-paragraf-2-ledd-1">Etter at tingen er levert, blir forbrukeren ikke fritatt for å betale kjøpesummen selv om tingen leveres tilbake til selgeren.</article><article class="legalP" id="kapittel-8-paragraf-2-ledd-2">Betalingsplikten bortfaller likevel<ul class="defaultList"><li data-li-identifier="a)" data-name="a)"><article class="listArticle" id="kapittel-8-paragraf-2-ledd-2-punkt-1"><article class="legalP" id="kapittel-8-paragraf-2-ledd-2-punkt-1-ledd-1">ved heving</article></article></li><li data-li-identifier="b)" data-name="b)"><article class="listArticle" id="kapittel-8-paragraf-2-ledd-2-punkt-2"><article class="legalP" id="kapittel-8-paragraf-2-ledd-2-punkt-2-ledd-1">hvis vilkårene for angrerett etter angrerettloven er oppfylt, eller</article></article></li><li data-li-identifier="c)" data-name="c)"><article class="listArticle" id="kapittel-8-paragraf-2-ledd-2-punkt-3"><article class="legalP" id="kapittel-8-paragraf-2-ledd-2-punkt-3-ledd-1">hvis en rett til tilbakelevering følger av avtalen, for eksempel ved at tingen er kjøpt på prøve (hjemlån, deponering).</article></article></li></ul></article><article class="legalP" id="kapittel-8-paragraf-2-ledd-3">Forbrukeren kan bytte tingen hvis bytterett må anses avtalt eller følger av alminnelige rettsregler.</article></article></section><section class="section" data-name="kap9" id="kapittel-9" data-lovdata-URL="LTI/lov/2002-06-21-34/KAPITTEL_9"><h2>Kapittel 9 Selgerens krav ved kontraktsbrudd fra forbrukerens side</h2><article class="legalArticle" data-lovdata-URL="LTI/lov/2002-06-21-34/§43" data-name="§43" id="kapittel-9-paragraf-1"><h3 class="legalArticleHeader"><span class="legalArticleValue">§ 43</span>. <span class="legalArticleTitle">Selgerens krav</span></h3><article class="legalP" id="kapittel-9-paragraf-1-ledd-1">Dersom forbrukeren ikke betaler eller oppfyller sine øvrige plikter etter avtalen eller loven, og dette ikke skyldes selgeren eller forhold på selgerens side, kan selgeren<ul class="defaultList"><li data-li-identifier="a)" data-name="a)"><article class="listArticle" id="kapittel-9-paragraf-1-ledd-1-punkt-1"><article class="legalP" id="kapittel-9-paragraf-1-ledd-1-punkt-1-ledd-1">kreve oppfyllelse etter § 44</article></article></li><li data-li-identifier="b)" data-name="b)"><article class="listArticle" id="kapittel-9-paragraf-1-ledd-1-punkt-2"><article class="legalP" id="kapittel-9-paragraf-1-ledd-1-punkt-2-ledd-1">kreve heving etter § 45</article></article></li><li data-li-identifier="c)" data-name="c)"><article class="listArticle" id="kapittel-9-paragraf-1-ledd-1-punkt-3"><article class="legalP" id="kapittel-9-paragraf-1-ledd-1-punkt-3-ledd-1">kreve erstatning og rente etter § 46</article></article></li><li data-li-identifier="d)" data-name="d)"><article class="listArticle" id="kapittel-9-paragraf-1-ledd-1-punkt-4"><article class="legalP" id="kapittel-9-paragraf-1-ledd-1-punkt-4-ledd-1">holde ytelsen tilbake etter § 9.</article></article></li></ul></article><article class="legalP" id="kapittel-9-paragraf-1-ledd-2">Selgerens rett til erstatning og rente faller ikke bort ved at han eller hun gjør gjeldende andre krav, eller ved at disse ikke kan gjøres gjeldende.</article></article><article class="legalArticle" data-lovdata-URL="LTI/lov/2002-06-21-34/§44" data-name="§44" id="kapittel-9-paragraf-2"><h3 class="legalArticleHeader"><span class="legalArticleValue">§ 44</span>. <span class="legalArticleTitle">Rett til å kreve oppfyllelse</span></h3><article class="legalP" id="kapittel-9-paragraf-2-ledd-1">Selgeren kan fastholde kjøpet og kreve at forbrukeren betaler kjøpesummen. Dette gjelder likevel ikke så lenge betalingen hindres av stans i samferdselen eller betalingsformidlingen eller annet forhold utenfor forbrukerens kontroll og som forbrukeren ikke kan overvinne.</article><article class="legalP" id="kapittel-9-paragraf-2-ledd-2">Er tingen ennå ikke levert, taper selgeren sin rett til å kreve oppfyllelse om han venter urimelig lenge med å fremme kravet.</article><article class="legalP" id="kapittel-9-paragraf-2-ledd-3">§ 21 gjelder tilsvarende for selgerens rett til å kreve oppfyllelse av forbrukerens plikt til å medvirke til kjøpet (jf. § 40).</article></article><article class="legalArticle" data-lovdata-URL="LTI/lov/2002-06-21-34/§45" data-name="§45" id="kapittel-9-paragraf-3"><h3 class="legalArticleHeader"><span class="legalArticleValue">§ 45</span>. <span class="legalArticleTitle">Heving</span></h3><article class="legalP" id="kapittel-9-paragraf-3-ledd-1">Selgeren kan heve kjøpet på grunn av forsinket betaling eller annet kontraktsbrudd fra forbrukerens side dersom forbrukerens kontraktsbrudd er vesentlig. Selgeren kan ikke heve etter at hele kjøpesummen er betalt.</article><article class="legalP" id="kapittel-9-paragraf-3-ledd-2">Kjøpet kan også heves dersom forbrukeren ikke betaler kjøpesummen innen en rimelig tilleggsfrist for oppfyllelse som selgeren har fastsatt. Mens tilleggsfristen løper, kan selgeren ikke heve, med mindre forbrukeren har sagt at han eller hun ikke vil oppfylle innen fristen.</article><article class="legalP" id="kapittel-9-paragraf-3-ledd-3">Er tingen allerede overtatt av forbrukeren, kan selgeren bare heve dersom det er tatt forbehold om det eller forbrukeren avviser tingen.</article></article><article class="legalArticle" data-lovdata-URL="LTI/lov/2002-06-21-34/§46" data-name="§46" id="kapittel-9-paragraf-4"><h3 class="legalArticleHeader"><span class="legalArticleValue">§ 46</span>. <span class="legalArticleTitle">Erstatning. Rente</span></h3><article class="legalP" id="kapittel-9-paragraf-4-ledd-1">Betales ikke kjøpesummen i tide, kan selgeren kreve rente av kjøpesummen etter lov 17. desember 1976 nr. 100 om renter ved forsinket betaling m.m.</article><article class="legalP" id="kapittel-9-paragraf-4-ledd-2">Selgeren kan også kreve erstatning for det tapet han eller hun lider som følge av kontraktsbrudd fra forbrukerens side. Dette gjelder likevel ikke så langt forbrukeren godtgjør at kontraktsbruddet skyldes stans i samferdselen eller betalingsformidlingen eller annen hindring utenfor forbrukerens kontroll som han eller hun ikke med rimelighet kunne ventes å ha tatt i betraktning på avtaletiden eller å unngå eller overvinne følgene av. Reglene ellers i § 24 tredje og fjerde ledd gjelder tilsvarende. Erstatningen utmåles etter reglene i kapittel 11.</article></article><article class="legalArticle" data-lovdata-URL="LTI/lov/2002-06-21-34/§47" data-name="§47" id="kapittel-9-paragraf-5"><h3 class="legalArticleHeader"><span class="legalArticleValue">§ 47</span>. <span class="legalArticleTitle">Opplysningsplikt om hindring</span></h3><article class="legalP" id="kapittel-9-paragraf-5-ledd-1">Hindres forbrukeren i å oppfylle kjøpet til rett tid, skal selgeren gis melding om hindringen og dens virkning på muligheten for å oppfylle. Får selgeren ikke slik melding innen rimelig tid etter at forbrukeren fikk eller burde ha fått kjennskap til hindringen, kan selgeren kreve erstattet tap som kunne ha vært unngått om han eller hun hadde fått meldingen i tide.</article></article><article class="legalArticle" data-lovdata-URL="LTI/lov/2002-06-21-34/§48" data-name="§48" id="kapittel-9-paragraf-6"><h3 class="legalArticleHeader"><span class="legalArticleValue">§ 48</span>. <span class="legalArticleTitle">Spesifikasjon</span></h3><article class="legalP" id="kapittel-9-paragraf-6-ledd-1">Skal forbrukeren bestemme tingens form, mål eller andre egenskaper og dette ikke gjøres til avtalt tid eller innen rimelig tid etter at selgeren har oppfordret til det, kan selgeren selv gjøre det i samsvar med hva han eller hun må anta er forbrukerens interesse. Dette hindrer ikke selgeren i å gjøre gjeldende andre krav som han eller hun har.</article><article class="legalP" id="kapittel-9-paragraf-6-ledd-2">Selgeren må opplyse forbrukeren om de spesifikasjoner han eller hun vil bruke og gi forbrukeren en rimelig frist til å endre spesifikasjonene. Gjør ikke forbrukeren dette i tide etter å ha fått selgerens melding, blir selgerens spesifikasjoner bindende.</article></article></section><section class="section" data-name="kap10" id="kapittel-10" data-lovdata-URL="LTI/lov/2002-06-21-34/KAPITTEL_10"><h2>Kapittel 10 Fellesregler om heving og omlevering</h2><article class="legalArticle" data-lovdata-URL="LTI/lov/2002-06-21-34/§49" data-name="§49" id="kapittel-10-paragraf-1"><h3 class="legalArticleHeader"><span class="legalArticleValue">§ 49</span>. <span class="legalArticleTitle">Virkninger av heving og omlevering</span></h3><article class="legalP" id="kapittel-10-paragraf-1-ledd-1">Når kjøpet heves, faller partenes plikt til å oppfylle kjøpet bort.</article><article class="legalP" id="kapittel-10-paragraf-1-ledd-2">Er kjøpet helt eller delvis oppfylt fra noen av sidene, kan det mottatte kreves tilbakeført. En part kan likevel holde tilbake det som er mottatt, inntil den andre gir tilbake det han eller hun har fått. Tilsvarende gjelder når parten har krav på erstatning eller rente, og betryggende sikkerhet ikke blir stilt.</article><article class="legalP" id="kapittel-10-paragraf-1-ledd-3">Skal selgeren omlevere, kan forbrukeren holde tilbake det han eller hun har mottatt, inntil omlevering skjer.</article><article class="legalP" id="kapittel-10-paragraf-1-ledd-4">Hevingen har ingen betydning for avtalevilkår om forretningshemmeligheter, om løsning av tvister eller om partenes rettigheter og plikter som følge av hevingen.</article></article><article class="legalArticle" data-lovdata-URL="LTI/lov/2002-06-21-34/§50" data-name="§50" id="kapittel-10-paragraf-2"><h3 class="legalArticleHeader"><span class="legalArticleValue">§ 50</span>. <span class="legalArticleTitle">Avkastning og rente ved tilbakeføring</span></h3><article class="legalP" id="kapittel-10-paragraf-2-ledd-1">Heves kjøpet, skal forbrukeren godskrive selgeren avkastning som han eller hun har hatt av tingen, og gi rimelig vederlag for vesentlig nytte han eller hun ellers har hatt av den.</article><article class="legalP" id="kapittel-10-paragraf-2-ledd-2">Dersom selgeren skal betale kjøpesummen tilbake, plikter selgeren å betale renter etter lov 17. desember 1976 nr. 100 om renter ved forsinket betaling m.m. fra den dag forbrukeren reklamerte på mangelen. Dersom forbrukeren avkreves vederlag for nytten av gjenstanden etter første ledd, plikter selgeren likevel å betale slik rente fra den dag selgeren mottok betalingen.</article></article><article class="legalArticle" data-lovdata-URL="LTI/lov/2002-06-21-34/§51" data-name="§51" id="kapittel-10-paragraf-3"><h3 class="legalArticleHeader"><span class="legalArticleValue">§ 51</span>. <span class="legalArticleTitle">Tap av krav på heving og omlevering</span></h3><article class="legalP" id="kapittel-10-paragraf-3-ledd-1">Forbrukeren kan heve kjøpet eller kreve omlevering bare dersom tingen leveres tilbake i vesentlig samme stand og mengde som han eller hun mottok den. Forbrukeren taper likevel ikke retten til å heve eller kreve omlevering dersom<ul class="defaultList"><li data-li-identifier="a)" data-name="a)"><article class="listArticle" id="kapittel-10-paragraf-3-ledd-1-punkt-1"><article class="legalP" id="kapittel-10-paragraf-3-ledd-1-punkt-1-ledd-1">årsaken til at det er umulig å tilbakelevere tingen i vesentlig samme stand og mengde, er tingens egen beskaffenhet eller annet forhold som ikke beror på forbrukeren</article></article></li><li data-li-identifier="b)" data-name="b)"><article class="listArticle" id="kapittel-10-paragraf-3-ledd-1-punkt-2"><article class="legalP" id="kapittel-10-paragraf-3-ledd-1-punkt-2-ledd-1">tingen helt eller delvis er gått til grunne eller forringet som følge av en handling som trengs for å undersøke om tingen har en mangel, eller</article></article></li><li data-li-identifier="c)" data-name="c)"><article class="listArticle" id="kapittel-10-paragraf-3-ledd-1-punkt-3"><article class="legalP" id="kapittel-10-paragraf-3-ledd-1-punkt-3-ledd-1">tingen helt eller delvis er forbrukt eller forandret av forbrukeren under forutsatt bruk før han eller hun oppdaget eller burde ha oppdaget den mangelen som er årsak til avvisningen.</article></article></li></ul></article><article class="legalP" id="kapittel-10-paragraf-3-ledd-2">Forbrukeren taper heller ikke retten til å heve kjøpet eller kreve omlevering dersom han eller hun ved tilbakeleveringen erstatter den verdireduksjonen tingen har hatt.</article></article></section><section class="section" data-name="kap11" id="kapittel-11" data-lovdata-URL="LTI/lov/2002-06-21-34/KAPITTEL_11"><h2>Kapittel 11 Fellesregler om erstatning</h2><article class="legalArticle" data-lovdata-URL="LTI/lov/2002-06-21-34/§52" data-name="§52" id="kapittel-11-paragraf-1"><h3 class="legalArticleHeader"><span class="legalArticleValue">§ 52</span>. <span class="legalArticleTitle">Erstatningens omfang</span></h3><article class="legalP" id="kapittel-11-paragraf-1-ledd-1">Erstatning for kontraktsbrudd fra den ene parts side skal svare til det økonomiske tapet, herunder utlegg, prisforskjell og tapt fortjeneste, som den annen part er påført ved kontraktsbruddet. Dette gjelder likevel bare tap som en med rimelighet kunne ha forutsett som en mulig følge av kontraktsbruddet.</article><article class="legalP" id="kapittel-11-paragraf-1-ledd-2">Erstatningen omfatter ikke<ul class="defaultList"><li data-li-identifier="a)" data-name="a)"><article class="listArticle" id="kapittel-11-paragraf-1-ledd-2-punkt-1"><article class="legalP" id="kapittel-11-paragraf-1-ledd-2-punkt-1-ledd-1">tap som følge av personskade</article></article></li><li data-li-identifier="b)" data-name="b)"><article class="listArticle" id="kapittel-11-paragraf-1-ledd-2-punkt-2"><article class="legalP" id="kapittel-11-paragraf-1-ledd-2-punkt-2-ledd-1">tap i forbrukerens næringsvirksomhet.</article></article></li></ul></article></article><article class="legalArticle" data-lovdata-URL="LTI/lov/2002-06-21-34/§53" data-name="§53" id="kapittel-11-paragraf-2"><h3 class="legalArticleHeader"><span class="legalArticleValue">§ 53</span>. <span class="legalArticleTitle">Beregning av prisforskjell ved heving</span></h3><article class="legalP" id="kapittel-11-paragraf-2-ledd-1">Dersom kjøpet heves og forbrukeren foretar dekningskjøp eller selgeren foretar dekningssalg på forsvarlig måte og innen rimelig tid etter hevingen, legges kjøpesummen og prisen etter dekningstransaksjonen til grunn når prisforskjellen skal regnes ut.</article><article class="legalP" id="kapittel-11-paragraf-2-ledd-2">Er kjøpet hevet uten at det foretas dekning i samsvar med første ledd, og det er gjengs pris for tingen, legges kjøpesummen og den gjengse prisen på hevingstidspunktet til grunn når prisforskjellen skal regnes ut.</article><article class="legalP" id="kapittel-11-paragraf-2-ledd-3">Som gjengs pris anses prisen på leveringsstedet for ting av samme slag eller, om det ikke gjelder noen gjengs pris der, på et annet sted som med rimelighet kan likestilles med dette, likevel slik at hensyn tas til forskjell i transportkostnader.</article></article><article class="legalArticle" data-lovdata-URL="LTI/lov/2002-06-21-34/§54" data-name="§54" id="kapittel-11-paragraf-3"><h3 class="legalArticleHeader"><span class="legalArticleValue">§ 54</span>. <span class="legalArticleTitle">Plikt til å begrense tapet. Lemping av ansvaret</span></h3><article class="legalP" id="kapittel-11-paragraf-3-ledd-1">En part som påberoper seg kontraktsbrudd fra den andre partens side, skal ved rimelige tiltak begrense sitt tap. Forsømmes dette, må han eller hun selv bære den tilsvarende delen av tapet.</article><article class="legalP" id="kapittel-11-paragraf-3-ledd-2">Erstatningen kan settes ned dersom den vil virke urimelig for den ansvarlige parten ut fra tapets størrelse i forhold til det tap som vanligvis oppstår i lignende tilfeller, og forholdene ellers.</article></article></section><section class="section" data-name="kap12" id="kapittel-12" data-lovdata-URL="LTI/lov/2002-06-21-34/KAPITTEL_12"><h2>Kapittel 12 Forskjellige bestemmelser</h2><article class="legalArticle" data-lovdata-URL="LTI/lov/2002-06-21-34/§55" data-name="§55" id="kapittel-12-paragraf-1"><h3 class="legalArticleHeader"><span class="legalArticleValue">§ 55</span>. <span class="legalArticleTitle">Forventet kontraktsbrudd</span></h3><article class="legalP" id="kapittel-12-paragraf-1-ledd-1">For forventet kontraktsbrudd gjelder reglene i lov 13. mai 1988 nr. 27 om kjøp §§ 61 og 62.</article></article><article class="legalArticle" data-lovdata-URL="LTI/lov/2002-06-21-34/§56" data-name="§56" id="kapittel-12-paragraf-2"><h3 class="legalArticleHeader"><span class="legalArticleValue">§ 56</span>. <span class="legalArticleTitle">Insolvensbehandling</span></h3><article class="legalP" id="kapittel-12-paragraf-2-ledd-1">Kommer en av partene under insolvensbehandling, gjelder bestemmelsene i dekningsloven kapittel 7.</article></article><article class="legalArticle" data-lovdata-URL="LTI/lov/2002-06-21-34/§57" data-name="§57" id="kapittel-12-paragraf-3"><h3 class="legalArticleHeader"><span class="legalArticleValue">§ 57</span>. <span class="legalArticleTitle">Kontraktsbrudd ved del av tingen</span></h3><article class="legalP" id="kapittel-12-paragraf-3-ledd-1">Omfatter selgerens kontraktsbrudd bare en del av det solgte, gjelder reglene om mangler og forsinkelse i kapittel 5 og 6 i loven for denne delen. Forbrukeren kan heve kjøpet i sin helhet når kontraktsbruddet er vesentlig for hele kjøpet.</article><article class="legalP" id="kapittel-12-paragraf-3-ledd-2">Må selgeren etter forholdene antas å ha avsluttet sin levering enda ikke alt er levert, gjelder reglene om mangler.</article></article><article class="legalArticle" data-lovdata-URL="LTI/lov/2002-06-21-34/§58" data-name="§58" id="kapittel-12-paragraf-4"><h3 class="legalArticleHeader"><span class="legalArticleValue">§ 58</span>. <span class="legalArticleTitle">Forbrukerens hevingsrett når det skal leveres etter hvert</span></h3><article class="legalP" id="kapittel-12-paragraf-4-ledd-1">Skal selgeren levere etter hvert, og det er kontraktsbrudd ved en enkelt dellevering, kan forbrukeren heve for denne leveringen etter reglene om heving.</article><article class="legalP" id="kapittel-12-paragraf-4-ledd-2">Gir kontraktsbruddet forbrukeren god grunn til å regne med at det vil inntre kontraktsbrudd som vil gi hevingsrett ved senere leveringer, kan han eller hun på dette grunnlaget heve for slike leveringer dersom det skjer innen rimelig tid.</article><article class="legalP" id="kapittel-12-paragraf-4-ledd-3">Dersom forbrukeren hever for en enkelt levering, kan han eller hun samtidig heve kjøpet for tidligere eller senere leveringer som på grunn av sammenhengen mellom leveringene ikke vil kunne brukes til formål som partene forutsatte på avtaletiden.</article></article><article class="legalArticle" data-lovdata-URL="LTI/lov/2002-06-21-34/§59" data-name="§59" id="kapittel-12-paragraf-5"><h3 class="legalArticleHeader"><span class="legalArticleValue">§ 59</span>. <span class="legalArticleTitle">Selgerens hevingsrett når det skal leveres etter hvert</span></h3><article class="legalP" id="kapittel-12-paragraf-5-ledd-1">Skal selgeren levere etter hvert og forbrukeren betale eller medvirke i tilsvarende poster, og det er kontraktsbrudd fra forbrukerens side ved en enkelt levering, kan selgeren heve for denne leveringen etter reglene i § 45.</article><article class="legalP" id="kapittel-12-paragraf-5-ledd-2">Gir kontraktsbruddet selgeren god grunn til å regne med at det vil inntre kontraktsbrudd som vil gi hevingsrett ved senere leveringer, kan han eller hun på dette grunnlaget heve for slike leveringer dersom det skjer innen rimelig tid.</article></article><article class="legalArticle" data-lovdata-URL="LTI/lov/2002-06-21-34/§60" data-name="§60" id="kapittel-12-paragraf-6"><h3 class="legalArticleHeader"><span class="legalArticleValue">§ 60</span>. <span class="legalArticleTitle">Omsorg for tingen</span></h3><article class="legalP" id="kapittel-12-paragraf-6-ledd-1">Dersom forbrukeren ikke henter eller tar imot tingen i rett tid eller forhold ellers på forbrukerens side har medført at den ikke er overgitt til ham eller henne, skal selgeren for forbrukerens regning dra slik omsorg for tingen som er rimelig etter forholdene, dersom selgeren har tingen i sin varetekt eller for øvrig kan ta vare på den.</article><article class="legalP" id="kapittel-12-paragraf-6-ledd-2">Vil forbrukeren avvise en ting som han eller hun har overtatt, skal forbrukeren for selgerens regning dra slik omsorg for den som er rimelig etter forholdene. Vil forbrukeren avvise en ting som er sendt til ham eller henne og stilt til hans eller hennes rådighet på bestemmelsesstedet, skal forbrukeren ta vare på den for selgerens regning, dersom forbrukeren kan gjøre dette uten å betale kjøpesummen eller pådra seg urimelig kostnad eller ulempe. Dette gjelder likevel ikke dersom selgeren eller noen på selgerens vegne kan ta seg av tingen på bestemmelsesstedet.</article><article class="legalP" id="kapittel-12-paragraf-6-ledd-3">En part som plikter å dra omsorg for tingen, kan la en tredjeperson forvare den etter reglene i lov 13. mai 1988 nr. 27 om kjøp § 74. §§ 75, 76, 77 og 78 i samme lov om en parts rett til erstatning og tilbakeholdsrett, om salg av eller annen disposisjon over tingen og om regnskap og godskriving av utbytte gjelder tilsvarende.</article></article><article class="legalArticle" data-lovdata-URL="LTI/lov/2002-06-21-34/§61" data-name="§61" id="kapittel-12-paragraf-7"><h3 class="legalArticleHeader"><span class="legalArticleValue">§ 61</span>. <span class="legalArticleTitle">Særlig forbrukerbegrep i visse internasjonale kjøp</span></h3><article class="legalP" id="kapittel-12-paragraf-7-ledd-1">For avtaler om kjøp av ting mellom parter som har forretningssted eller bopel i ulike stater utenfor EØS, gjelder loven kjøp av ting til personlig bruk for kjøperen, kjøperens familie eller husstand, med mindre selgeren før eller på avtaletiden verken visste eller burde ha visst at tingen ble kjøpt til noe slikt formål.</article></article></section><section class="section" data-name="kap13" id="kapittel-13" data-lovdata-URL="LTI/lov/2002-06-21-34/KAPITTEL_13"><h2>Kapittel 13 Ikrafttredelse og endringer i andre lover</h2><article class="legalArticle" data-lovdata-URL="LTI/lov/2002-06-21-34/§62" data-name="§62" id="kapittel-13-paragraf-1"><h3 class="legalArticleHeader"><span class="legalArticleValue">§ 62</span>. <span class="legalArticleTitle">Ikrafttredelse</span></h3><article class="legalP" id="kapittel-13-paragraf-1-ledd-1">Loven gjelder fra 1. juli 2002.</article><article class="legalP" id="kapittel-13-paragraf-1-ledd-2">Loven gjelder bare for avtaler som sluttes etter at den er trådt i kraft.</article></article><article class="legalArticle" data-lovdata-URL="LTI/lov/2002-06-21-34/§63" data-name="§63" id="kapittel-13-paragraf-2"><h3 class="legalArticleHeader"><span class="legalArticleValue">§ 63</span>. <span class="legalArticleTitle">Endringer i andre lover</span></h3><article class="legalP" id="kapittel-13-paragraf-2-ledd-1">Fra den tid loven trer i kraft, gjøres følgende endringer i andre lover:</article> <article class="defaultP" margin-top="true">1. I lov 30. juni 1916 nr. 1 om kommisjon (kommisjonsloven) skal § 56 første ledd nytt annet punktum lyde:</article><article class="legalP" id="kapittel-13-paragraf-2-ledd-2">Lovregler om krav mot tidligere salgsledd gjelder likevel tilsvarende for krav mot en kommittent.</article> <article class="defaultP" margin-top="true">2. I lov 11. juni 1976 nr. 79 om kontroll med produkter og forbrukertjenester (produktkontrolloven) skal § 2 tredje ledd annet punktum lyde:</article><article class="legalP" id="kapittel-13-paragraf-2-ledd-3">Med forbrukertjenester menes tjenester som tilbys fysiske personer hovedsakelig utenfor næringsvirksomhet.</article> <article class="defaultP" margin-top="true">3. I lov 28. april 1978 nr. 18 om behandling av forbrukertvister skal § 1 tredje ledd lyde:</article><article class="legalP" id="kapittel-13-paragraf-2-ledd-4">Med forbrukerkjøp menes kjøp av ting til forbruker. Med forbruker menes fysisk person som ikke hovedsakelig handler som ledd i næringsvirksomhet.</article> <article class="defaultP" margin-top="true">4. I lov 18. desember 1981 nr. 90 om merking av forbruksvarer m.v. skal § 2 annet punktum lyde:</article><article class="legalP" id="kapittel-13-paragraf-2-ledd-5">Med forbruksvarer menes varer som tilbys fysiske personer som ikke hovedsakelig handler som ledd i næringsvirksomhet.</article> <article class="defaultP" margin-top="true">5. I lov 21. juni 1985 nr. 82 om kredittkjøp m.m. gjøres følgende endringer:</article> <article class="defaultP" margin-top="true">§ 3 nr. 3 skal lyde:</article><article class="legalP" id="kapittel-13-paragraf-2-ledd-6">forbrukerkredittkjøp: kredittkjøp av løsøre til forbruker, når kreditten ytes eller formidles som ledd i næringsvirksomhet</article> <article class="defaultP" margin-top="true">§ 3 nr. 4 skal lyde:</article><article class="legalP" id="kapittel-13-paragraf-2-ledd-7">ytelse av forbrukertjenester på kreditt:<ul class="defaultList"><li data-li-identifier="-" data-name="-"><article class="listArticle" id="kapittel-13-paragraf-2-ledd-7-punkt-1"><article class="legalP" id="kapittel-13-paragraf-2-ledd-7-punkt-1-ledd-1">tjenesteytelse til forbruker,</article></article></li><li data-li-identifier="-" data-name="-"><article class="listArticle" id="kapittel-13-paragraf-2-ledd-7-punkt-2"><article class="legalP" id="kapittel-13-paragraf-2-ledd-7-punkt-2-ledd-1">når det enten er avtalt utsettelse med betaling av vederlaget eller noen del av dette, eller vederlaget helt eller delvis dekkes ved lån og kreditten gis av tjenesteyteren eller av en annen på grunnlag av avtale med tjenesteyteren, og</article></article></li><li data-li-identifier="-" data-name="-"><article class="listArticle" id="kapittel-13-paragraf-2-ledd-7-punkt-3"><article class="legalP" id="kapittel-13-paragraf-2-ledd-7-punkt-3-ledd-1">kreditten ytes eller formidles som ledd i næringsvirksomhet</article></article></li></ul></article> <article class="defaultP" margin-top="true">§ 3 nr. 5 skal lyde:</article><article class="legalP" id="kapittel-13-paragraf-2-ledd-8">forbrukerleie: leie av løsøre til forbruker, når utleien skjer eller formidles som ledd i næringsvirksomhet</article> <article class="defaultP" margin-top="true">§ 3 nytt nr. 7 skal lyde:</article><article class="legalP" id="kapittel-13-paragraf-2-ledd-9">forbruker: fysisk person som ikke hovedsakelig handler som ledd i næringsvirksomhet.</article> <article class="defaultP" margin-top="true">6. I lov 13. mai 1988 nr. 27 om kjøp gjøres følgende endringer:</article> <article class="defaultP" margin-top="true">§ 1 første ledd nytt annet punktum skal lyde:</article><article class="legalP" id="kapittel-13-paragraf-2-ledd-10">For forbrukerkjøp gjelder forbrukerkjøpsloven.</article> <article class="defaultP" margin-top="true">Nåværende annet punktum blir tredje punktum.</article> <article class="defaultP" margin-top="true">§ 4 oppheves.</article> <article class="defaultP" margin-top="true">§ 7 fjerde ledd oppheves.</article> <article class="defaultP" margin-top="true">§ 11 annet ledd oppheves.</article> <article class="defaultP" margin-top="true">§ 13 annet ledd annet punktum oppheves.</article> <article class="defaultP" margin-top="true">§ 15 annet ledd oppheves.</article> <article class="defaultP" margin-top="true">§ 16 annet punktum oppheves.</article> <article class="defaultP" margin-top="true">§ 17 tredje ledd oppheves. Nåværende fjerde ledd blir tredje ledd.</article> <article class="defaultP" margin-top="true">§ 18 annet ledd annet punktum skal lyde:</article><article class="legalP" id="kapittel-13-paragraf-2-ledd-11">Dette gjelder ikke om selgeren verken visste eller burde ha visst at opplysningen var gitt.</article> <article class="defaultP" margin-top="true">§ 22 annet ledd annet punktum oppheves.</article> <article class="defaultP" margin-top="true">§ 30 annet ledd annet punktum oppheves.</article> <article class="defaultP" margin-top="true">§ 31 fjerde ledd oppheves.</article> <article class="defaultP" margin-top="true">§ 32 tredje ledd oppheves.</article> <article class="defaultP" margin-top="true">§ 35 annet ledd oppheves.</article> <article class="defaultP" margin-top="true">§ 41 fjerde ledd annet punktum oppheves.</article> <article class="defaultP" margin-top="true">§ 45 annet ledd oppheves.</article> <article class="defaultP" margin-top="true">§ 67 tredje ledd skal lyde:</article><article class="numberedLegalP" data-numerator="3" id="kapittel-13-paragraf-2-nummer-1">(3) Reglene i andre ledd gjelder ikke<ul class="defaultList"><li data-li-identifier="a)" data-name="a)"><article class="listArticle" id="kapittel-13-paragraf-2-nummer-1-punkt-1"><article class="legalP" id="kapittel-13-paragraf-2-nummer-1-punkt-1-ledd-1">kostnader ved vanlige tiltak som kompenserer at salgstingen er forsinket eller har mangler,</article></article></li><li data-li-identifier="b)" data-name="b)"><article class="listArticle" id="kapittel-13-paragraf-2-nummer-1-punkt-2"><article class="legalP" id="kapittel-13-paragraf-2-nummer-1-punkt-2-ledd-1">kostnader ved tiltak som begrenser annet tap enn det som andre ledd omfatter, eller</article></article></li><li data-li-identifier="c)" data-name="c)"><article class="listArticle" id="kapittel-13-paragraf-2-nummer-1-punkt-3"><article class="legalP" id="kapittel-13-paragraf-2-nummer-1-punkt-3-ledd-1">erstatning utbetalt til en forbrukerkjøper etter reglene i forbrukerkjøpsloven § 34.</article></article></li></ul></article> <article class="defaultP" margin-top="true">§ 67 fjerde ledd oppheves.</article> <article class="defaultP" margin-top="true">§ 79 tredje punktum oppheves.</article> <article class="defaultP" margin-top="true">§ 84 skal lyde:</article><article class="futureLegalArticle" data-name="§84" id="kapittel-13-paragraf-2-foreslåttparagraf-1"><span class="futureLegalArticleHeader">§ 84. <span class="legalArticleTitle">Vilkår for krav mot tidligere salgsledd</span></span><article class="numberedLegalP" data-numerator="1" id="kapittel-13-paragraf-2-foreslåttparagraf-1-nummer-1">(1) Kjøperen kan gjøre krav som følge av mangel gjeldende mot et tidligere salgsledd, for så vidt tilsvarende krav på grunn av mangelen kan gjøres gjeldende av selgeren.</article><article class="numberedLegalP" data-numerator="2" id="kapittel-13-paragraf-2-foreslåttparagraf-1-nummer-2">(2) Ved salg mellom enkeltpersoner når kjøpet ikke hovedsakelig er knyttet til deres næringsvirksomhet, kan kjøperen uansett avtale også gjøre krav gjeldende mot tidligere yrkessalgsledd etter forbrukerkjøpsloven § 35.</article></article> <article class="defaultP" margin-top="true">§ 85 annet ledd oppheves. Nåværende tredje og fjerde ledd blir henholdsvis annet og tredje ledd.</article> <article class="defaultP" margin-top="true">Tredje ledd første punktum skal lyde:</article><article class="numberedLegalP" data-numerator="3" id="kapittel-13-paragraf-2-nummer-2">(3) I den grad kjøperen i forbrukerkjøp gjør gjeldende krav mot selgeren som også kunne ha vært gjort gjeldende mot et tidligere yrkessalgsledd, gjelder reklamasjonsfristen i forbrukerkjøpsloven § 27 annet ledd for videre mangelskrav fra selgeren mot det tidligere yrkessalgsleddet.</article> <article class="defaultP" margin-top="true">§ 99 skal lyde:</article><article class="futureLegalArticle" data-name="§99" id="kapittel-13-paragraf-2-foreslåttparagraf-2"><span class="futureLegalArticleHeader">§ 99. <span class="legalArticleTitle">Erstatning</span></span><article class="legalP" id="kapittel-13-paragraf-2-foreslåttparagraf-2-ledd-1">§ 27 (2) annet punktum gjelder ikke i internasjonale kjøp.</article></article> <article class="defaultP" margin-top="true">Nåværende § 99 blir § 100.</article> <article class="defaultP" margin-top="true">7. I lov 16. juni 1989 nr. 63 om håndverkertjenester m.m. for forbrukere skal § 1 første til tredje ledd lyde:</article><article class="numberedLegalP" data-numerator="1" id="kapittel-13-paragraf-2-nummer-3">(1) Loven gjelder avtaler eller oppdrag om bestemte tjenester (reparasjoner, vedlikehold, installasjoner, ombygging m.m.) som inngås mellom tjenesteytere i deres næringsvirksomhet og forbrukere.</article><article class="numberedLegalP" data-numerator="2" id="kapittel-13-paragraf-2-nummer-4">(2) Med forbruker menes en fysisk person som ikke hovedsakelig handler som ledd i næringsvirksomhet.</article><article class="numberedLegalP" data-numerator="3" id="kapittel-13-paragraf-2-nummer-5">(3) Også organisasjoner eller offentlig virksomhet som yter tjenester mot godtgjøring anses for å yte tjenester i næringsvirksomhet.</article> <article class="defaultP" margin-top="true">Nåværende tredje ledd blir nytt fjerde ledd.</article> <article class="defaultP" margin-top="true">8. I lov 3. juli 1992 nr. 93 om avhending av fast eigedom (avhendingslova) skal § 1-2 tredje ledd lyde:</article><article class="numberedLegalP" data-numerator="3" id="kapittel-13-paragraf-2-nummer-6">(3) Med forbrukarkjøp er meint kjøp av eigedom når kjøparen er ein fysisk person som ikkje hovudsakleg handlar som ledd i næringsverksemd.</article> <article class="defaultP" margin-top="true">9. I lov 13. juni 1997 nr. 43 om avtalar med forbrukar om oppføring av ny bustad m.m. (bustadoppføringslova) gjøres følgende endringer:</article> <article class="defaultP" margin-top="true">§ 1 første ledd første punktum skal lyde:</article><article class="legalP" id="kapittel-13-paragraf-2-ledd-12">Lova gjeld avtalar mellom entreprenør og ein forbrukar om oppføring av ny eigarbustad.</article> <article class="defaultP" margin-top="true">§ 2 første ledd skal lyde:</article><article class="legalP" id="kapittel-13-paragraf-2-ledd-13">Som forbrukar vert rekna ein fysisk person som ikkje hovudsakleg handlar som ledd i næringsverksemd.</article> <article class="defaultP" margin-top="true">§ 61 annet ledd skal lyde:</article><article class="legalP" id="kapittel-13-paragraf-2-ledd-14">Med konsulentavtale er det meint ein avtale mellom ein sjølvstendig oppdragstakar (konsulenten) og ein oppdragsgjevar (forbrukaren, jf § 2) om planlegging av oppføring av bygning til bustadføremål eller planlegging av arbeid som vert utført direkte som ledd i slik oppføring.</article> <article class="defaultP" margin-top="true">Tredje ledd oppheves. Nåværende fjerde ledd blir tredje ledd.</article> <article class="defaultP" margin-top="true">10. I lov 21. desember 2000 nr. 105 om opplysningsplikt og angrerett mv. ved fjernsalg og salg utenfor fast utsalgssted (angrerettloven) oppheves § 6 bokstav e annet punktum.</article></article></section></main></body></html>