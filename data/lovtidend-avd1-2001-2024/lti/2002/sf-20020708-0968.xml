<!DOCTYPE html><html lang="no"><head><title>Forskrift om arbeidsordninger, registrering og kontroll av hviletid om bord på skip.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-07-08-968</dd><dt class="dokid">DokumentID</dt><dd class="dokid">LTI/forskrift/2002-07-08-968</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 11</dd><dt class="dateInForce">I kraft fra</dt><dd class="dateInForce">2002-07-08</dd><dt class="changesToDocuments">Endrer</dt><dd class="changesToDocuments"><ul><li>forskrift/1988-05-19-428</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1977-06-03-50/§13</li><li>lov/1977-06-03-50/§15</li><li>forskrift/1977-06-23-4319</li><li>forskrift/1988-03-28-4320</li><li>forskrift/2002-06-28-658</li><li>forskrift/2002-07-01-967</li></ul></dd><dt class="dateOfPublication">Kunngjort</dt><dd class="dateOfPublication">2002-09-06</dd><dt class="journalNumber">Journalnummer</dt><dd class="journalNumber">2002-0824</dd><dt class="titleShort">Korttittel</dt><dd class="titleShort">Forskrift om arbeidsordninger på skip</dd><dt class="title">Tittel</dt><dd class="title">Forskrift om arbeidsordninger, registrering og kontroll av hviletid om bord på skip.</dd><dt class="miscInformation">Annet om dokumentet</dt><dd class="miscInformation">Fastsatt av Sjøfartsdirektoratet 8. juli 2002 med hjemmel i lov av 3. juni 1977 nr. 50 om arbeidstiden og hviletiden på skip § 13 andre ledd og § 15 første ledd, jf. delegeringsvedtak av 23. juni 1977, delegeringsvedtak av 28. mars 1988, kgl.res. av 28. juni 2002 nr. 658 og delegeringsvedtak av 1. juli 2002 nr. 967. Jf. EØS-avtalen vedlegg XIII nr. 56h (direktiv 1999/95/EF) og vedlegg XVIII nr. 32b (direktiv 1999/63/EF).</dd><dt class="refid">RefID</dt><dd class="refid">forskrift/2002-07-08-968</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om arbeidsordninger, registrering og kontroll av hviletid om bord på skip.<ul class="tocSubUl"><li>Kapittel 1. Generelle bestemmelser<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Rederens og førerens plikter</li><li>§ 4. Fravik</li></ul></li><li>Kapittel 2. Arbeidsordninger og registrering av hviletid<ul class="tocSubUl"><li>§ 5. Arbeidsordninger</li><li>§ 6. Registrering av hviletid – Registreringsskjema</li><li>§ 7. Skjema for arbeidsordningen og registreringsskjema</li><li>§ 8. Oppbevaring av og påtegning på registreringsskjema mv.</li></ul></li><li>Kapittel 3. Tilsyn og kontroll<ul class="tocSubUl"><li>§ 9. Tilsyn mv.</li><li>§ 10. Inspeksjon</li><li>§ 11. Detaljert inspeksjon</li><li>§ 12. Utbedring av mangler</li></ul></li><li>Kapittel 4. Avsluttende bestemmelser<ul class="tocSubUl"><li>§ 13. Straff</li><li>§ 14. Ikrafttredelse mv.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2002-07-08-968" id="dokument"><h1>Forskrift om arbeidsordninger, registrering og kontroll av hviletid om bord på skip.</h1><section class="section" data-name="kap1" id="kapittel-1" data-lovdata-URL="LTI/forskrift/2002-07-08-968/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="LTI/forskrift/2002-07-08-968/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Denne forskriften gjelder for sjøfolk som er tilsatt på norske skip.</article></article><article class="legalArticle" data-lovdata-URL="LTI/forskrift/2002-07-08-968/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I denne forskriften betyr:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>klage:</i> enhver opplysning eller innberetning fra et besetningsmedlem, et bransjeorgan, en sammenslutning, en fagforening eller for øvrig enhver som har interesse i skipets sikkerhet, herunder i besetningsmedlemmenes sikkerhet eller helse.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>skip:</i> ethvert fartøy som omfattes av lov av 3. juni 1977 nr. 50 om arbeidstiden og hviletiden på skip.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1"><i>tilsynet</i>: Sjøfartsdirektoratet og dets tjenestemenn, institusjoner og myndigheter nevnt i sjødyktighetsloven § 4, for så vidt de utøver kontrollmyndighet etter loven, jf. lovens § 10.</article></article></li></ul></article></article><article class="legalArticle" data-lovdata-URL="LTI/forskrift/2002-07-08-968/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Rederens og førerens plikter</span></h3><article class="legalP" id="kapittel-1-paragraf-3-ledd-1">Reder og fører skal sørge for at bestemmelsene i denne forskriften blir fulgt.</article></article><article class="legalArticle" data-lovdata-URL="LTI/forskrift/2002-07-08-968/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Fravik</span></h3><article class="legalP" id="kapittel-1-paragraf-4-ledd-1">I enkelttilfeller kan Sjøfartsdirektoratet etter skriftlig søknad fravike forskriftens krav. Spesielle grunner må gjøre fraviket nødvendig og fraviket må være sikkerhetsmessig forsvarlig. Fravik må ikke være i strid med internasjonal overenskomst Norge har sluttet seg til.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2002-07-08-968/KAPITTEL_2"><h2>Kapittel 2. Arbeidsordninger og registrering av hviletid</h2><article class="legalArticle" data-lovdata-URL="LTI/forskrift/2002-07-08-968/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Arbeidsordninger</span></h3><article class="legalP" id="kapittel-2-paragraf-1-ledd-1">Det skal foreligge dokumentasjon om bord som viser arbeidsordningen for sjøfolkene om bord. Av dokumentasjonen skal det framgå når den enkeltes alminnelige arbeidstid begynner og slutter, samt samlet daglig hviletid som er fastsatt i arbeidstidsloven eller i tariffavtale.</article></article><article class="legalArticle" data-lovdata-URL="LTI/forskrift/2002-07-08-968/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Registrering av hviletid – Registreringsskjema</span></h3><article class="legalP" id="kapittel-2-paragraf-2-ledd-1">Sjøfolk skal føre et registreringsskjema over sin daglige hviletid, slik den er fastsatt i arbeidstidsloven § 12 eller i tariffavtale. Skipets fører eller den han bemyndiger, skal kontrollere og registrere hviletiden i enhver periode på 24 timer og sju dager.</article></article><article class="legalArticle" data-lovdata-URL="LTI/forskrift/2002-07-08-968/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Skjema for arbeidsordningen og registreringsskjema</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Skjema for arbeidsordningen, jf. § 5, skal være oppslått på et lett tilgjengelig sted om bord. Skjemaets form og innhold fastsettes av Sjøfartsdirektoratet.</article><article class="numberedLegalP" data-numerator="2" id="kapittel-2-paragraf-3-nummer-2">(2) Hviletiden, jf. § 6, skal føres og registreres på registreringsskjema. Registreringsskjemaets form og innhold fastsettes av Sjøfartsdirektoratet.</article><article class="numberedLegalP" data-numerator="3" id="kapittel-2-paragraf-3-nummer-3">(3) Skjemaer med annen form enn fastsatt av Sjøfartsdirektoratet, jf. første og andre ledd, kan brukes dersom de inneholder samme opplysninger som kreves etter § 5 og § 6.</article><article class="numberedLegalP" data-numerator="4" id="kapittel-2-paragraf-3-nummer-4">(4) Skjemaene skal utformes på det eller de språk som er skipets arbeidsspråk og på engelsk.</article><article class="numberedLegalP" data-numerator="5" id="kapittel-2-paragraf-3-nummer-5">(5) Sjøfolk skal ha kopi av registreringsskjemaer som gjelder dem.</article><article class="numberedLegalP" data-numerator="6" id="kapittel-2-paragraf-3-nummer-6">(6) Registrering av hviletid etter § 6 i forskriften her kan også gjøres ved hjelp av elektroniske systemer. Sjøfolkene om bord skal gjøres kjent med dette. Opplysninger som er registrert skal være tilgjengelige for den det gjelder og skal ellers være tilgjengelige for kontroll av Tilsynet eller av vedkommende myndighet i en havnestat.</article></article><article class="legalArticle" data-lovdata-URL="LTI/forskrift/2002-07-08-968/§8" data-name="§8" id="kapittel-2-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Oppbevaring av og påtegning på registreringsskjema mv.</span></h3><article class="numberedLegalP" data-numerator="1" id="kapittel-2-paragraf-4-nummer-1">(1) Skjemaer for registrering av hviletiden skal oppbevares om bord. De skal påtegnes av Tilsynet ved kontroll.</article><article class="numberedLegalP" data-numerator="2" id="kapittel-2-paragraf-4-nummer-2">(2) Skjemaene skal oppbevares slik som bestemt i arbeidstidsloven § 13 fjerde ledd.</article><article class="numberedLegalP" data-numerator="3" id="kapittel-2-paragraf-4-nummer-3">(3) Sjøfartsdirektoratet kan alltid kreve at kopi av skjemaer for registrering av hviletiden skal innsendes for kontroll og påtegning.</article><article class="numberedLegalP" data-numerator="4" id="kapittel-2-paragraf-4-nummer-4">(4) Dersom registrering av hviletid skjer ved hjelp av elektroniske systemer, kan Sjøfartsdirektoratet kreve at innsendelse av opplysninger skal skje i et særskilt format.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2002-07-08-968/KAPITTEL_3"><h2>Kapittel 3. Tilsyn og kontroll</h2><article class="legalArticle" data-lovdata-URL="LTI/forskrift/2002-07-08-968/§9" data-name="§9" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Tilsyn mv.</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Tilsynet skal føre tilsyn med at bestemmelsene om hviletid i arbeidstidsloven § 12, eller i tariffavtale blir overholdt om bord.</article><article class="numberedLegalP" data-numerator="2" id="kapittel-3-paragraf-1-nummer-2">(2) Ved inspeksjoner som bestemt i dette kapittel, skal alle mulige hensyn tas til at skipet ikke blir unødig forsinket.</article></article><article class="legalArticle" data-lovdata-URL="LTI/forskrift/2002-07-08-968/§10" data-name="§10" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Inspeksjon</span></h3><article class="legalP" id="kapittel-3-paragraf-2-ledd-1">Når det foretas inspeksjon om bord for å finne bevis for at kravene til hviletid i arbeidstidsloven § 12 eller i tariffavtale ikke overholdes, skal det kontrolleres at;<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">skjemaet for arbeidsordningen om bord, er i samsvar med § 5 i forskriften her og er oppslått om bord, jf. § 7 første og fjerde ledd, og</article></article></li><li data-li-identifier="b)" data-name="b)"><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">registreringsskjemaene for hviletid er i samsvar med § 6 i forskriften her, jf. § 7 andre og fjerde ledd.</article></article></li></ul></article></article><article class="legalArticle" data-lovdata-URL="LTI/forskrift/2002-07-08-968/§11" data-name="§11" id="kapittel-3-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Detaljert inspeksjon</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) Dersom Tilsynet mottar en klage eller på grunnlag av egne observasjoner om bord har grunn til å anta at sjøfolkene om bord viser tretthetstegn som kan medføre at vedkommende ikke vil kunne ivareta sine arbeidsoppgaver, skal det foretas en detaljert inspeksjon for å fastslå om hviletid som er registrert i registreringsskjemaene, er i samsvar med bestemmelsene i arbeidstidsloven § 12 eller i tariffavtale. Det skal her tas hensyn til andre registrerte opplysninger om skipets drift.</article><article class="numberedLegalP" data-numerator="2" id="kapittel-3-paragraf-3-nummer-2">(2) Identiteten til den som har innlevert klagen, skal ikke avsløres overfor skipets fører eller skipets eier.</article></article><article class="legalArticle" data-lovdata-URL="LTI/forskrift/2002-07-08-968/§12" data-name="§12" id="kapittel-3-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Utbedring av mangler</span></h3><article class="numberedLegalP" data-numerator="1" id="kapittel-3-paragraf-4-nummer-1">(1) Dersom det ved inspeksjoner etter § 10 og § 11 viser seg at kravene i arbeidstidsloven eller i tariffavtale ikke overholdes om bord, skal Tilsynet treffe de tiltak som er nødvendige for å utbedre ethvert forhold om bord som klart utgjør en fare for sjøfolkenes sikkerhet eller helse.</article><article class="numberedLegalP" data-numerator="2" id="kapittel-3-paragraf-4-nummer-2">(2) Når sjøfolk med ansvar for første vakt eller de påfølgende vakter viser tretthetstegn som kan medføre at vedkommende ikke vil kunne ivareta sine arbeidsoppgaver, skal det påses at skipet ikke forlater havn før de påviste mangler er utbedret, eller sjøfolkene er tilstrekkelig uthvilte.</article><article class="numberedLegalP" data-numerator="3" id="kapittel-3-paragraf-4-nummer-3">(3) Ved tilbakeholdelse av skip gjelder bestemmelsene i fjerde kapittel i lov av 9. juni 1903 nr. 7 om Statskontrol med Skibes Sjødygtighed mv.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2002-07-08-968/KAPITTEL_4"><h2>Kapittel 4. Avsluttende bestemmelser</h2><article class="legalArticle" data-lovdata-URL="LTI/forskrift/2002-07-08-968/§13" data-name="§13" id="kapittel-4-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Straff</span></h3><article class="legalP" id="kapittel-4-paragraf-1-ledd-1">Forsettelig eller uaktsom overtredelse av denne forskriften straffes med bøter eller fengsel i henhold til lov av 3. juni 1977 nr. 50 om arbeidstiden og hviletiden på skip § 18, jf. Almindelig borgerlig Straffelov (straffeloven) av 22. mai 1902 nr. 10 § 48a og § 48b hvis ikke strengere straff kommer til anvendelse i henhold til annen lovbestemmelse.</article></article><article class="legalArticle" data-lovdata-URL="LTI/forskrift/2002-07-08-968/§14" data-name="§14" id="kapittel-4-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse mv.</span></h3><article class="legalP" id="kapittel-4-paragraf-2-ledd-1">Denne forskrift trer i kraft 8. juli 2002. Fra samme tid oppheves forskrift av 19. mai 1988 nr. 428 om arbeidstidsregistrering og innretning og føring av arbeidstidsskjema og Retningslinjer av 19. mai 1988 for føring av arbeidstidsskjema.</article></article></section></main></body></html>