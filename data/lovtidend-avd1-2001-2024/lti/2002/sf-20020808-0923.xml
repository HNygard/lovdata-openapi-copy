<!DOCTYPE html><html lang="no"><head><title>Forskrift om eksamen ved Høgskulen i Volda.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-08-08-923</dd><dt class="dokid">DokumentID</dt><dd class="dokid">LTI/forskrift/2002-08-08-923</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 10</dd><dt class="dateInForce">I kraft fra</dt><dd class="dateInForce">2002-08-20</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-03-20-361</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§50</li></ul></dd><dt class="dateOfPublication">Kunngjort</dt><dd class="dateOfPublication">2002-08-23</dd><dt class="journalNumber">Journalnummer</dt><dd class="journalNumber">2002-0856</dd><dt class="titleShort">Korttittel</dt><dd class="titleShort">Forskrift om eksamen ved Høgskulen i Volda</dd><dt class="title">Tittel</dt><dd class="title">Forskrift om eksamen ved Høgskulen i Volda.</dd><dt class="miscInformation">Annet om dokumentet</dt><dd class="miscInformation">Fastsett av styret ved Høgskulen i Volda 8. august 2002 med heimel i lov av 12. mai 1995 nr. 22 om universiteter og høgskoler.</dd><dt class="refid">RefID</dt><dd class="refid">forskrift/2002-08-08-923</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om eksamen ved Høgskulen i Volda.<ul class="tocSubUl"><li>§ 1. Bruksområde</li><li>§ 2. Definisjonar</li><li>§ 3. Generelt om eksamen</li><li>§ 4. Karaktersystem</li><li>§ 5. Praksis</li><li>§ 6. Eksamen – for studentar</li><li>§ 7. Eksamen – for privatistar</li><li>§ 8. Ny og utsett eksamen</li><li>§ 9. Fritak for eksamen</li><li>§ 10. Eksamen under særlege vilkår</li><li>§ 11. Desentralisert eksamen</li><li>§ 12. Bruk av hjelpemiddel</li><li>§ 13. Annullering av eksamen, bortvising, fusk</li><li>§ 14. Sensur</li><li>§ 15. Grunngjeving for og klage over fastsetjing av karakter</li><li>§ 16. Vitnemål – karakterutskrift</li><li>§ 17. Tilhøvet til nasjonale rammeplanar</li><li>§ 18. Iverksetjing</li><li>§ 19. Oppheving av forskrift m.m.</li></ul></li></ul></dd></dl></header><main class="documentBody" data-lovdata-URL="LTI/forskrift/2002-08-08-923" id="dokument"><h1>Forskrift om eksamen ved Høgskulen i Volda.</h1><article class="legalArticle" data-lovdata-URL="LTI/forskrift/2002-08-08-923/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Bruksområde</span></h2><article class="legalP" id="paragraf-1-ledd-1">Denne forskrifta gjeld alle eksamenar ved Høgskulen i Volda. Jf. § 2 nr. 8.</article><article class="legalP" id="paragraf-1-ledd-2">Direktøren kan gi retningsliner med grunnlag i denne forskrifta.</article></article><article class="legalArticle" data-lovdata-URL="LTI/forskrift/2002-08-08-923/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjonar</span></h2><ul class="defaultList"><li data-li-identifier="1." data-name="1."><article class="listArticle" id="paragraf-2-punkt-1"><article class="legalP" id="paragraf-2-punkt-1-ledd-1">Med <i>lova meiner ein lov av 12. mai 1995 nr. 22</i> om universiteter og høgskoler, med endringar i lov av 28. juni 2002 nr. 62.</article></article></li><li data-li-identifier="2." data-name="2."><article class="listArticle" id="paragraf-2-punkt-2"><article class="legalP" id="paragraf-2-punkt-2-ledd-1">Med <i>forskrifta</i> meiner ein forskrift av 8. august 2002 nr. 923 om eksamen ved Høgskulen i Volda.</article></article></li><li data-li-identifier="3." data-name="3."><article class="listArticle" id="paragraf-2-punkt-3"><article class="legalP" id="paragraf-2-punkt-3-ledd-1">Med <i>studium</i> meiner ein ei sjølvstendig eining godkjend av styret for Høgskulen i Volda eller Utdannings- og forskingsdepartementet som studentar kan få opptak til og studierett på (jf. nr. 9). Eit studium har eit definert innhald i fag- eller studieplan og fører fram til ein avsluttande eksamen eller grad (jf. nr. 6, 7 og 8). Eit studium er kjenneteikna ved at det ikkje er naudsynt å søkje nytt opptak for å ta andre emne innanfor studiet (jf. nr. 4).</article></article></li><li data-li-identifier="4." data-name="4."><article class="listArticle" id="paragraf-2-punkt-4"><article class="legalP" id="paragraf-2-punkt-4-ledd-1">Med <i>emne</i> meiner ein ei eining innanfor eit studium. Emne har knytt til seg pensum og vurdering, og kan gi utteljing i form av studiepoeng.</article></article></li><li data-li-identifier="5." data-name="5."><article class="listArticle" id="paragraf-2-punkt-5"><article class="legalP" id="paragraf-2-punkt-5-ledd-1"><i>Rammeplan</i> er ein plan for eit studium der departementet har vedteke nasjonale rammer for innhaldet i studiet.</article></article></li><li data-li-identifier="6." data-name="6."><article class="listArticle" id="paragraf-2-punkt-6"><article class="legalP" id="paragraf-2-punkt-6-ledd-1"><i>Fagplan</i> er ei konkretisering av innhaldet i studium som er regulert av rammeplan.</article></article></li><li data-li-identifier="7." data-name="7."><article class="listArticle" id="paragraf-2-punkt-7"><article class="legalP" id="paragraf-2-punkt-7-ledd-1"><i>Studieplan</i> er ei konkretisering av innhaldet i studium som ikkje er regulert av rammeplan.</article></article></li><li data-li-identifier="8." data-name="8."><article class="listArticle" id="paragraf-2-punkt-8"><article class="legalP" id="paragraf-2-punkt-8-ledd-1">Med <i>eksamen</i> meiner ein i denne forskrifta <ul class="defaultList"><li data-li-identifier="a)" data-name="a)"><article class="listArticle" id="paragraf-2-punkt-8-ledd-1-punkt-1"><article class="legalP" id="paragraf-2-punkt-8-ledd-1-punkt-1-ledd-1">prøving med påfølgjande vurdering, der resultatet av vurderinga står på vitnemål eller vert rekna inn i karakteren for eit studium ved Høgskulen i Volda, eller</article></article></li><li data-li-identifier="b)" data-name="b)"><article class="listArticle" id="paragraf-2-punkt-8-ledd-1-punkt-2"><article class="legalP" id="paragraf-2-punkt-8-ledd-1-punkt-2-ledd-1">prøving med påfølgjande vurdering, der resultatet av vurderinga vert rekna inn i ein samla karakter, og der den samla karakteren står på vitnemål eller vert rekna inn i karakteren for eit studium ved Høgskulen i Volda.</article></article></li></ul></article></article></li><li data-li-identifier="9." data-name="9."><article class="listArticle" id="paragraf-2-punkt-9"><article class="legalP" id="paragraf-2-punkt-9-ledd-1">Med <i>student</i> meiner ein i denne forskrifta ein person som er teken opp til eit studium ved Høgskulen i Volda, jf. § 37, § 38 og § 39 i lova.</article></article></li><li data-li-identifier="10." data-name="10."><article class="listArticle" id="paragraf-2-punkt-10"><article class="legalP" id="paragraf-2-punkt-10-ledd-1">Med <i>privatist</i> meiner ein i denne forskrifta ein person som går opp til eksamen etter lova § 40, og som ikkje er teken opp ved studiet.</article></article></li><li data-li-identifier="11." data-name="11."><article class="listArticle" id="paragraf-2-punkt-11"><article class="legalP" id="paragraf-2-punkt-11-ledd-1">Med <i>kandidat</i> meiner ein ein student eller privatist som gjennomfører eksamen.</article></article></li><li data-li-identifier="12." data-name="12."><article class="listArticle" id="paragraf-2-punkt-12"><article class="legalP" id="paragraf-2-punkt-12-ledd-1">Med <i>arbeidskrav</i> meiner ein alle former for prøving der resultatet ikkje står på vitnemålet eller vert rekna inn i karakteren for eit godkjent studium ved Høgskulen i Volda, men som er vilkår for anten <ul class="defaultList"><li data-li-identifier="a)" data-name="a)"><article class="listArticle" id="paragraf-2-punkt-12-ledd-1-punkt-1"><article class="legalP" id="paragraf-2-punkt-12-ledd-1-punkt-1-ledd-1">å gå opp til eksamen, eller</article></article></li><li data-li-identifier="b)" data-name="b)"><article class="listArticle" id="paragraf-2-punkt-12-ledd-1-punkt-2"><article class="legalP" id="paragraf-2-punkt-12-ledd-1-punkt-2-ledd-1">få utskrive dokumentasjon for fullført utdanning etter § 16 nr. 1.</article></article></li></ul></article></article></li><li data-li-identifier="13." data-name="13."><article class="listArticle" id="paragraf-2-punkt-13"><article class="legalP" id="paragraf-2-punkt-13-ledd-1"><i>Studiepoeng</i> er eit mål for omfanget av studium/studieeiningar. 60 studiepoeng svarar til fulltids arbeidsinnsats i eit heilt studieår.</article></article></li><li data-li-identifier="14." data-name="14."><article class="listArticle" id="paragraf-2-punkt-14"><article class="legalP" id="paragraf-2-punkt-14-ledd-1">Med <i>ordinær eksamen</i> meiner ein den første eksamenen som vert arrangert i eit emne når undervisninga i emnet eller i ein del av emnet er avslutta.</article></article></li><li data-li-identifier="15." data-name="15."><article class="listArticle" id="paragraf-2-punkt-15"><article class="legalP" id="paragraf-2-punkt-15-ledd-1">Med <i>mappeeksamen</i> meiner ein ein eksamen som inneheld fleire delar, der delane vert vurdert samla.</article></article></li><li data-li-identifier="16." data-name="16."><article class="listArticle" id="paragraf-2-punkt-16"><article class="legalP" id="paragraf-2-punkt-16-ledd-1"><i>Diploma Supplement</i> er eit vitnemålstillegg som skal informere og leggje til rette for internasjonal forståing av høgskulesystemet og den enkelte studenten si utdanning. Diploma Supplement skal følgje det originale vitnemålet og er berre gyldig saman med dette.</article></article></li><li data-li-identifier="17." data-name="17."><article class="listArticle" id="paragraf-2-punkt-17"><article class="legalP" id="paragraf-2-punkt-17-ledd-1"><i>Utdanningsplan</i> er ein gjensidig avtale mellom høgskulen og den einskilde studenten, som regulerer dei to partane sine rettar og plikter i forhold til kvarandre. Jf. lova § 44b.</article></article></li></ul></article><article class="legalArticle" data-lovdata-URL="LTI/forskrift/2002-08-08-923/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Generelt om eksamen</span></h2><ul class="defaultList"><li data-li-identifier="1." data-name="1."><article class="listArticle" id="paragraf-3-punkt-1"><article class="legalP" id="paragraf-3-punkt-1-ledd-1">Avdelingsstyret godkjenner eksamensformene for kvart studium.</article></article></li><li data-li-identifier="2." data-name="2."><article class="listArticle" id="paragraf-3-punkt-2"><article class="legalP" id="paragraf-3-punkt-2-ledd-1">Eksamensformer skal vere nedfelde i fag- eller studieplanane for dei einskilde studia. Det skal gå fram kva prøving som har status som eksamen, og kva prøving som har status som arbeidskrav. Det skal eksplisitt gå fram om eit arbeidskrav er vilkår for å gå opp til eksamen, eller om det er vilkår for å få utskrive dokumentasjon for fullført utdanning etter § 16. nr. 1.</article></article></li><li data-li-identifier="3." data-name="3."><article class="listArticle" id="paragraf-3-punkt-3"><article class="legalP" id="paragraf-3-punkt-3-ledd-1">Eit studium kan ha særskilde eksamensformer for studentar som ikkje følgjer ordinær studieprogresjon og for privatistar. Dette skal gå fram av fag- eller studieplan.</article></article></li><li data-li-identifier="4." data-name="4."><article class="listArticle" id="paragraf-3-punkt-4"><article class="legalP" id="paragraf-3-punkt-4-ledd-1">Når alle arbeidskrav etter § 2 nr. 12 bokstav a i eit emne er oppfylte, kan alle eller eit utval arbeidskrav gå inn som del av eksamen i emnet.</article></article></li><li data-li-identifier="5." data-name="5."><article class="listArticle" id="paragraf-3-punkt-5"><article class="legalP" id="paragraf-3-punkt-5-ledd-1">Det skal gå fram av fag- eller studieplan korleis ulike eksamenar skal vektast i forhold til kvarandre ved karaktersamanslåing. Jf. § 4 nr. 2.</article></article></li><li data-li-identifier="6." data-name="6."><article class="listArticle" id="paragraf-3-punkt-6"><article class="legalP" id="paragraf-3-punkt-6-ledd-1">Kandidatar skal normalt vurderast individuelt. Gruppeeksamen kan berre gjennomførast for avgrensa delar av eit studium.</article></article></li><li data-li-identifier="7." data-name="7."><article class="listArticle" id="paragraf-3-punkt-7"><article class="legalP" id="paragraf-3-punkt-7-ledd-1">Ved eksamen utan tilsyn kan einskildkandidatar eller grupper av kandidatar kallast inn til tilleggseksamen. Tilleggseksamenen skal normalt vere ein individuell eksamen. Direktøren avgjer om slik eksamen skal arrangerast.</article></article></li><li data-li-identifier="8." data-name="8."><article class="listArticle" id="paragraf-3-punkt-8"><article class="legalP" id="paragraf-3-punkt-8-ledd-1">Dersom ein student meiner at ein gruppeeksamen ikkje reflekterer hans eige kunnskapsnivå, kan han innan 2 timar etter eksamenen/innleveringsfristen søkje om å få gå opp til individuell tilleggseksamen. Slik søknad skal rettast til studiesjefen. Resultatet av tilleggseksamenen vil påverke berre denne studenten sitt resultat ved gruppeeksamenen. Direktøren avgjer søknad om tilleggseksamen.</article></article></li><li data-li-identifier="9." data-name="9."><article class="listArticle" id="paragraf-3-punkt-9"><article class="legalP" id="paragraf-3-punkt-9-ledd-1">Direktøren kan vedta at kandidatar i samband med eksamen skal levere eigenerklæring om korrekt kjelde- og sitatbruk.</article></article></li><li data-li-identifier="10." data-name="10."><article class="listArticle" id="paragraf-3-punkt-10"><article class="legalP" id="paragraf-3-punkt-10-ledd-1">Direktøren vedtek fristar for oppmelding til og avmelding frå alle eksamenar.</article></article></li></ul></article><article class="legalArticle" data-lovdata-URL="LTI/forskrift/2002-08-08-923/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Karaktersystem</span></h2><ul class="defaultList"><li data-li-identifier="1." data-name="1."><article class="listArticle" id="paragraf-4-punkt-1"><article class="legalP" id="paragraf-4-punkt-1-ledd-1">Vurderingsuttrykket ved eksamenar skal vere anten <ul class="defaultList"><li data-li-identifier="a)" data-name="a)"><article class="listArticle" id="paragraf-4-punkt-1-ledd-1-punkt-1"><article class="legalP" id="paragraf-4-punkt-1-ledd-1-punkt-1-ledd-1">ein gradert skala med fem trinn frå A til E for stått og F for ikkje stått, eller</article></article></li><li data-li-identifier="b)" data-name="b)"><article class="listArticle" id="paragraf-4-punkt-1-ledd-1-punkt-2"><article class="legalP" id="paragraf-4-punkt-1-ledd-1-punkt-2-ledd-1">stått/ikkje stått.</article></article></li></ul></article><article class="legalP" id="paragraf-4-punkt-1-ledd-2">Vurderingsuttrykket for arbeidskrav skal vere godkjend/ikkje godkjend.</article><article class="legalP" id="paragraf-4-punkt-1-ledd-3">Vurderingsuttrykket for praksis skal gå fram av fag- eller studieplan.</article></article></li><li data-li-identifier="2." data-name="2."><article class="listArticle" id="paragraf-4-punkt-2"><article class="legalP" id="paragraf-4-punkt-2-ledd-1">Ved eventuell karaktersamanslåing skal talekvivalentar nyttast for å rekne ut ein gjennomsnittskarakter, med A som den høgaste verdien og E som den lågaste. Ved samanslåing skal avrunding gjerast matematisk. Dersom det kjem nasjonale reglar om karaktersamanslåing, vil dei erstatte dette punktet.</article></article></li><li data-li-identifier="3." data-name="3."><article class="listArticle" id="paragraf-4-punkt-3"><article class="legalP" id="paragraf-4-punkt-3-ledd-1">Vurderingsuttrykket stått/ikkje stått kan berre nyttast for avgrensa delar av eit studium. Det skal gå fram av fag- eller studieplan i kva tilfelle vurderingsuttrykket stått/ikkje stått skal nyttast.</article></article></li><li data-li-identifier="4." data-name="4."><article class="listArticle" id="paragraf-4-punkt-4"><article class="legalP" id="paragraf-4-punkt-4-ledd-1">Når karakter i eit emne vert fastsett på grunnlag av fleire eksamenar, skal alle vere greidd før endeleg karakter vert gitt.</article></article></li><li data-li-identifier="5." data-name="5."><article class="listArticle" id="paragraf-4-punkt-5"><article class="legalP" id="paragraf-4-punkt-5-ledd-1">Når ein kandidat har teke den same eksamenen fleire gonger, vert den beste karakteren endeleg.</article></article></li></ul></article><article class="legalArticle" data-lovdata-URL="LTI/forskrift/2002-08-08-923/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Praksis</span></h2><ul class="defaultList"><li data-li-identifier="1." data-name="1."><article class="listArticle" id="paragraf-5-punkt-1"><article class="legalP" id="paragraf-5-punkt-1-ledd-1">For dei utdanningane som er styrt av rammeplan, gjeld rammeplanen sine føresegner om praksis.</article></article></li><li data-li-identifier="2." data-name="2."><article class="listArticle" id="paragraf-5-punkt-2"><article class="legalP" id="paragraf-5-punkt-2-ledd-1">Ved ikkje godkjend ekstern praksis i utdanningar som ikkje er styrt av rammeplan er det høve til å framstille seg på nytt ein gong til ny eller alternativ prøving og vurdering.</article></article></li><li data-li-identifier="3." data-name="3."><article class="listArticle" id="paragraf-5-punkt-3"><article class="legalP" id="paragraf-5-punkt-3-ledd-1">Ved intern praksis skal framgangsmåten ved kontinuasjon for kandidatar som ikkje får godkjend praksisen, gå fram av fagplanen.</article></article></li></ul></article><article class="legalArticle" data-lovdata-URL="LTI/forskrift/2002-08-08-923/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Eksamen – for studentar</span></h2><ul class="defaultList"><li data-li-identifier="1." data-name="1."><article class="listArticle" id="paragraf-6-punkt-1"><article class="legalP" id="paragraf-6-punkt-1-ledd-1">Retten til å gå opp til eksamen er fastsett i § 40 i lova.</article></article></li><li data-li-identifier="2." data-name="2."><article class="listArticle" id="paragraf-6-punkt-2"><article class="legalP" id="paragraf-6-punkt-2-ledd-1">For å kunne gå opp til eksamen kan det vere krav om at bestemte emne, eksamenar eller arbeidskrav skal vere fullførte med godkjent resultat, eller det kan vere krav om å ha følgt obligatorisk undervisning og/eller praksis. Det kan også vere krav av andre typar, t.d. innlevering av individuell pensumliste. Jf. § 3 nr. 2.</article></article></li><li data-li-identifier="3." data-name="3."><article class="listArticle" id="paragraf-6-punkt-3"><article class="legalP" id="paragraf-6-punkt-3-ledd-1">Ein student har rett til å framstille seg til den same eksamenen 3 gonger.</article></article></li><li data-li-identifier="4." data-name="4."><article class="listArticle" id="paragraf-6-punkt-4"><article class="legalP" id="paragraf-6-punkt-4-ledd-1">Retten til å halde fram ved eit studium kan regulerast med særskilde krav for kvart einskilt studium. Slike krav vert fastsette av styret for Høgskulen i Volda og skal gå fram av studie- og fagplanane. Nr. 5 i denne paragrafen fell då vekk.</article></article></li><li data-li-identifier="5." data-name="5."><article class="listArticle" id="paragraf-6-punkt-5"><article class="legalP" id="paragraf-6-punkt-5-ledd-1">Ein student har studierett ved eit studium inntil 2 gonger normert studietid, men avgrensa oppover til 2 år utover normert studietid. Dette gjeld ikkje dersom studenten har ein godkjend utdanningsplan med redusert progresjon. § 6 nr. 3 og § 8 nr. 7 gjeld også i dei tilfella ein student har redusert progresjon.</article></article></li><li data-li-identifier="6." data-name="6."><article class="listArticle" id="paragraf-6-punkt-6"><article class="legalP" id="paragraf-6-punkt-6-ledd-1">For å melde seg opp til eksamen må ein student vere registrert og ha betalt semesteravgift innan dei fristane som er sette.</article></article></li><li data-li-identifier="7." data-name="7."><article class="listArticle" id="paragraf-6-punkt-7"><article class="legalP" id="paragraf-6-punkt-7-ledd-1">Direktøren avgjer om eksamensoppmelding for kvart studium skjer individuelt eller kollektivt.</article></article></li><li data-li-identifier="8." data-name="8."><article class="listArticle" id="paragraf-6-punkt-8"><article class="legalP" id="paragraf-6-punkt-8-ledd-1">Dersom ein student melder seg av eksamen etter at den fastsette avmeldingsfristen er ute, trekkjer seg under eksamen eller ikkje møter til eksamen, vert han rekna for å ha framstilt seg til eksamen. Kandidatar som er lovleg hindra frå å gå opp til eksamen, vert rekna for ikkje å ha framstilt seg til eksamen. Med «lovleg hindra» meiner ein her dokumentert sjukdom eller sterke velferdsgrunnar som gjer det vanskeleg eller uråd å gjennomføre eksamenen.</article></article></li><li data-li-identifier="9." data-name="9."><article class="listArticle" id="paragraf-6-punkt-9"><article class="legalP" id="paragraf-6-punkt-9-ledd-1">For studium der utdanningsplanar er innført, kan styret vedta at studenten skal ha gyldig utdanningsplan for å gjennomføre eksamen.</article></article></li></ul></article><article class="legalArticle" data-lovdata-URL="LTI/forskrift/2002-08-08-923/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Eksamen – for privatistar</span></h2><ul class="defaultList"><li data-li-identifier="1." data-name="1."><article class="listArticle" id="paragraf-7-punkt-1"><article class="legalP" id="paragraf-7-punkt-1-ledd-1">Ein student som ikkje er teken opp til eit studium, har rett til å gå opp til eksamen ved Høgskulen i Volda dersom han fyller dei generelle og eventuelt spesielle opptakskrava for studiet. Denne retten vert avgrensa når delar av studiet gir ein vesentleg kompetanse som er ein del av føremålet med utdanninga, og denne kompetansen ikkje kan prøvast ved ordinær eksamen. Dette gjeld mellom anna praksisopplæring i yrke der omsorg for og kontakt med pasientar, klientar, elevar o.a. står sentralt. Jf. lova § 40.</article></article></li><li data-li-identifier="2." data-name="2."><article class="listArticle" id="paragraf-7-punkt-2"><article class="legalP" id="paragraf-7-punkt-2-ledd-1">Avdelingsstyret avgjer om vilkåra for oppmelding er oppfylt. Avdelingsstyret kan, etter søknad frå privatisten, lempe på krava til tidlegare utdanning m.m. når det er sannsynleggjort at søkjaren er kvalifisert. Dokumentasjon for at ein person oppfyller oppmeldingskrava skal leggjast ved eksamensoppmeldinga.</article></article></li><li data-li-identifier="3." data-name="3."><article class="listArticle" id="paragraf-7-punkt-3"><article class="legalP" id="paragraf-7-punkt-3-ledd-1">Privatistar må betale eksamensavgift til dekning av institusjonen sine meirutgifter ved eksamen. Direktøren fastset storleiken på beløpet.</article></article></li><li data-li-identifier="4." data-name="4."><article class="listArticle" id="paragraf-7-punkt-4"><article class="legalP" id="paragraf-7-punkt-4-ledd-1">Privatistar skal betale semesteravgift til studentsamskipnaden det semesteret dei går opp til eksamen.</article></article></li><li data-li-identifier="5." data-name="5."><article class="listArticle" id="paragraf-7-punkt-5"><article class="legalP" id="paragraf-7-punkt-5-ledd-1">For vitnemål eller karakterutskrift til privatistar, jf. lova § 53 nr. 3.</article></article></li></ul></article><article class="legalArticle" data-lovdata-URL="LTI/forskrift/2002-08-08-923/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ny og utsett eksamen</span></h2><ul class="defaultList"><li data-li-identifier="1." data-name="1."><article class="listArticle" id="paragraf-8-punkt-1"><article class="legalP" id="paragraf-8-punkt-1-ledd-1">Utsett eksamen vert arrangert for kandidatar som var lovleg hindra i å gå opp til ordinær eksamen. Denne eksamenen vert normalt arrangert innan utgangen av semesteret etter ordinær eksamen. Jf. § 6 nr. 8.</article></article></li><li data-li-identifier="2." data-name="2."><article class="listArticle" id="paragraf-8-punkt-2"><article class="legalP" id="paragraf-8-punkt-2-ledd-1">Ny eksamen vert arrangert for kandidatar som ikkje har greidd ordinær eksamen og for kandidatar som trekte seg under ordinær eksamen. Dersom det vert arrangert ny eksamen, har også kandidatar som ikkje møtte til ordinær eksamen høve til å melde seg opp. Ny eksamen vert normalt arrangert i samband med anten utsett eksamen eller neste ordinære eksamen.</article></article></li><li data-li-identifier="3." data-name="3."><article class="listArticle" id="paragraf-8-punkt-3"><article class="legalP" id="paragraf-8-punkt-3-ledd-1">Det vert normalt arrangert berre ein utsett og ein ny eksamen for kvar ordinære eksamen. Avdelingsstyret avgjer om det skal arrangerast utsett og ny eksamen.</article></article></li><li data-li-identifier="4." data-name="4."><article class="listArticle" id="paragraf-8-punkt-4"><article class="legalP" id="paragraf-8-punkt-4-ledd-1">Når fag- eller studieplanen føreset at ein eksamen er greidd for å gå vidare i studiet, kan det arrangerast ny og utsett eksamen før eller i samband med oppstart av neste semester.</article></article></li><li data-li-identifier="5." data-name="5."><article class="listArticle" id="paragraf-8-punkt-5"><article class="legalP" id="paragraf-8-punkt-5-ledd-1">Pensum ved ny og utsett eksamen skal vere det same som ved den siste ordinære eksamenen som vart arrangert ved høgskulen.</article></article></li><li data-li-identifier="6." data-name="6."><article class="listArticle" id="paragraf-8-punkt-6"><article class="legalP" id="paragraf-8-punkt-6-ledd-1">Eksamensforma ved utsett og ny eksamen skal normalt vere den same som ved ordinær eksamen. Direktøren kan gjere unntak frå denne regelen, dersom utsett eller ny eksamen med ordinær eksamensform er uråd å gjennomføre.</article></article></li><li data-li-identifier="7." data-name="7."><article class="listArticle" id="paragraf-8-punkt-7"><article class="legalP" id="paragraf-8-punkt-7-ledd-1">Eksamen i emne som høgskulen har slutta å tilby kan arrangerast i inntil 3 semester etter den siste ordinære eksamenen i emnet ved høgskulen. Ved slik eksamen gjeld same pensum som ved den siste ordinære eksamenen.</article></article></li><li data-li-identifier="8." data-name="8."><article class="listArticle" id="paragraf-8-punkt-8"><article class="legalP" id="paragraf-8-punkt-8-ledd-1">Ved ny og utsett eksamen er det alltid individuell oppmelding, også der ein har kollektiv oppmelding til ordinær eksamen.</article></article></li><li data-li-identifier="9." data-name="9."><article class="listArticle" id="paragraf-8-punkt-9"><article class="legalP" id="paragraf-8-punkt-9-ledd-1">§ 6 nr. 8 gjeld også for ny og utsett eksamen.</article></article></li></ul></article><article class="legalArticle" data-lovdata-URL="LTI/forskrift/2002-08-08-923/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Fritak for eksamen</span></h2><ul class="defaultList"><li data-li-identifier="1." data-name="1."><article class="listArticle" id="paragraf-9-punkt-1"><article class="legalP" id="paragraf-9-punkt-1-ledd-1">Reglar om fritak for eksamen er gitt i lova § 49.</article></article></li><li data-li-identifier="2." data-name="2."><article class="listArticle" id="paragraf-9-punkt-2"><article class="legalP" id="paragraf-9-punkt-2-ledd-1">Avdelingsstyret avgjer saker om fritak etter fråsegn frå den fagansvarlege. Søknad om fritak for eksamen skal normalt vere sett fram seinast 6 veker etter semesterstart.</article></article></li><li data-li-identifier="3." data-name="3."><article class="listArticle" id="paragraf-9-punkt-3"><article class="legalP" id="paragraf-9-punkt-3-ledd-1">Fritak for eksamen skal gå fram av vitnemål eller karakterutskrift, med spesifisering av grunnlag for fritaket. Slik spesifisering kan eventuelt gå fram av eige vedlegg.</article></article></li></ul></article><article class="legalArticle" data-lovdata-URL="LTI/forskrift/2002-08-08-923/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Eksamen under særlege vilkår</span></h2><ul class="defaultList"><li data-li-identifier="1." data-name="1."><article class="listArticle" id="paragraf-10-punkt-1"><article class="legalP" id="paragraf-10-punkt-1-ledd-1">Ein kandidat som av medisinske eller sterke velferdsgrunnar har problem med å gjennomføre eksamen på ordinær måte, kan søkje om særordningar ved eksamen. Særordninga skal kompensere for dei ulempene dei dokumenterte grunnane til særordninga medfører, samtidig som kandidatane i størst mogleg grad skal prøvast likt.</article></article></li><li data-li-identifier="2." data-name="2."><article class="listArticle" id="paragraf-10-punkt-2"><article class="legalP" id="paragraf-10-punkt-2-ledd-1">Søknad om særordningar skal leverast innan oppmeldingsfristen. Det kan gjerast unntak frå fristen ved akutt sjukdom eller liknande. Behovet må dokumenterast med legeattest eller attest frå andre sakkunnige. Det må gå fram av attesten kva som trengst av særordning. Det skal søkjast for kvar eksamensperiode. Direktøren avgjer søknader om særordning ved eksamen.</article></article></li><li data-li-identifier="3." data-name="3."><article class="listArticle" id="paragraf-10-punkt-3"><article class="legalP" id="paragraf-10-punkt-3-ledd-1">Særordning kan gjevast i form av spesiell fysisk tilrettelegging, spesielle hjelpemiddel og/eller utvida tid til eksamen.</article></article></li><li data-li-identifier="4." data-name="4."><article class="listArticle" id="paragraf-10-punkt-4"><article class="legalP" id="paragraf-10-punkt-4-ledd-1">Det kan gjevast inntil 25% utvida eksamenstid. Dette vert avgrensa slik: <ul class="defaultList"><li data-li-identifier="-" data-name="-"><article class="listArticle" id="paragraf-10-punkt-4-ledd-1-punkt-1"><article class="legalP" id="paragraf-10-punkt-4-ledd-1-punkt-1-ledd-1">Ved skriftleg eksamen til inntil 2 timar utviding av tida</article></article></li><li data-li-identifier="-" data-name="-"><article class="listArticle" id="paragraf-10-punkt-4-ledd-1-punkt-2"><article class="legalP" id="paragraf-10-punkt-4-ledd-1-punkt-2-ledd-1">Ved heimeeksamen til inntil 48 timars utviding av tida, inkludert eventuelle helgedagar</article></article></li><li data-li-identifier="-" data-name="-"><article class="listArticle" id="paragraf-10-punkt-4-ledd-1-punkt-3"><article class="legalP" id="paragraf-10-punkt-4-ledd-1-punkt-3-ledd-1">Ved semesteroppgåver og andre større arbeid til inntil 1 veke utviding av tida, inkludert eventuelle helgedagar.</article></article></li></ul></article><article class="legalP" id="paragraf-10-punkt-4-ledd-2">I særskilde høve kan det gjevast ytterlegare utviding av eksamenstida.</article></article></li><li data-li-identifier="5." data-name="5."><article class="listArticle" id="paragraf-10-punkt-5"><article class="legalP" id="paragraf-10-punkt-5-ledd-1">Kandidatar kan søkje om å få bruke ordbok ved eksamen. Kandidatar som ikkje har norsk som morsmål, kan søkje om å få bruke tospråklege ordbøker. Det er normalt ikkje lov å nytte ordbøker ved eksamen i norsk, dersom ikkje anna går fram av fag- eller studieplan.</article></article></li><li data-li-identifier="6." data-name="6."><article class="listArticle" id="paragraf-10-punkt-6"><article class="legalP" id="paragraf-10-punkt-6-ledd-1">Etter søknad kan ein kandidat få oppgåvetekst på engelsk og løyve til å svare på oppgåva på engelsk.</article></article></li><li data-li-identifier="7." data-name="7."><article class="listArticle" id="paragraf-10-punkt-7"><article class="legalP" id="paragraf-10-punkt-7-ledd-1">Etter søknad kan kandidatar med anna morsmål enn norsk og kandidatar med dysleksi leggje ved eksamenssvaret sitt ein attest som stadfestar dette.</article></article></li><li data-li-identifier="8." data-name="8."><article class="listArticle" id="paragraf-10-punkt-8"><article class="legalP" id="paragraf-10-punkt-8-ledd-1">Etter søknad kan kandidatar som har behov for det få ammepausar under eksamen.</article></article></li><li data-li-identifier="9." data-name="9."><article class="listArticle" id="paragraf-10-punkt-9"><article class="legalP" id="paragraf-10-punkt-9-ledd-1">Etter søknad kan alternative eksamensformer i særlege høve nyttast for kandidatar som på grunn av kroniske lidingar, sterke funksjonshemmingar eller sterke velferdsomsyn ikkje kan gjennomføre eksamen med ordinær eksamensform.</article></article></li><li data-li-identifier="10." data-name="10."><article class="listArticle" id="paragraf-10-punkt-10"><article class="legalP" id="paragraf-10-punkt-10-ledd-1">Ved særlege omstende, som sjukdom og sterke velferdsomsyn, kan ein kandidat få høve til å ta eksamen andre stader i landet. Minst 3 kandidatar må gå opp til same eksamen på same staden før ein søknad om desentralisert eksamen kan verte godkjend utan særlege grunnar. Kandidatane må dekkje alle ekstrautgifter i samband med den desentraliserte eksamensavviklinga.</article></article></li></ul></article><article class="legalArticle" data-lovdata-URL="LTI/forskrift/2002-08-08-923/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Desentralisert eksamen</span></h2><ul class="defaultList"><li data-li-identifier="1." data-name="1."><article class="listArticle" id="paragraf-11-punkt-1"><article class="legalP" id="paragraf-11-punkt-1-ledd-1">Dersom det skal arrangerast desentralisert eksamen i tillegg til eller i staden for ordinær eksamen, skal dette gå fram av fag- eller studieplan.</article></article></li><li data-li-identifier="2." data-name="2."><article class="listArticle" id="paragraf-11-punkt-2"><article class="legalP" id="paragraf-11-punkt-2-ledd-1">Direktøren avgjer kvar desentralisert eksamen skal arrangerast.</article></article></li><li data-li-identifier="3." data-name="3."><article class="listArticle" id="paragraf-11-punkt-3"><article class="legalP" id="paragraf-11-punkt-3-ledd-1">Direktøren kan krevje at kandidatar som går opp til desentralisert eksamen etter denne paragrafen dekkjer dei faktiske meirkostnadane ved ei slik eksamensavvikling. Direktøren avgjer storleiken på eit eventuelt gebyr.</article></article></li></ul></article><article class="legalArticle" data-lovdata-URL="LTI/forskrift/2002-08-08-923/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Bruk av hjelpemiddel</span></h2><ul class="defaultList"><li data-li-identifier="1." data-name="1."><article class="listArticle" id="paragraf-12-punkt-1"><article class="legalP" id="paragraf-12-punkt-1-ledd-1">Oversyn over lovlege hjelpemiddel ved eksamen skal vere oppført i vedkomande fag- eller studieplan, og skal tydeleg gå fram av eksamensoppgåva. Dersom fag- eller studieplan ikkje nemner hjelpemiddel ved eksamen, tyder dette at ingen hjelpemiddel er lovlege.</article></article></li><li data-li-identifier="2." data-name="2."><article class="listArticle" id="paragraf-12-punkt-2"><article class="legalP" id="paragraf-12-punkt-2-ledd-1">Bruk av ulovlege hjelpemiddel vert sett på som fusk. Har kandidaten ulovlege hjelpemiddel til disposisjon etter at eksamen er sett i gang, vert det sett på som fusk.</article></article></li></ul></article><article class="legalArticle" data-lovdata-URL="LTI/forskrift/2002-08-08-923/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Annullering av eksamen, bortvising, fusk</span></h2><ul class="defaultList"><li data-li-identifier="1." data-name="1."><article class="listArticle" id="paragraf-13-punkt-1"><article class="legalP" id="paragraf-13-punkt-1-ledd-1">Reglar for annullering av eksamen går fram av lova § 54.</article></article></li><li data-li-identifier="2." data-name="2."><article class="listArticle" id="paragraf-13-punkt-2"><article class="legalP" id="paragraf-13-punkt-2-ledd-1">Reglar for bortvising og utestenging frå høgskulen og andre institusjonar under lova går fram av lova § 42.</article></article></li><li data-li-identifier="3." data-name="3."><article class="listArticle" id="paragraf-13-punkt-3"><article class="legalP" id="paragraf-13-punkt-3-ledd-1">Kandidatar som ikkje rettar seg etter høgskulen sine retningsliner for eksamenskandidatar, kan visast bort frå eksamenslokalet.</article></article></li></ul></article><article class="legalArticle" data-lovdata-URL="LTI/forskrift/2002-08-08-923/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Sensur</span></h2><ul class="defaultList"><li data-li-identifier="1." data-name="1."><article class="listArticle" id="paragraf-14-punkt-1"><article class="legalP" id="paragraf-14-punkt-1-ledd-1">Reglar om sensur går fram av lova § 50.</article></article></li><li data-li-identifier="2." data-name="2."><article class="listArticle" id="paragraf-14-punkt-2"><article class="legalP" id="paragraf-14-punkt-2-ledd-1">Styret for Høgskulen i Volda skal sikre at kandidatane sin kunnskap og dugleik vert vurdert på ein upartisk og fagleg forsvarleg måte.</article></article></li><li data-li-identifier="3." data-name="3."><article class="listArticle" id="paragraf-14-punkt-3"><article class="legalP" id="paragraf-14-punkt-3-ledd-1">Alle eksamenar skal ha minst to sensorar.</article></article></li><li data-li-identifier="4." data-name="4."><article class="listArticle" id="paragraf-14-punkt-4"><article class="legalP" id="paragraf-14-punkt-4-ledd-1">Ekstern sensur vil seie at ekstern sensor kan evaluere vurderingsordningane, vurdere og godkjenne eksamensoppgåver og sensorrettleiing og vurdere eksamenssvara til alle eller eit utval kandidatar.</article></article></li><li data-li-identifier="5." data-name="5."><article class="listArticle" id="paragraf-14-punkt-5"><article class="legalP" id="paragraf-14-punkt-5-ledd-1">Alle emne skal ha hatt ekstern sensur minst ein gong i løpet av ein periode på tre år. Avdelingsstyret avgjer kva emne som skal ha ekstern sensur i kvar eksamensperiode, og også kor mange av eksamenssvara som skal sensurerast.</article></article></li><li data-li-identifier="6." data-name="6."><article class="listArticle" id="paragraf-14-punkt-6"><article class="legalP" id="paragraf-14-punkt-6-ledd-1">Ved eksamenar med fleire kommisjonar, skal det gå fram av sensurlistene og eksamensprotokollen kva kommisjon som har gjort sensurvedtaket for dei einskilde kandidatane.</article></article></li><li data-li-identifier="7." data-name="7."><article class="listArticle" id="paragraf-14-punkt-7"><article class="legalP" id="paragraf-14-punkt-7-ledd-1">Avdelingsstyret nemner ut sensorar til alle eksamenar.</article></article></li><li data-li-identifier="8." data-name="8."><article class="listArticle" id="paragraf-14-punkt-8"><article class="legalP" id="paragraf-14-punkt-8-ledd-1">Karakterar skal fastsetjast i fellesskap av sensorane. Dersom usemje om fastsetjing av karakteren gjer det umogleg å kome fram til endeleg sensur, skal sensuren overlatast til ny sensor for avgjerd.</article></article></li><li data-li-identifier="9." data-name="9."><article class="listArticle" id="paragraf-14-punkt-9"><article class="legalP" id="paragraf-14-punkt-9-ledd-1">I studium med modular som kan takast uavhengig av kvarandre, skal resultat frå dei einskilde modulane normalt ikkje slåast saman til ein samla karakter.</article></article></li><li data-li-identifier="10." data-name="10."><article class="listArticle" id="paragraf-14-punkt-10"><article class="legalP" id="paragraf-14-punkt-10-ledd-1">Mappeeksamenar skal ha ein samla karakter, og det skal ikkje setjast separate karakterar på delane i ein slik eksamen.</article></article></li></ul></article><article class="legalArticle" data-lovdata-URL="LTI/forskrift/2002-08-08-923/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Grunngjeving for og klage over fastsetjing av karakter</span></h2><ul class="defaultList"><li data-li-identifier="1." data-name="1."><article class="listArticle" id="paragraf-15-punkt-1"><article class="legalP" id="paragraf-15-punkt-1-ledd-1">Retten til grunngjeving for eksamenskarakter og til å klage på formelle feil eller fastsetjing av karakter og fristane som gjeld går fram av lova § 51 og § 52.</article></article></li><li data-li-identifier="2." data-name="2."><article class="listArticle" id="paragraf-15-punkt-2"><article class="legalP" id="paragraf-15-punkt-2-ledd-1">Klage på karakter skal vere skriftleg, og skal rettast til studiesjefen.</article></article></li><li data-li-identifier="3." data-name="3."><article class="listArticle" id="paragraf-15-punkt-3"><article class="legalP" id="paragraf-15-punkt-3-ledd-1">Ved mappeeksamenar har ein kandidat klagerett berre på heile eksamenen, ikkje på dei einskilde delane.</article></article></li></ul></article><article class="legalArticle" data-lovdata-URL="LTI/forskrift/2002-08-08-923/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Vitnemål – karakterutskrift</span></h2><ul class="defaultList"><li data-li-identifier="1." data-name="1."><article class="listArticle" id="paragraf-16-punkt-1"><article class="legalP" id="paragraf-16-punkt-1-ledd-1">Ein student har rett til å få dokumentert resultatet av utdanninga si slik: <ul class="defaultList"><li data-li-identifier="a)" data-name="a)"><article class="listArticle" id="paragraf-16-punkt-1-ledd-1-punkt-1"><article class="legalP" id="paragraf-16-punkt-1-ledd-1-punkt-1-ledd-1">Studentar som fullfører ei profesjonsutdanning eller oppnår ein grad skal ha vitnemål. Det skal samtidig skrivast ut Diploma Supplement.</article></article></li><li data-li-identifier="b)" data-name="b)"><article class="listArticle" id="paragraf-16-punkt-1-ledd-1-punkt-2"><article class="legalP" id="paragraf-16-punkt-1-ledd-1-punkt-2-ledd-1">Studentar som fullfører eit studium eller eksamenar som ikkje gir vitnemål kan få karakterutskrift.</article></article></li></ul></article></article></li><li data-li-identifier="2." data-name="2."><article class="listArticle" id="paragraf-16-punkt-2"><article class="legalP" id="paragraf-16-punkt-2-ledd-1">Eit studium kan ha arbeidskrav som må vere godkjende før ein student kan få vitnemål eller karakterutskrift. Jf. § 3 nr. 2.</article></article></li><li data-li-identifier="3." data-name="3."><article class="listArticle" id="paragraf-16-punkt-3"><article class="legalP" id="paragraf-16-punkt-3-ledd-1">Ein kandidat som har fått fritak for eksamen eller arbeidskrav etter § 49 i lova, og som tilfredsstiller krava til fullført studium, kan få vitnemål dersom minst halvparten av studiet rekna etter studiepoeng er gjennomført ved høgskulen. Dersom ein mindre del av studiet er teke ved høgskulen, vert det vurdert i kvart tilfelle kva institusjon som skal skrive ut vitnemålet.</article></article></li><li data-li-identifier="4." data-name="4."><article class="listArticle" id="paragraf-16-punkt-4"><article class="legalP" id="paragraf-16-punkt-4-ledd-1">Ein kandidat som tek eksamen i emne med innhald som delvis overlappar kvarandre, skal ha utteljinga i studiepoeng for eit av emna redusert. Studiepoengsreduksjonen vert gjort i det emnet som gir det gunstigaste resultatet for kandidaten.</article></article></li><li data-li-identifier="5." data-name="5."><article class="listArticle" id="paragraf-16-punkt-5"><article class="legalP" id="paragraf-16-punkt-5-ledd-1">Vitnemål skal i det minste gi opplysningar om: <ul class="defaultList"><li data-li-identifier="-" data-name="-"><article class="listArticle" id="paragraf-16-punkt-5-ledd-1-punkt-1"><article class="legalP" id="paragraf-16-punkt-5-ledd-1-punkt-1-ledd-1">studenten sitt namn og fødselsnummer</article></article></li><li data-li-identifier="-" data-name="-"><article class="listArticle" id="paragraf-16-punkt-5-ledd-1-punkt-2"><article class="legalP" id="paragraf-16-punkt-5-ledd-1-punkt-2-ledd-1">kva studium som er gjennomført</article></article></li><li data-li-identifier="-" data-name="-"><article class="listArticle" id="paragraf-16-punkt-5-ledd-1-punkt-3"><article class="legalP" id="paragraf-16-punkt-5-ledd-1-punkt-3-ledd-1">tidspunkt for fullført studium</article></article></li><li data-li-identifier="-" data-name="-"><article class="listArticle" id="paragraf-16-punkt-5-ledd-1-punkt-4"><article class="legalP" id="paragraf-16-punkt-5-ledd-1-punkt-4-ledd-1">kva grad eller tittel som eventuelt er oppnådd</article></article></li><li data-li-identifier="-" data-name="-"><article class="listArticle" id="paragraf-16-punkt-5-ledd-1-punkt-5"><article class="legalP" id="paragraf-16-punkt-5-ledd-1-punkt-5-ledd-1">karaktersystemet som har vorte nytta.</article></article></li></ul></article><article class="legalP" id="paragraf-16-punkt-5-ledd-2">Ein kan leggje ved grunnlag for vitnemålet (karakterutskrift).</article></article></li><li data-li-identifier="6." data-name="6."><article class="listArticle" id="paragraf-16-punkt-6"><article class="legalP" id="paragraf-16-punkt-6-ledd-1">Normalt vert det utskrive berre eitt vitnemål for kvar kandidat og kvart studium. Dersom ein kandidat betrar karakterar som står på vitnemål, kan kandidaten krevje å få utskrive nytt vitnemål. Tidlegare utskriven dokumentasjon må då leverast inn.</article></article></li><li data-li-identifier="7." data-name="7."><article class="listArticle" id="paragraf-16-punkt-7"><article class="legalP" id="paragraf-16-punkt-7-ledd-1">Direktøren kan krevje at studentar som får utskrive duplikatvitnemål dekkjer dei faktiske kostnadane ved utskrivinga. Direktøren avgjer storleiken på eit eventuelt gebyr.</article></article></li></ul></article><article class="legalArticle" data-lovdata-URL="LTI/forskrift/2002-08-08-923/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Tilhøvet til nasjonale rammeplanar</span></h2><article class="legalP" id="paragraf-17-ledd-1">Dersom noko som står i forskrifta er i motstrid med nasjonale rammeplanar, gjeld sistnemnde med mindre departementet bestemmer noko anna.</article></article><article class="legalArticle" data-lovdata-URL="LTI/forskrift/2002-08-08-923/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Iverksetjing</span></h2><article class="legalP" id="paragraf-18-ledd-1">Forskrifta vert sett i verk frå 20. august 2002.</article></article><article class="legalArticle" data-lovdata-URL="LTI/forskrift/2002-08-08-923/§19" data-name="§19" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Oppheving av forskrift m.m.</span></h2><article class="legalP" id="paragraf-19-ledd-1">Frå den tid forskrifta vert sett i verk, vert følgjande oppheva:<ul class="defaultList"><li data-li-identifier="-" data-name="-"><article class="listArticle" id="paragraf-19-ledd-1-punkt-1"><article class="legalP" id="paragraf-19-ledd-1-punkt-1-ledd-1">Forskrift av 20. mars 1997 nr. 361 om eksamen ved Høgskulen i Volda.</article></article></li><li data-li-identifier="-" data-name="-"><article class="listArticle" id="paragraf-19-ledd-1-punkt-2"><article class="legalP" id="paragraf-19-ledd-1-punkt-2-ledd-1">Retningsliner av 20. mars 1997 for privatistar, vedteke av styret for Høgskulen i Volda.<sup class="footnotereference" data-footnotereferencevalue="1" data-unique-footnote-counter="1">1</sup></article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Ikkje i Lovdatas baser.</article></footer></article></main></body></html>