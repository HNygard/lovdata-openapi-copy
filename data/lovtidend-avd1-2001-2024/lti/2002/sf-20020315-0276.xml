<!DOCTYPE html><html lang="no"><head><title>Forskrift om registrering og krav til innførsel og omsetning av radio- og teleterminalutstyr.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-03-15-276</dd><dt class="dokid">DokumentID</dt><dd class="dokid">LTI/forskrift/2002-03-15-276</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 3</dd><dt class="dateInForce">I kraft fra</dt><dd class="dateInForce">2002-04-02</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-03-08-264</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-06-23-39/§4-6</li><li>lov/1995-06-23-39/§7-1</li><li>forskrift/2001-08-31-949</li></ul></dd><dt class="dateOfPublication">Kunngjort</dt><dd class="dateOfPublication">2002-03-22</dd><dt class="journalNumber">Journalnummer</dt><dd class="journalNumber">2002-0265</dd><dt class="titleShort">Korttittel</dt><dd class="titleShort">Forskrift om registrering av teleutstyr mv.</dd><dt class="title">Tittel</dt><dd class="title">Forskrift om registrering og krav til innførsel og omsetning av radio- og teleterminalutstyr.</dd><dt class="miscInformation">Annet om dokumentet</dt><dd class="miscInformation">Fastsatt av Post- og teletilsynet 15. mars 2002 med hjemmel i lov av 23. juni 1995 nr. 39 om telekommunikasjon (teleloven) § 4-6 og § 7-1, jf. kgl.res. av 31. august 2001 nr. 949 del I punkt 2.</dd><dt class="refid">RefID</dt><dd class="refid">forskrift/2002-03-15-276</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om registrering og krav til innførsel og omsetning av radio- og teleterminalutstyr.<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li><li>§ 4. Registreringsplikt for leverandør og radioforhandler</li><li>§ 5. Rettighet for og krav til leverandør</li><li>§ 6. Krav til radioforhandler</li><li>§ 7. Tilsyn</li><li>§ 8. Gebyr</li><li>§ 9. Sanksjoner</li><li>§ 10. Straff, beslag og inndragning</li><li>§ 11. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/2002-03-15-276" id="dokument"><h1>Forskrift om registrering og krav til innførsel og omsetning av radio- og teleterminalutstyr.</h1><article class="legalArticle" data-lovdata-URL="LTI/forskrift/2002-03-15-276/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">å gi adgang til å innføre radio- og teleterminalutstyr som ikke omfattes av forskrift av 20. juni 2000 nr. 628 om EØS-krav til radio- og teleterminalutstyr og forskrift av 15. juni 1999 nr. 709 om EØS-godkjenning av maritimt radioutstyr</article></article></li><li data-li-identifier="b)" data-name="b)"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">å lette tilsynet med innførsel og omsetting av radio- og teleterminalutstyr og</article></article></li><li data-li-identifier="c)" data-name="c)"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">å sikre at leverandører, radioforhandlere og brukere får nødvendig informasjon.</article></article></li></ul></article></article><article class="legalArticle" data-lovdata-URL="LTI/forskrift/2002-03-15-276/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder krav om registrering for leverandører og radioforhandlere og krav ved innførsel og omsetning av radio- og teleterminalutstyr.</article></article><article class="legalArticle" data-lovdata-URL="LTI/forskrift/2002-03-15-276/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I forskriften menes med<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1"><i>leverandør:</i> den som driver virksomhet for å innføre eller produsere radio- og teleterminalutstyr og omsetter utstyret først gang</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1"><i>radioforhandler:</i> den som driver virksomhet for å omsette eller på annen måte overlate til andre radioutstyr hvor det kreves individuell tillatelse etter teleloven § 5-3.</article></article></li></ul></article></article><article class="legalArticle" data-lovdata-URL="LTI/forskrift/2002-03-15-276/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Registreringsplikt for leverandør og radioforhandler</span></h2><article class="legalP" id="paragraf-4-ledd-1">Leverandør og radioforhandler skal registrere seg hos Post- og teletilsynet.</article><article class="legalP" id="paragraf-4-ledd-2">Registreringen skal inneholde opplysninger om virksomhetens navn, adresse, e-postadresse, telefonnummer, foretaksnummer, kontaktperson og hvilke kategorier utstyr virksomheten skal innføre og omsette. Opplysningene gis på fastsatt skjema.</article><article class="legalP" id="paragraf-4-ledd-3">Endringer i de opplyste forhold og opphør av virksomheten skal straks meldes til Post- og teletilsynet.</article></article><article class="legalArticle" data-lovdata-URL="LTI/forskrift/2002-03-15-276/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Rettighet for og krav til leverandør</span></h2><article class="legalP" id="paragraf-5-ledd-1">Registrert leverandør kan innføre radio- og teleterminalutstyr selv om kravene til utstyret etter teleloven § 4-2 første og andre ledd ikke er oppfylt.</article><article class="legalP" id="paragraf-5-ledd-2">Før leverandør omsetter eller på annen måte overlater radio- og teleterminalutstyr til andre, skal utstyret tilfredsstille gjeldende krav etter teleloven § 4-2 og forskrift fastsatt med hjemmel i teleloven § 4-6.</article><article class="legalP" id="paragraf-5-ledd-3">Før leverandør kan overlate radioutstyr som krever tillatelse etter teleloven § 4-2 til andre, skal utstyr som ikke reguleres av forskrift av 20. juni 2000 nr. 628 om EØS-krav til radio- og teleterminalutstyr og forskrift av 15. juni 1999 nr. 709 om EØS-godkjenning av maritimt radioutstyr, være tillatt etter teleloven § 4-2 andre ledd, og mottaker skal ha tillatelse etter teleloven § 5-3.</article><article class="legalP" id="paragraf-5-ledd-4">Leverandør kan uten hensyn til kravet i tredje ledd, overlate utstyr som bare kan brukes for å ivareta rikets eller annen offentlig sikkerhet, bare brukes av forsvaret eller for statens tiltak på det strafferettslige området, til statlig organ.</article></article><article class="legalArticle" data-lovdata-URL="LTI/forskrift/2002-03-15-276/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav til radioforhandler</span></h2><article class="legalP" id="paragraf-6-ledd-1">Radioforhandler skal ha kunnskap om de regler som gjelder for radioutstyr han omsetter, kjenne utstyrets virkemåte og gi veiledning om dette. For å demonstrere radioutstyr, skal radioforhandler ha de tillatelser som kreves etter annet regelverk, for bruk av utstyret.</article><article class="legalP" id="paragraf-6-ledd-2">Kravene i § 5 gjelder tilsvarende når radioforhandler omsetter eller på annen måte overlater radioutstyr til andre.</article><article class="legalP" id="paragraf-6-ledd-3">Før radioutstyr som krever individuell tillatelse til bruk etter teleloven § 5-3 overlates til andre, skal radioforhandler gi brukerveiledning og informere om tillatt frekvensbruk. For utstyr som ikke reguleres av forskrift av 20. juni 2000 nr. 628 om EØS-krav til radio- og teleterminalutstyr og forskrift av 15. juni 1999 nr. 709 om EØS-godkjenning av maritimt radioutstyr, skal radioforhandler også forsikre seg om at utstyret bare kan nyttes i samsvar med tillatelse etter teleloven § 5-3.</article></article><article class="legalArticle" data-lovdata-URL="LTI/forskrift/2002-03-15-276/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tilsyn</span></h2><article class="legalP" id="paragraf-7-ledd-1">Post- og teletilsynet fører tilsyn med at bestemmelsene i forskriften eller vedtak fastsatt med hjemmel i forskriften blir oppfylt.</article><article class="legalP" id="paragraf-7-ledd-2">Som ledd i tilsynet kan Post- og teletilsynet eller den som bistår Post- og teletilsynet, gjennomføre kontroll hos leverandør, radioforhandler og bruker. Det kan gjennomføres stikkprøver, utføres målinger eller annen kontroll av utstyret. Dersom det er nødvendig, kan utstyret tas med for nærmere kontroll.</article><article class="legalP" id="paragraf-7-ledd-3">Den som blir kontrollert plikter å gi tilsynet uhindret adgang til virksomheten, lokaler, utstyr, oppgaver over omsatt utstyr o.l. og medvirke til gjennomføringen av kontrollen, jf. teleloven kapittel 7.</article><article class="legalP" id="paragraf-7-ledd-4">Nødvendige opplysninger og dokumentasjon skal utleveres, jf. teleloven § 9-1.</article></article><article class="legalArticle" data-lovdata-URL="LTI/forskrift/2002-03-15-276/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Gebyr</span></h2><article class="legalP" id="paragraf-8-ledd-1">Registrert leverandør og radioforhandler betaler årlig gebyr etter gjeldende forskrift om gebyr til Post- og teletilsynet.</article></article><article class="legalArticle" data-lovdata-URL="LTI/forskrift/2002-03-15-276/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Sanksjoner</span></h2><article class="legalP" id="paragraf-9-ledd-1">Ved brudd på pliktene etter forskriften kan Post- og teletilsynet gjennomføre sanksjoner etter teleloven kapittel 7 og fastsette tvangsmulkt etter teleloven § 10-3.</article></article><article class="legalArticle" data-lovdata-URL="LTI/forskrift/2002-03-15-276/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Straff, beslag og inndragning</span></h2><article class="legalP" id="paragraf-10-ledd-1">Brudd på forskriften er straffbar etter teleloven § 10-4 og kan medføre beslag av utstyr etter straffeprosessloven og inndragning etter straffeloven.</article></article><article class="legalArticle" data-lovdata-URL="LTI/forskrift/2002-03-15-276/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttreden</span></h2><article class="legalP" id="paragraf-11-ledd-1">Forskriften trer i kraft 2. april 2002.</article><article class="legalP" id="paragraf-11-ledd-2">Fra samme dato oppheves forskrift av 8. mars 1996 nr. 264 om markedsføring, distribusjon og kontroll av tele- og radioutstyr, samt registrering av teleutstyrsleverandør og radioforhandler.</article></article></main></body></html>