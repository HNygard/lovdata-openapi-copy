<!DOCTYPE html><html lang="no"><head><title>Forskrift om endring i forskrift om verne- og miljøregler og permisjon ved svangerskap, fødsel og adopsjon.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-06-04-1014</dd><dt class="dokid">DokumentID</dt><dd class="dokid">LTI/forskrift/2002-06-04-1014</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 12</dd><dt class="dateInForce">I kraft fra</dt><dd class="dateInForce">2002-06-04</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-02-14-382</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1975-05-30-18/§13</li><li>lov/1975-05-30-18/§40</li><li>forskrift/1986-01-31-221</li><li>forskrift/1988-12-23-1081</li><li>forskrift/1988-12-27-4321</li></ul></dd><dt class="dateOfPublication">Kunngjort</dt><dd class="dateOfPublication">2002-09-27</dd><dt class="lastupdated">Rettet</dt><dd class="lastupdated">2002-10-22 (endret tittel)</dd><dt class="journalNumber">Journalnummer</dt><dd class="journalNumber">2002-0509</dd><dt class="titleShort">Korttittel</dt><dd class="titleShort">Endr. i forskrift om fødselspermisjon mv.</dd><dt class="title">Tittel</dt><dd class="title">Forskrift om endring i forskrift om verne- og miljøregler og permisjon ved svangerskap, fødsel og adopsjon.</dd><dt class="miscInformation">Annet om dokumentet</dt><dd class="miscInformation">Fastsatt av Sjøfartsdirektoratet 4. juni 2002 med hjemmel i sjømannsloven av 30. mai 1975 nr. 18 § 13 nr. 3 og § 40 nr. 4, jf. kgl.res. av 31. januar 1986 nr. 221, kgl.res. av 23. desember 1988 nr. 1081 og delegeringsvedtak av 27. desember 1988. Jf. EØS-avtalen vedlegg XVIII nr. 16d (direktiv 92/85/EØF).</dd><dt class="refid">RefID</dt><dd class="refid">forskrift/2002-06-04-1014</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om verne- og miljøregler og permisjon ved svangerskap, fødsel og adopsjon.<ul class="tocSubUl"><li>I<ul class="tocSubUl"><li>§ 1. Virkeområde</li><li>§ 2. Rett til svangerskapskontroll</li><li>§ 3. Gravides rett til permisjon</li><li>§ 4. Skipsførerens eller rederiets rett til å kreve at permisjon søkes</li><li>§ 5. Farens rett til permisjon ved nedkomst</li><li>§ 6. Foreldrenes rett til permisjon</li><li>§ 7. Rett til permisjon ved adopsjon</li><li>§ 8. Rett til delvis permisjon</li><li>§ 9. Varslingsplikt for arbeidstaker som vil søke permisjon</li><li>§ 10. Beregningstidspunktet for permisjon</li><li>§ 11. Rett til fri hjemreise</li><li>§ 12. Tilsyn</li><li>§ 13. Straff</li><li>§ 14. Ikrafttredelse mv.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-06-04-1014" id="dokument"><h1>Forskrift om endring i forskrift om verne- og miljøregler og permisjon ved svangerskap, fødsel og adopsjon.</h1><section class="section" data-name="kapI" id="kapittel-1" data-lovdata-URL="LTI/forskrift/2002-06-04-1014/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 14. februar 1995 nr. 382 om verne- og miljøregler og permisjon ved svangerskap, fødsel og adopsjon er det foretatt endringer. Endringene er ikke materielle, men gjelder forskriftens struktur og språk. Forskriften lyder i sin helhet etter dette:</article> <article class="defaultP" margin-top="true"><i>Forskrift om persmisjon ved svangerskap, fødsel, adopsjon mv.</i><ul class="defaultList" data-text-size="small"><li data-li-identifier="0" data-name="0"><article class="listArticle" data-text-size="small" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">Endret tittel tilføyd ved rettelse 22. oktober 2002. Se Norsk Lovtidend 13/2002.</article></article></li></ul></article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Dette kapittel gjelder for arbeidstaker som<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">er gravid,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">nylig har født,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">ammer,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">har barn,</article></article></li></ul><p class="leddfortsettelse">med de unntak og særbestemmelser som følger av den til enhver tid gjeldende forskrift om sjømannslovens virkeområde.</p></article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Rett til svangerskapskontroll</span></span><article class="legalP" id="kapittel-1-foreslåttparagraf-2-ledd-1">Kan svangerskapskontroll ikke med rimelighet finne sted utenfor arbeidstiden, har den gravide rett til fravær i denne forbindelse uten tap av lønn. Fraværet skal arrangeres slik at det ikke er til vesentlig ulempe for skipets drift.</article></article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Gravides rett til permisjon</span></span><article class="legalP" id="kapittel-1-foreslåttparagraf-3-ledd-1">Gravid arbeidstaker kan kreve permisjon når svangerskapet er minst seks måneder fremskredet.</article></article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Skipsførerens eller rederiets rett til å kreve at permisjon søkes</span></span><article class="legalP" id="kapittel-1-foreslåttparagraf-4-ledd-1">Skipsføreren eller rederiet kan kreve at arbeidstakeren søker permisjon fra tjenesten om bord når svangerskapet er minst seks måneder fremskredet. Er arbeidstakeren i tjeneste i innenriks fart, gjelder dette likevel ikke om hun ønsker å fortsette i tjenesten og hun ved legeerklæring kan dokumentere at dette kan skje uten fare for henne selv, fosteret eller den forestående fødsel.</article></article><article class="futureLegalArticle" data-name="§5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Farens rett til permisjon ved nedkomst</span></span><article class="legalP" id="kapittel-1-foreslåttparagraf-5-ledd-1">I forbindelse med fødselen, har faren rett til fire ukers omsorgspermisjon dersom han bor sammen med moren og skal nytte tiden til omsorg for familie og hjem.</article></article><article class="futureLegalArticle" data-name="§6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Foreldrenes rett til permisjon</span></span><article class="numberedLegalP" data-numerator="1" id="kapittel-1-foreslåttparagraf-6-nummer-1">(1) Foreldrene har rett til ytterligere permisjon i barnets første leveår, men slik at permisjonen til sammen for de to foreldrene ikke overstiger ett år.</article><article class="numberedLegalP" data-numerator="2" id="kapittel-1-foreslåttparagraf-6-nummer-2">(2) Uten hensyn til bestemmelsen i første ledd, har foreldrene rett til permisjon når det ytes fødselspenger fra folketrygden.</article></article><article class="futureLegalArticle" data-name="§7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Rett til permisjon ved adopsjon</span></span><article class="numberedLegalP" data-numerator="1" id="kapittel-1-foreslåttparagraf-7-nummer-1">(1) Ved adopsjon har adoptivforeldrene rett til omsorgspermisjon i til sammen inntil ett år dersom barnet er under 15 år. Adoptivforeldrene har likevel rett til permisjon ut over ett år når det ytes adopsjonspenger fra folketrygden.</article><article class="numberedLegalP" data-numerator="2" id="kapittel-1-foreslåttparagraf-7-nummer-2">(2) Retten etter første ledd, gjelder fra det tidspunktet adoptivforeldrene overtar omsorgen for barnet, selv om det er før adopsjonsbevilling blir gitt.</article><article class="numberedLegalP" data-numerator="3" id="kapittel-1-foreslåttparagraf-7-nummer-3">(3) Denne paragrafen gjelder ikke ved stebarnsadopsjon.</article></article><article class="futureLegalArticle" data-name="§8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Rett til delvis permisjon</span></span><article class="numberedLegalP" data-numerator="1" id="kapittel-1-foreslåttparagraf-8-nummer-1">(1) Arbeidstaker har rett til delvis permisjon i kombinasjon med delvis uttak av fødselspenger eller adopsjonspenger, jf. folketrygdloven av 28. februar 1997 nr. 19 kap. 14. Retten er basert på avtale mellom arbeidstakeren og arbeidsgiveren og skipsføreren. Det er et vilkår for rett til delvis permisjon at arbeidstakeren arbeider mer enn halv stilling.</article><article class="numberedLegalP" data-numerator="2" id="kapittel-1-foreslåttparagraf-8-nummer-2">(2) Delvis permisjon kan tas ut som nedkortet arbeidstid til enten 90, 80, 75, 60 eller 50 prosent av full stilling. Dette svarer til uttak av fødselspenger, som enten 10, 20, 25, 40 eller 50 prosent av valgt dagsats.</article><article class="numberedLegalP" data-numerator="3" id="kapittel-1-foreslåttparagraf-8-nummer-3">(3) En arbeidstaker som ikke arbeider full stilling, kan i forbindelse med tidskonto, redusere sin stilling til de andeler av en full stilling som er angitt i annet ledd. Det prosentvise uttaket av fødselspenger vil svare til den prosentvise reduksjonen i arbeidstiden.</article><article class="numberedLegalP" data-numerator="4" id="kapittel-1-foreslåttparagraf-8-nummer-4">(4) Delvis permisjon kombinert med delvis uttak av fødselspenger må skje innenfor en tidsramme på to år. Den korteste perioden for delvis permisjon kombinert med delvis uttak av fødselspenger er 12 uker.</article><article class="numberedLegalP" data-numerator="5" id="kapittel-1-foreslåttparagraf-8-nummer-5">(5) Den som ønsker slik skal varsle arbeidsgiver og skipsfører snarest mulig, og senest 4 uker før full permisjon påbegynnes.</article><article class="numberedLegalP" data-numerator="6" id="kapittel-1-foreslåttparagraf-8-nummer-6">(6) Oversittelse av denne fristen medfører ikke at arbeidstakeren må utsette permisjonen, dersom permisjon er nødvendig på grunn av forhold som arbeidstakeren ikke hadde kjennskap til ved fristens utløp og varsel gis snarest mulig.</article><article class="numberedLegalP" data-numerator="7" id="kapittel-1-foreslåttparagraf-8-nummer-7">(7) Tvist om varsel om delvis permisjon er gitt til rett tid, avgjøres av Ankenemnda, jf. 11. ledd.</article><article class="numberedLegalP" data-numerator="8" id="kapittel-1-foreslåttparagraf-8-nummer-8">(8) Dersom arbeidstaker vil ta permisjon som nevnt i første til fjerde ledd skal det inngås skriftlig avtale mellom arbeidstaker og arbeidsgiver om varigheten, graden av delvis permisjon, og hvordan permisjonsuttaket skal skje. Arbeidstakers ønske skal oppfylles dersom dette ikke fører til vesentlige ulemper for virksomheten.</article><article class="numberedLegalP" data-numerator="9" id="kapittel-1-foreslåttparagraf-8-nummer-9">(9) Arbeidstaker har rett til å la seg bistå med tillitsvalgt eller annen rådgiver under forhandlingene. Arbeidsgiver kan på samme måte la seg bistå av rådgiver.</article><article class="numberedLegalP" data-numerator="10" id="kapittel-1-foreslåttparagraf-8-nummer-10">(10) Avtalen kan endres eller opphøre når særlige grunner gjør det nødvendig.</article><article class="numberedLegalP" data-numerator="11" id="kapittel-1-foreslåttparagraf-8-nummer-11">(11) Tvist mellom arbeidstaker og arbeidsgiver om permisjon etter denne bestemmelse, kan partene bringe inn for Ankenemnda, jf. arbeidsmiljøloven av 4. februar 1977 nr. 4 § 31A. Nemndas vedtak kan ikke påankes. Domstolene kan prøve lovmessigheten av nemndas vedtak.</article></article><article class="futureLegalArticle" data-name="§9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Varslingsplikt for arbeidstaker som vil søke permisjon</span></span><article class="legalP" id="kapittel-1-foreslåttparagraf-9-ledd-1">Arbeidstaker som ønsker å gjøre bruk av retten til permisjon etter denne forskrift, skal varsle skipsføreren eller rederiet snarest mulig slik at nødvendig avløser kan skaffes.</article></article><article class="futureLegalArticle" data-name="§10" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Beregningstidspunktet for permisjon</span></span><article class="legalP" id="kapittel-1-foreslåttparagraf-10-ledd-1">Permisjonstiden etter denne forskrift regnes fra det tidspunkt tilgodehavende ferie og fritid er avspasert.</article></article><article class="futureLegalArticle" data-name="§11" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Rett til fri hjemreise</span></span><article class="legalP" id="kapittel-1-foreslåttparagraf-11-ledd-1">Gravid arbeidstaker med bosted i Norge som har fått permisjon etter § 3 eller § 4 har rett til fri hjemreise med underhold for statens regning. Gravid arbeidstaker bosatt utenfor Norge har den samme rett, men rederiet skal dekke utgiftene.</article><article class="legalP" id="kapittel-1-foreslåttparagraf-11-ledd-2">Finner fødselen sted i utlandet, eller mens arbeidstakeren er i tjeneste om bord, hjemsendes hun og barnet i samsvar med bestemmelsene i første ledd.</article><article class="legalP" id="kapittel-1-foreslåttparagraf-11-ledd-3">Rett til fri hjemreise etter annen bestemmelse i lov eller avtale, går foran bestemmelsene i første og annet ledd.</article></article><article class="futureLegalArticle" data-name="§12" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Tilsyn</span></span><article class="legalP" id="kapittel-1-foreslåttparagraf-12-ledd-1">Sjøfartsdirektoratet fører tilsyn med at bestemmelsene i denne forskrift blir overholdt.</article></article><article class="futureLegalArticle" data-name="§13" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Straff</span></span><article class="legalP" id="kapittel-1-foreslåttparagraf-13-ledd-1">Forsettlig eller uaktsom overtredelse av denne forskrift straffes med bøter eller fengsel inntil tre måneder i henhold til Almindelig borgerlig Straffelov av 22. mai 1902 nr. 10 § 416.</article><article class="legalP" id="kapittel-1-foreslåttparagraf-13-ledd-2">Når et straffebud er overtrådt av noen som har handlet på vegne av rederiet, kan rederiet straffes i henhold til Almindelig borgerlig Straffelov av 22. mai 1902 nr. 10 § 48a og § 48b. Dette gjelder selv om ingen enkeltperson kan straffes for overtredelsen.</article></article><article class="futureLegalArticle" data-name="§14" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse mv.</span></span><article class="legalP" id="kapittel-1-foreslåttparagraf-14-ledd-1">Denne forskrift trer i kraft 1. juni 1995.</article><article class="legalP" id="kapittel-1-foreslåttparagraf-14-ledd-2">Fra samme dato oppheves forskrift av 3. februar 1986 nr. 234 om permisjon ved svangerskap, fødsel, adopsjon og i barnets første leveår.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2002-06-04-1014/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>