<!DOCTYPE html><html lang="no"><head><title>Forskrift om vilkår for tillatelse til å trykke Statens filmtilsyns registreringsmerke på omslag og kassett.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-12-17-1664</dd><dt class="dokid">DokumentID</dt><dd class="dokid">LTI/forskrift/2002-12-17-1664</dd><dt class="ministry">Departement</dt><dd class="ministry"><ul><li>Kultur- og kirkedepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 18</dd><dt class="dateInForce">I kraft fra</dt><dd class="dateInForce">2003-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1999-12-20-1515/§8-1</li><li>lov/1987-05-15-21</li></ul></dd><dt class="dateOfPublication">Kunngjort</dt><dd class="dateOfPublication">2002-12-30</dd><dt class="journalNumber">Journalnummer</dt><dd class="journalNumber">2002-1382</dd><dt class="titleShort">Korttittel</dt><dd class="titleShort">Forskrift om filmtilsynets registreringsmerke</dd><dt class="title">Tittel</dt><dd class="title">Forskrift om vilkår for tillatelse til å trykke Statens filmtilsyns registreringsmerke på omslag og kassett.</dd><dt class="miscInformation">Annet om dokumentet</dt><dd class="miscInformation">Fastsatt av Statens filmtilsyn 17. desember 2002 med hjemmel i forskrift av 20. desember 1999 nr. 1515 om film og videogram § 8-1.</dd><dt class="refid">RefID</dt><dd class="refid">forskrift/2002-12-17-1664</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vilkår for tillatelse til å trykke Statens filmtilsyns registreringsmerke på omslag og kassett.<ul class="tocSubUl"><li>§ 1. Virkeområde</li><li>§ 2. Søknad og registrering fra distributør</li><li>§ 3. Merking</li><li>§ 4. Manuell rapportering</li><li>§ 5. Etterbestilling og rapportering på web</li><li>§ 6. Innsyn og kontroll</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2002-12-17-1664" id="dokument"><h1>Forskrift om vilkår for tillatelse til å trykke Statens filmtilsyns registreringsmerke på omslag og kassett.</h1><article class="legalArticle" data-lovdata-URL="LTI/forskrift/2002-12-17-1664/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften gir regler for distributører som trykker Statens filmtilsyns registreringsmerke direkte på videogrammets omslag.</article></article><article class="legalArticle" data-lovdata-URL="LTI/forskrift/2002-12-17-1664/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Søknad og registrering fra distributør</span></h2><article class="legalP" id="paragraf-2-ledd-1">Distributør skal søke Statens filmtilsyn om tillatelse til å trykke registreringsmerket direkte på videogrammets omslag. Det må sendes inn en prøve på hvordan merkingen vil bli plassert på omslagene, jf. § 3.</article><article class="legalP" id="paragraf-2-ledd-2">Tillatelse til trykking må være gitt før distributør kan søke om registrering av videogramtitler. Registreringsskjemaet sendes til Statens filmtilsyn med de opplysninger som skal trykkes på det originale omslaget. Dersom det søkes om å trykke merke på allerede registrerte videogram, må dette meldes skriftlig til Statens filmtilsyn. Ingen registrering er gyldig før distributør har mottatt en skriftlig bekreftelse på dette fra Statens filmtilsyn. Distributøren skal oppbevare bekreftelsen.</article></article><article class="legalArticle" data-lovdata-URL="LTI/forskrift/2002-12-17-1664/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Merking</span></h2><article class="legalP" id="paragraf-3-ledd-1">Merket skal trykkes på videogrammets omslaget. Det kan i tillegg trykkes på kassetten. Merket skal inneholde følgende informasjon, som skal framstå samlet:<ul class="defaultList"><li data-li-identifier="-" data-name="-"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Statens filmtilsyns navn og logo (logo i gul farge PMS nr. 124)</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Videogrammets registreringsnummer fra Statens filmtilsyn</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Tittel.</article></article></li></ul></article><article class="legalP" id="paragraf-3-ledd-2">Videogrammets omslag skal i tillegg til merket inneholde informasjon om tittel, anbefalt aldersgrense, produksjonsår og regissør, jf. § 8-2 i forskrift om film og videogram.</article><article class="legalP" id="paragraf-3-ledd-3">Når omslag er trykket, skal det snarest sendes til Statens filmtilsyn. Videogrammet er ulovlig å omsette før omslaget er godkjent av Statens filmtilsyn. Statens filmtilsyn kan nekte å godkjenne trykking dersom ovennevnte krav til informasjon ikke er oppfylt.</article></article><article class="legalArticle" data-lovdata-URL="LTI/forskrift/2002-12-17-1664/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Manuell rapportering</span></h2><article class="legalP" id="paragraf-4-ledd-1">Distributør skal hvert kvartal sende filmtilsynet rapport over antall omsatte kopier av hvert enkelt videogram. Rapporten skal vise det totale antallet eksemplarer som er omsatt. Gebyret innkreves etterskuddsvis på basis av den innsendte rapporten, jf. § 10-2 i forskrift om film og videogram.</article></article><article class="legalArticle" data-lovdata-URL="LTI/forskrift/2002-12-17-1664/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Etterbestilling og rapportering på web</span></h2><article class="legalP" id="paragraf-5-ledd-1">Distributører kan etter skriftlig avtale med Statens filmtilsyn, etterbestille og rapportere på en sikker tjeneste på filmtilsynets nettsider www.filmtilsynet.no. Statens filmtilsyn kan fastsette nærmere retningslinjer for denne tjenesten.</article></article><article class="legalArticle" data-lovdata-URL="LTI/forskrift/2002-12-17-1664/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Innsyn og kontroll</span></h2><article class="legalP" id="paragraf-6-ledd-1">Distributør skal føre en nøyaktig oversikt over netto antall omsatte videogram med trykt merke. Distributør skal etter ønske fra Statens filmtilsyn gi innsyn i regnskapsmessig dokumentasjon som kan bekrefte korrekt antall kopier av en videogramtittel.</article></article><article class="legalArticle" data-lovdata-URL="LTI/forskrift/2002-12-17-1664/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft fra 1. januar 2003.</article></article></main></body></html>