<!DOCTYPE html><html lang="no"><head><title>Forskrift om endring i forskrift til lov om statens tjenestemenn m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-02-15-164</dd><dt class="dokid">DokumentID</dt><dd class="dokid">LTI/forskrift/2002-02-15-164</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 2</dd><dt class="dateInForce">I kraft fra</dt><dd class="dateInForce">2002-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1983-11-11-1608</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-03-04-3/§1</li><li>lov/1983-03-04-3/§13</li></ul></dd><dt class="dateOfPublication">Kunngjort</dt><dd class="dateOfPublication">2002-02-19</dd><dt class="journalNumber">Journalnummer</dt><dd class="journalNumber">2002-0173</dd><dt class="titleShort">Korttittel</dt><dd class="titleShort">Endr. i forskrift til tjenestemannsloven</dd><dt class="title">Tittel</dt><dd class="title">Forskrift om endring i forskrift til lov om statens tjenestemenn m.m.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 15. februar 2002 med hjemmel i lov av 4. mars 1983 nr. 3 om statens tjenestemenn m.m § 1 nr. 3, § 13 nr. 4 og 6. Fremmet av Arbeids- og administrasjonsdepartementet.</dd><dt class="refid">RefID</dt><dd class="refid">forskrift/2002-02-15-164</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til lov om statens tjenestemenn m.m.<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2002-02-15-164" id="dokument"><h1>Forskrift om endring i forskrift til lov om statens tjenestemenn m.m.</h1><section class="section" data-name="kapI" id="kapittel-1" data-lovdata-URL="LTI/forskrift/2002-02-15-164/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 11. november 1983 nr. 1608 til lov om statens tjenestemenn m.m. gjøres følgende endringer:</article> <article class="defaultP" margin-top="true">§ 1 nr. 1 bokstav R skal lyde:<ul class="defaultList"><li class="consolidationElement"><article class="listArticle" id="kapittel-1-ledd-1-punkt-1"><ul class="defaultList"><li data-li-identifier="R." data-name="R."><article class="listArticle" id="kapittel-1-ledd-1-punkt-1-punkt-1"><article class="legalP" id="kapittel-1-ledd-1-punkt-1-punkt-1-ledd-1">Forelesere, hjelpelærere, øvingslærere og praksisveiledere med mindre enn 37,5 prosent av full stilling, eksamenssensorer og eksamensinspektører.</article></article></li></ul></article></li></ul></article> <article class="defaultP" margin-top="true">§ 7 nr. 3 annet og nytt tredje ledd skal lyde:<ul class="defaultList"><li class="consolidationElement"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">Fortrinnsrett kan gjøres gjeldende så lenge en oppsagt tjenestemann kan få ventelønn etter lovens § 13 nr. 6 og ellers inntil ett år etter at vedkommende må fratre sin stilling.</article><article class="legalP" id="kapittel-1-ledd-1-punkt-2-ledd-2">Fortrinnsrett kan også gjøres gjeldende dersom ventelønn er bortfalt i et begrenset tidsrom, jf. denne forskrift § 12 første og annet ledd.</article></article></li></ul></article> <article class="defaultP" margin-top="true">§ 11 nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">Ventelønnen utgjør inntil 66 prosent av stillingens lønn (brutto regulativlønn + faste og variable pensjonsgivende tillegg). Ville arbeidstakeren ikke fått 30 års tjenestetid i staten ved oppnådd aldersgrense, avkortes ventelønn forholdsmessig. Ventelønnen skal dog minst utgjøre et beløp som svarer til minstepensjon etter folketrygdloven, eventuelt med ektefelletillegg.</article></article></li></ul></article> <article class="defaultP" margin-top="true">§ 11 nr. 2 annet ledd skal lyde:<ul class="defaultList"><li class="consolidationElement"><article class="listArticle" id="kapittel-1-ledd-1-punkt-4"><article class="legalP" id="kapittel-1-ledd-1-punkt-4-ledd-1">Ventelønnen skal vurderes hvert år. For tjenestemann som blir ledig etter fylte 50 år, kan ventelønnen likevel fastsettes for inntil 3 år om gangen. Maksimal ventelønnsperiode for tjenestemannen fastsettes ut fra alder på fratredelsestidspunktet, etter følgende skala:</article></article></li><li><article class="listArticle" id="kapittel-1-ledd-1-punkt-5"><article class="legalP" id="kapittel-1-ledd-1-punkt-5-ledd-1">før fylte 50 år: inntil 3 år</article></article></li><li><article class="listArticle" id="kapittel-1-ledd-1-punkt-6"><article class="legalP" id="kapittel-1-ledd-1-punkt-6-ledd-1">fra 50 til 55 år: inntil 4 år</article></article></li><li><article class="listArticle" id="kapittel-1-ledd-1-punkt-7"><article class="legalP" id="kapittel-1-ledd-1-punkt-7-ledd-1">fra fylte 55 år: inntil 12 år.</article></article></li></ul></article> <article class="defaultP" margin-top="true">§ 11 nr. 2 fjerde ledd skal lyde:<ul class="defaultList"><li class="consolidationElement"><article class="listArticle" id="kapittel-1-ledd-1-punkt-8"><article class="legalP" id="kapittel-1-ledd-1-punkt-8-ledd-1">Avgjørelser om ventelønn treffes av Aetat eller den Arbeids- og administrasjonsdepartementet bemyndiger, i samråd med den enkelte virksomhet.</article></article></li></ul></article> <article class="defaultP" margin-top="true">§ 12 første ledd og nytt annet ledd skal lyde:</article><article class="legalP" id="kapittel-1-ledd-2">Tjenestemann kan bare få ventelønn når vedkommende har meldt seg til Aetat som reell arbeidssøker. Ventelønn faller bort i et begrenset tidsrom dersom ventelønnsmottakeren ikke kan anses som reell arbeidssøker etter vilkårene i folketrygdloven § 4-5 første og annet ledd. I særlige tilfeller kan det kreves at ventelønnsmottakeren er villig til å ta arbeid som er lavere lønnet enn ventelønnen.</article><article class="legalP" id="kapittel-1-ledd-3">Retten til ventelønn faller bort i<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">åtte uker første gang et forhold som nevnt i første ledd inntreffer,</article></article></li><li data-li-identifier="b)" data-name="b)"><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">tolv uker dersom forhold som nevnt i første ledd har inntruffet to ganger innenfor de siste tolv måneder,</article></article></li><li data-li-identifier="c)" data-name="c)"><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">seks måneder dersom forhold som nevnt i første ledd har inntruffet tre ganger innenfor de siste tolv måneder.</article></article></li></ul></article> <article class="defaultP" margin-top="true">§ 12 nåværende annet og tredje ledd blir nye tredje og fjerde ledd.</article></section><section class="section" data-name="kapII" id="kapittel-2" data-lovdata-URL="LTI/forskrift/2002-02-15-164/KAPITTEL_2"><h2 data-text-align="center">II</h2><article class="defaultP">Følgende overgangsregler skal gjelde:</article> <article class="defaultP" margin-top="true">De som har fått innvilget ventelønn før 1. mars 2002, har fått varsel om oppsigelse før 1. mars 2002 eller de som fratrer før 1. januar 2005 og er fylt 50 år på fratredelsestidspunktet, kan få ventelønn beregnet etter de maksimalperioder som fremkommer av nåværende § 11 nr. 2 annet og tredje ledd.</article></section><section class="section" data-name="kapIII" id="kapittel-3" data-lovdata-URL="LTI/forskrift/2002-02-15-164/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene trer i kraft 1. mars 2002.</article></section></main></body></html>