<!DOCTYPE html><html lang="no"><head><title>Forskrift om endring i forskrift om tilskott til mjølkeproduksjon.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-06-28-757</dd><dt class="dokid">DokumentID</dt><dd class="dokid">LTI/forskrift/2002-06-28-757</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 9</dd><dt class="dateInForce">I kraft fra</dt><dd class="dateInForce">2002-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-08-26-965</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">2002-07-16</dd><dt class="journalNumber">Journalnummer</dt><dd class="journalNumber">2002-0693</dd><dt class="titleShort">Korttittel</dt><dd class="titleShort">Endr. i forskrift om mjølkeproduksjonstilskott</dd><dt class="title">Tittel</dt><dd class="title">Forskrift om endring i forskrift om tilskott til mjølkeproduksjon.</dd><dt class="miscInformation">Annet om dokumentet</dt><dd class="miscInformation">Fastsett av Landbruksdepartementet 28. juni 2002 med heimel i lov av 12. mai 1995 nr. 23 om jord (jordlova) § 18.</dd><dt class="refid">RefID</dt><dd class="refid">forskrift/2002-06-28-757</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilskott til mjølkeproduksjon.<ul class="tocSubUl"><li>I<ul class="tocSubUl"><li>§ 2. Definisjonar</li><li>§ 3. Virkeområde</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-06-28-757" id="dokument"><h1>Forskrift om endring i forskrift om tilskott til mjølkeproduksjon.</h1><section class="section" data-name="kapI" id="kapittel-1" data-lovdata-URL="LTI/forskrift/2002-06-28-757/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 26. august 1999 nr. 965 om tilskott til mjølkeproduksjon blir det gjort følgjande endringar:</article> <article class="defaultP" margin-top="true">Overskriften «I. Allmenne reglar» blir oppheva.</article> <article class="defaultP" margin-top="true">§ 2 og § 3 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Definisjonar</span></span><article class="legalP" id="kapittel-1-foreslåttparagraf-1-ledd-1">I denne forskrifta forstår ein med:<ul class="defaultList"><li data-li-identifier="1)" data-name="1)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1"><i>Bruk:</i> Landbrukseigedom som er nytta, eller som kan nyttast til jord- og/eller skogbruk. Alt som høyrer til same eigar i ein kommune, høyrer til same bruk utan omsyn til om den omfattar fleire matrikkelnummer.</article></article></li><li data-li-identifier="2)" data-name="2)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1"><i>Meieriselskap:</i> Juridisk eining som kjøper eller på annan måte tek i mot mjølk, fløyte eller myse til vidare foredling eller produksjon av mjølkeprodukt. Småskala foredling av geitemjølk etter forskrift om produksjonsrettigheter til lokal foredling av geitmelk<sup class="footnotereference" data-footnotereferencevalue="1" data-unique-footnote-counter="1">1</sup> blir likevel ikkje omfatta.</article></article></li><li data-li-identifier="3)" data-name="3)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1"><i>Direkte sal:</i> Omsetning av mjølk og/eller foredla mjølkeprodukt frå mjølkeprodusent til andre enn meieriselskap.</article></article></li><li data-li-identifier="4)" data-name="4)"><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1"><i>Heimeforedling:</i> Foredling av eigenprodusert mjølk på eige bruk, eigen seter eller fellesseter.</article></article></li><li data-li-identifier="5)" data-name="5)"><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1"><i>Småskala foredling:</i> Samarbeid mellom fleire bruk om foredling av geitemjølk avgrensa opp til 200.000 liter pr. år, jf. forskrift om produksjonsrettigheter til lokal foredling av geitemelk § 6.</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. forskrift av 26. september 2001 nr. 1122 om produksjonsrettigheter til lokal foredling av geitmelk.</article></footer></article><article class="futureLegalArticle" data-name="§3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-2-ledd-1">Denne forskrifta gjeld tilskott til produksjon av ku- og geitemjølk innafor kvote som blir:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">levert frå mjølkeprodusent til meieriselskap,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">nytta til heimeforedling av fløyte, fjell- og gardssmør, gards- og seterost for vidare levering til meieriselskap,</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">nytta til heimeforedling og selt direkte,</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1">nytta til småskala foredling etter forskrift om produksjonsrettigheter til lokal foredling av geitmelk.</article></article></li></ul></article><article class="legalP" id="kapittel-1-foreslåttparagraf-2-ledd-2">Forskrifta gjeld og tilskott til produksjon av ku- og geitemjølk utanfor kvote som blir nytta til heimeforedling og selt direkte. Slik produksjon må ha blitt gjeve fritak frå overproduksjonsavgift, jf. forskrift av 29. juni 1999 nr. 763 om omsetningsavgift på jordbruksvarer, og om overproduksjonsavgift på mjølk § 4.</article><article class="legalP" id="kapittel-1-foreslåttparagraf-2-ledd-3">Forskrifta gjeld og tilskott til produksjon av geitemjølk etter forskrift av 26. september 2001 nr. 1122 om produksjonsrettigheter til lokal foredling av geitmelk.</article></article> <article class="defaultP" margin-top="true">§ 5 første ledd blir oppheva.</article> <article class="defaultP" margin-top="true">§ 5 nåværande andre til fjerde ledd blir nytt første til tredje ledd.</article> <article class="defaultP" margin-top="true">§ 5 nytt første ledd første kolon skal lyde:</article><article class="legalP" id="kapittel-1-ledd-2">Tilskott kan gis til mjølkeprodusent for mjølk og mjølkeprodukt som er:</article> <article class="defaultP" margin-top="true">§ 6 andre ledd skal lyde:</article><article class="legalP" id="kapittel-1-ledd-3">Mjølkeprodusenten må vere medlem av husdyrkontrollen.</article> <article class="defaultP" margin-top="true">Overskriften «II. Fastsetjing av tilskott» blir oppheva.</article> <article class="defaultP" margin-top="true">§ 10 skal lyde:</article><article class="legalP" id="kapittel-1-ledd-4">Det gis et grunntilskott på 184,4 øre pr. liter geitemjølk.</article> <article class="defaultP" margin-top="true">Overskriften «III. Reglar om utbetaling» blir oppheva.</article> <article class="defaultP" margin-top="true">§ 11 skal lyde:</article><article class="legalP" id="kapittel-1-ledd-5">Statens landbruksforvaltning betalar ut tilskott til kvart meieriselskap. Statens landbruksforvaltning kan betale ut tilskott à konto til kvart meieriselskap basert på prognosar for vedkomande månad og justere det for tidlegare utbetaling.</article><article class="legalP" id="kapittel-1-ledd-6">Meieriselskapet betalar tilskottet vidare til mjølkeprodusentane. I den avrekninga som selskapet gjer overfor mjølkeprodusentane skal storleiken på tilskotta gå fram, og det skal opplysast kor store tilskottssatsane er.</article><article class="legalP" id="kapittel-1-ledd-7">Ved heimeforedling og direkte sal eller småskala foredling etter forskrift om produksjonsrettigheter til lokal foredling av geitmelk, jf. § 6, kan Statens landbruksforvaltning betale ut tilskott via meieriselskap på grunnlag av innsendte rapporteringsskjema frå mjølkeprodusenten. Det skal skje ei avstemming på grunnlag av næringsoppgåva med vedlegg spesifisert av Statens landbruksforvaltning. Statens landbruksforvaltning betalar ut tilskott direkte til mjølkeprodusent i dei tilfelle rapporteringsavtale med meieriselskap ikkje føreligg. Mjølkeprodusent som rapporterer direkte til Statens landbruksforvaltning kan få utbetalt tilskott ein gong pr. halvår.</article><article class="legalP" id="kapittel-1-ledd-8">Statens landbruksforvaltning kan utbetale eit samla tilskott til grupperingar av meieriselskap som syter for utbetaling til kvart enkelt selskap og til grupperingar av mjølkeprodusentar som samarbeider om småskala foredling jf. § 2 nr. 3.</article> <article class="defaultP" margin-top="true">§ 13 skal lyde:</article><article class="legalP" id="kapittel-1-ledd-9">Er det betalt ut tilskott utan at vilkåra i forskrifta er oppfylte, skal tilskottet verte betalt attende.</article><article class="legalP" id="kapittel-1-ledd-10">Dersom tilskottet ikkje blir betalt attende, og vedkommande mjølkeprodusent framleis leverer mjølk, kan Statens landbruksforvaltning, eller den det gjev fullmakt, motrekne dette i seinare tilskottsutbetalingar.</article><article class="legalP" id="kapittel-1-ledd-11">For mjølkeprodusentar som har slutta med mjølkeproduksjon, kan uteståande krav, i henhold til § 14 tredje ledd i forskrift av 22. mars 2002 nr. 283 om produksjonstilskudd i jordbruket, bli motrekna mot produksjonstilskott, eller bli kravd inn på annan måte. Det kan krevjast forsinkingsrente<sup class="footnotereference" data-footnotereferencevalue="1" data-unique-footnote-counter="1">1</sup> frå utbetalingstidspunktet til tilbakebetaling skjer.</article><article class="legalP" id="kapittel-1-ledd-12">Er det ikkje betalt omsetningsavgift eller overproduksjonsavgift på mjølk,<sup class="footnotereference" data-footnotereferencevalue="2" data-unique-footnote-counter="3">2</sup> kan desse avgiftene bli motrekna i tilskott gitt i medhald av denne forskrifta.</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Jf. lov av 17. desember 1976 nr. 100 om renter ved forsinket betaling m.m.</article><article class="footnote" data-name="2" data-unique-footnote-counter="3"><span class="footnoteLabel">2</span> Jf. forskrift av 20. desember 1996 nr. 1343 om innkreving av omsetningsavgift og overproduksjonsavgift.</article></footer> <article class="defaultP" margin-top="true">Overskriften «IV. Ymse føresegner» blir oppheva.</article> <article class="defaultP" margin-top="true">§ 14 femte ledd skal lyde:</article><article class="legalP" id="kapittel-1-ledd-13">Statens landbruksforvaltning kan gi grupperingar av meieriselskap og mjølkeprodusentar som samarbeider om småskala foredling høve til samla rapportering.</article> <article class="defaultP" margin-top="true">§ 14 sjuande ledd skal lyde:</article><article class="legalP" id="kapittel-1-ledd-14">Meieriselskap og mjølkeprodusent skal syte for at oppgåver og annan dokumentasjon som vert gitt som grunnlag for utbetaling er i samsvar med forskrifta.</article> <article class="defaultP" margin-top="true">§ 15 skal lyde:</article><article class="legalP" id="kapittel-1-ledd-15">Statens landbruksforvaltning fører kontroll med at reglane i denne forskrifta blir overheldt, og kan herunder foreta stedleg kontroll. Meieriselskap og mjølkeprodusent pliktar å yte bistand ved slik kontroll.</article><article class="legalP" id="kapittel-1-ledd-16">Grunnlagsmaterialet for innleverte oppgåver etter § 14 skal vere tilgjengeleg for ettersyn. Meieriselskap og mjølkeprodusent pliktar å gje alle naudsynte opplysningar som Statens landbruksforvaltning krev.</article> <article class="defaultP" margin-top="true">§ 17 skal lyde:</article><article class="legalP" id="kapittel-1-ledd-17">Vedtak som er fatta etter denne forskrifta kan bli klaga inn for Landbruksdepartementet etter reglane i lov av 10. februar 1967 (forvaltningslova) kap. VI. Klage må bli send via Statens landbruksforvaltning.</article></section><section class="section" data-name="kapII" id="kapittel-2" data-lovdata-URL="LTI/forskrift/2002-06-28-757/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringane trer i kraft 1. juli 2002.</article></section></main></body></html>