<!DOCTYPE html><html lang="no"><head><title>Forskrift om endring i forskrift om regulering av fisket etter kolmule i EU-sonen, Færøy-sonen, internasjonalt farvann, Norges økonomiske sone og fiskerisonen ved Jan Mayen i 2002.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-04-24-392</dd><dt class="dokid">DokumentID</dt><dd class="dokid">LTI/forskrift/2002-04-24-392</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 5</dd><dt class="dateInForce">I kraft fra</dt><dd class="dateInForce">2002-04-24</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-12-21-1594</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§1</li><li>lov/1983-06-03-40/§4</li></ul></dd><dt class="dateOfPublication">Kunngjort</dt><dd class="dateOfPublication">2002-04-30</dd><dt class="journalNumber">Journalnummer</dt><dd class="journalNumber">2002-0363</dd><dt class="titleShort">Korttittel</dt><dd class="titleShort">Endr. i forskrift om kolmulefiske, 2002</dd><dt class="title">Tittel</dt><dd class="title">Forskrift om endring i forskrift om regulering av fisket etter kolmule i EU-sonen, Færøy-sonen, internasjonalt farvann, Norges økonomiske sone og fiskerisonen ved Jan Mayen i 2002.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 24. april 2002 med hjemmel i lov av 3. juni 1983 nr. 40 om saltvannsfiske m.v. § 1 og § 4.</dd><dt class="refid">RefID</dt><dd class="refid">forskrift/2002-04-24-392</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om regulering av fisket etter kolmule i EU-sonen, Færøy-sonen, internasjonalt farvann, Norges økonomiske sone og fiskerisonen ved Jan Mayen i 2002.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-04-24-392" id="dokument"><h1>Forskrift om endring i forskrift om regulering av fisket etter kolmule i EU-sonen, Færøy-sonen, internasjonalt farvann, Norges økonomiske sone og fiskerisonen ved Jan Mayen i 2002.</h1><section class="section" data-name="kapI" id="kapittel-1" data-lovdata-URL="LTI/forskrift/2002-04-24-392/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 21. desember 2001 nr. 1594 om regulering av fisket etter kolmule i EU-sonen, Færøy-sonen, internasjonalt farvann, Norges økonomiske sone og fiskerisonen ved Jan Mayen i 2002 gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om regulering av fisket etter kolmule i EU-sonen, Færøy-sonen, internasjonalt farvann, Norges indre farvann, sjøterritorium og økonomisk sone og fiskerisonen ved Jan Mayen i 2002.</i></article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-2">Det er forbudt for norske fartøy å fiske og levere kolmule i EU-sonen, Færøy-sonen, internasjonalt farvann, Norges indre farvann, sjøterritorium og økonomiske sone og fiskerisonen ved Jan Mayen i 2002.</article> <article class="defaultP" margin-top="true">§ 2 tredje til og med sjette ledd skal lyde:</article><article class="legalP" id="kapittel-1-ledd-3">Uten hensyn til forbudet i § 1 kan norske fartøy med kolmuletråltillatelse etter forskrift av 12. desember 1986 nr. 2185 om tildeling av tillatelse til å drive fiske med trål § 10-1, fra 1. januar fiske kolmule i fiskerisonen ved Jan Mayen, i internasjonalt farvann, og i Norges indre farvann, sjøterritorium og økonomiske sone sør for 65° N.</article><article class="legalP" id="kapittel-1-ledd-4">Norske fartøy med kolmuletråltillatelse kan fiske inntil 250.000 tonn i fiskerisonen ved Jan Mayen, i internasjonalt farvann og i Norges indre farvann, sjøterritorium og økonomiske sone sør for 65° N.</article><article class="legalP" id="kapittel-1-ledd-5">Av kvantumet nevnt i forrige ledd reserveres 25.000 tonn for et fiske i Norges indre farvann, sjøterritorium og økonomiske sone mellom 62° N og 65° N i 2. halvår 2002. Dette fisket er også åpent for fartøy med ringnottillatelse, jf. forskrift av 2. mars 1979 nr. 1 om adgang til å delta i fisket med ringnot § 2.</article><article class="legalP" id="kapittel-1-ledd-6">Uten hensyn til forbudet i § 1 kan norske fartøy med nordsjø-/industritråltillatelse etter forskrift av 12. desember 1986 nr. 2185 om tildeling av tillatelse til å drive fiske med trål § 5-1, fiske inntil 79.396 tonn kolmule i Norges indre farvann, sjøterritorium og økonomiske sone i 2002.</article></section><section class="section" data-name="kapII" id="kapittel-2" data-lovdata-URL="LTI/forskrift/2002-04-24-392/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>