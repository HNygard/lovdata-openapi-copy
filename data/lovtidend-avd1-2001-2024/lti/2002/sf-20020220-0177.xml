<!DOCTYPE html><html lang="no"><head><title>Forskrift om særlige betingelser for import av fiken, hasselnøtter, pistasjnøtter og visse produkter avledet av disse med opprinnelse i eller sendt fra Tyrkia.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-02-20-177</dd><dt class="dokid">DokumentID</dt><dd class="dokid">LTI/forskrift/2002-02-20-177</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 2</dd><dt class="dateInForce">I kraft fra</dt><dd class="dateInForce">2002-02-20</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-3/§6</li><li>lov/1933-05-19-3/§4</li><li>forskrift/1988-04-29-312</li></ul></dd><dt class="dateOfPublication">Kunngjort</dt><dd class="dateOfPublication">2002-02-26</dd><dt class="lastupdated">Rettet</dt><dd class="lastupdated">2002-03-12 (§ 4)</dd><dt class="journalNumber">Journalnummer</dt><dd class="journalNumber">2002-0184</dd><dt class="titleShort">Korttittel</dt><dd class="titleShort">Forskrift om import av tyrkisk fiken mv</dd><dt class="title">Tittel</dt><dd class="title">Forskrift om særlige betingelser for import av fiken, hasselnøtter, pistasjnøtter og visse produkter avledet av disse med opprinnelse i eller sendt fra Tyrkia.</dd><dt class="miscInformation">Annet om dokumentet</dt><dd class="miscInformation">Fastsatt av Statens næringsmiddeltilsyn 20. februar 2002 med hjemmel i lov av 19. mai 1933 nr. 3 om tilsyn med næringsmidler m.v. § 6 første ledd jf. § 4 åttende ledd, jf. kgl.res. av 29. april 1988 nr. 312, jf. EØS-avtalens vedlegg II del XII, jf. beslutning 2002/80/EF.</dd><dt class="refid">RefID</dt><dd class="refid">forskrift/2002-02-20-177</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særlige betingelser for import av fiken, hasselnøtter, pistasjnøtter og visse produkter avledet av disse med opprinnelse i eller sendt fra Tyrkia.<ul class="tocSubUl"><li>§ 1. Omfang</li><li>§ 2. Vilkår for import når varepartier omfattet av § 1 kommer direkte fra Tyrkia eller fra et annet land utenfor EØS-området</li><li>§ 3. Krav til importkontroll</li><li>§ 4. Vilkår for import når varepartier omfattet av § 1 først er importert til et annet EØS-land</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2002-02-20-177" id="dokument"><h1>Forskrift om særlige betingelser for import av fiken, hasselnøtter, pistasjnøtter og visse produkter avledet av disse med opprinnelse i eller sendt fra Tyrkia.</h1><article class="legalArticle" data-lovdata-URL="LTI/forskrift/2002-02-20-177/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Omfang</span></h2><article class="legalP" id="paragraf-1-ledd-1">Denne forskriften gjelder ved import og frambud av<ul class="defaultList"><li data-li-identifier="-" data-name="-"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">fiken og tørket fiken omfattet av tollkode 0804 20 10 eller 0804 20 90</article></article></li><li data-li-identifier="-" data-name="-"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">hasselnøtter (<i>Corylus sp.</i>) med eller uten skall, omfattet av tollkode 0802 21 00 eller 0802 22 00</article></article></li><li data-li-identifier="-" data-name="-"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">pistasjnøtter omfattet av tollkode 0802 50 00</article></article></li><li data-li-identifier="-" data-name="-"><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">blandinger av nøtter og tørket frukt omfattet av tollkode 0813 50 med innhold av fiken, hasselnøtter eller pistasjnøtter</article></article></li><li data-li-identifier="-" data-name="-"><article class="listArticle" id="paragraf-1-ledd-1-punkt-5"><article class="legalP" id="paragraf-1-ledd-1-punkt-5-ledd-1">hasselnøtter, fiken og pistasjnøtter, tilberedte eller konserverte, omfattet av tollkode 2008 19</article></article></li></ul><p class="leddfortsettelse">med opprinnelse i eller avsendt fra Tyrkia.</p></article></article><article class="legalArticle" data-lovdata-URL="LTI/forskrift/2002-02-20-177/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vilkår for import når varepartier omfattet av § 1 kommer direkte fra Tyrkia eller fra et annet land utenfor EØS-området</span></h2><article class="legalP" id="paragraf-2-ledd-1">Det er forbudt å importere varepartier omfattet av § 1 som kommer direkte fra Tyrkia eller et annet land utenfor EØS-området med mindre vilkårene i denne paragrafen er oppfylt.</article><article class="legalP" id="paragraf-2-ledd-2">Forsendelser av varer omfattet av § 1 bestemt til folkemat skal følges av en rapport om resultatene av offisielle prøver og analyser, og av et helsesertifikat som fastsatt i beslutning 2002/80/EF. Helsesertifikatet kan fås ved henvendelse til Statens næringsmiddeltilsyn.</article><article class="legalP" id="paragraf-2-ledd-3">Rapporten og sertifikatet skal være utfylt, underskrevet og bekreftet av en representant for generaldirektoratet for beskyttelse og kontroll under det tyrkiske departement for landbruk og landdistrikter.</article><article class="legalP" id="paragraf-2-ledd-4">Hver forsendelse skal identifiseres ved en kode som skal samsvare med koden på den rapporten og det helsesertifikatet som følger forsendelsen.</article><article class="legalP" id="paragraf-2-ledd-5">Forsendelser av varepartier som omfattes av § 1 skal føres inn i landet og importkontrolleres ved næringsmiddeltilsynet i Oslo.</article></article><article class="legalArticle" data-lovdata-URL="LTI/forskrift/2002-02-20-177/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til importkontroll</span></h2><article class="legalP" id="paragraf-3-ledd-1">Ved importkontroll som nevnt i § 2 femte ledd skal det foretas dokumentkontroll for å sikre at varepartiene oppfyller kravene til helsesertifikat og prøveresultater som omtalt i § 2 andre ledd. Det skal også tas ut prøver av slike varepartier for aflatoksin B1 og total aflatoksin.</article><article class="legalP" id="paragraf-3-ledd-2">Forsendelsene kan ikke frigis før resultatene av undersøkelsene i første ledd foreligger.</article></article><article class="legalArticle" data-lovdata-URL="LTI/forskrift/2002-02-20-177/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Vilkår for import når varepartier omfattet av § 1 først er importert til et annet EØS-land</span></h2><article class="legalP" id="paragraf-4-ledd-1">Varepartier omfattet av § 1 som importeres fra et EØS-land, skal være importert til EØS-området etter regler tilsvarende denne forskrifts § 2, jf. beslutning 2002/80/EF. Det er forbudt å importere eller fremby varepartier omfattet av § 1 som er importert til EØS-området i strid med slike regler.</article></article><article class="legalArticle" data-lovdata-URL="LTI/forskrift/2002-02-20-177/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Denne forskrift trer i kraft straks, og gjelder inntil videre.</article></article></main></body></html>