<!DOCTYPE html><html lang="no"><head><title>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-11-21-1322</dd><dt class="dokid">DokumentID</dt><dd class="dokid">LTI/forskrift/2002-11-21-1322</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 17</dd><dt class="dateInForce">I kraft fra</dt><dd class="dateInForce">2003-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-11-19-1158</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-03-26-14</li><li>lov/1952-11-21-2/§56</li><li>lov/1980-06-13-24/§6-16</li></ul></dd><dt class="dateOfPublication">Kunngjort</dt><dd class="dateOfPublication">2002-11-29</dd><dt class="journalNumber">Journalnummer</dt><dd class="journalNumber">2002-1138</dd><dt class="titleShort">Korttittel</dt><dd class="titleShort">Endr. i forskrift til skatteloven (FSFIN)</dd><dt class="title">Tittel</dt><dd class="title">Forskrift om endring i forskrift til utfylling og gjennomføring mv. av skatteloven av 26. mars 1999 nr. 14.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 21. november 2002 med hjemmel i lov av 26. mars 1999 nr. 14 om skatt av formue og inntekt (skatteloven), lov av 21. november 1952 nr. 2 om betaling og innkreving av skatt § 56 og lov av 13. juni 1980 nr. 24 om ligningsforvaltning (ligningsloven) § 6-16.</dd><dt class="refid">RefID</dt><dd class="refid">forskrift/2002-11-21-1322</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-11-21-1322" id="dokument"><h1>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14.</h1><section class="section" data-name="kapI" id="kapittel-1" data-lovdata-URL="LTI/forskrift/2002-11-21-1322/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 19. november 1999 nr. 1158 til utfylling og gjennomføring mv. av skatteloven av 26. mars 1999 nr. 14 gjøres følgende endring:</article> <article class="defaultP" margin-top="true">§ 12-13-17 skal lyde:</article><article class="numberedLegalP" data-numerator="1" id="kapittel-1-nummer-1">(1) Skattyteren og ligningsmyndighetene velger hver ett medlem til takstutvalget. Disse oppnevner en leder. I tilfelle de partsoppnevnte medlemmene ikke blir enige om oppnevning av takstutvalgets leder, skal tingretten hvis embetskrets omfatter den kommune som er nevnt i § 12-13-15 sjette ledd, oppnevne lederen.</article><article class="numberedLegalP" data-numerator="2" id="kapittel-1-nummer-2">(2) Utelukket fra å delta som medlem av takstutvalg er tjenestemenn i ligningsforvaltningen og innfordringsmyndighetene samt medlemmer i nemnder og utvalg opprettet i medhold av ligningsloven.</article><article class="numberedLegalP" data-numerator="3" id="kapittel-1-nummer-3">(3) En person er inhabil til å delta i takstutvalget når<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-3-punkt-1"><article class="legalP" id="kapittel-1-nummer-3-punkt-1-ledd-1">taksten gjelder personen selv eller noen som vedkommende er i slekt eller svogerskap med i opp- eller nedstigende linje, eller sidelinje så nær som søskenbarn,</article></article></li><li data-li-identifier="b." data-name="b."><article class="listArticle" id="kapittel-1-nummer-3-punkt-2"><article class="legalP" id="kapittel-1-nummer-3-punkt-2-ledd-1">taksten gjelder noen som personen er eller har vært gift eller samboer med, eller er forlovet med eller fosterfar, fostermor eller fosterbarn til,</article></article></li><li data-li-identifier="c." data-name="c."><article class="listArticle" id="kapittel-1-nummer-3-punkt-3"><article class="legalP" id="kapittel-1-nummer-3-punkt-3-ledd-1">taksten gjelder selskap der personen selv eller noen nevnt under bokstav a eller b deltar eller eier aksjer, eller der vedkommende selv eller ektefellen/samboeren er medlem av styre, representantskap eller bedriftsforsamling,</article></article></li><li data-li-identifier="d." data-name="d."><article class="listArticle" id="kapittel-1-nummer-3-punkt-4"><article class="legalP" id="kapittel-1-nummer-3-punkt-4-ledd-1">taksten gjelder personens klient, arbeidsgiver, noen som er vedkommendes direkte under- eller overordnede i arbeidsforhold, noen som er ansatt i vedkommendes tjeneste eller noen som vedkommende står i direkte konkurranseforhold til, eller</article></article></li><li data-li-identifier="e." data-name="e."><article class="listArticle" id="kapittel-1-nummer-3-punkt-5"><article class="legalP" id="kapittel-1-nummer-3-punkt-5-ledd-1">andre særlige forhold foreligger som er egnet til å svekke tilliten til personens upartiskhet.</article></article></li></ul></article><article class="numberedLegalP" data-numerator="4" id="kapittel-1-nummer-4">(4) Medlemmet plikter selv å avgjøre om det foreligger forhold som medfører at vedkommende er inhabil.</article><article class="numberedLegalP" data-numerator="5" id="kapittel-1-nummer-5">(5) Medlemmene av takstutvalget har plikt til å bevare taushet om det de får kjennskap til om noens inntekts- og formuesforhold eller andre økonomiske, bedriftsmessige eller personlige forhold i forbindelse med vervet som medlem av takstutvalget.</article></section><section class="section" data-name="kapII" id="kapittel-2" data-lovdata-URL="LTI/forskrift/2002-11-21-1322/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft 1. januar 2003.</article></section></main></body></html>