<!DOCTYPE html><html lang="no"><head><title>Forskrift om arbeid som utføres i arbeidstakers hjem.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-07-05-715</dd><dt class="dokid">DokumentID</dt><dd class="dokid">LTI/forskrift/2002-07-05-715</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 8</dd><dt class="dateInForce">I kraft fra</dt><dd class="dateInForce">2002-07-05</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1977-02-04-4/§2</li></ul></dd><dt class="dateOfPublication">Kunngjort</dt><dd class="dateOfPublication">2002-07-09</dd><dt class="lastupdated">Rettet</dt><dd class="lastupdated">2018-04-19 (se nederst)</dd><dt class="journalNumber">Journalnummer</dt><dd class="journalNumber">2002-0765</dd><dt class="titleShort">Korttittel</dt><dd class="titleShort">Forskrift om arbeid i arbeidstakers hjem</dd><dt class="title">Tittel</dt><dd class="title">Forskrift om arbeid som utføres i arbeidstakers hjem.</dd><dt class="miscInformation">Annet om dokumentet</dt><dd class="miscInformation">Fastsatt ved Kronprinsreg.res. 5. juli 2002 med hjemmel i lov av 4. februar 1977 nr. 4 arbeidervern og arbeidsmiljø m.v. § 2 nr. 6 første ledd. Fremmet av Arbeids- og administrasjonsdepartementet. Jf. EØS-avtalen vedlegg XVIII nr. 28 (direktiv 93/104/EF) og nr. 29 (direktiv 94/33/EF).</dd><dt class="refid">RefID</dt><dd class="refid">forskrift/2002-07-05-715</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om arbeid som utføres i arbeidstakers hjem.<ul class="tocSubUl"><li>§ 1. Virkeområde</li><li>§ 2. Skriftlig avtale</li><li>§ 3. Arbeidsmiljøet</li><li>§ 4. Internkontroll</li><li>§ 5. Verneombud og arbeidsmiljøutvalg</li><li>§ 6. Arbeidstid</li><li>§ 7. Veiledning</li><li>§ 8. Straff</li><li>§ 9. Ikrafttredelse</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2002-07-05-715" id="dokument"><h1>Forskrift om arbeid som utføres i arbeidstakers hjem.</h1><article class="legalArticle" data-lovdata-URL="LTI/forskrift/2002-07-05-715/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften gjelder for arbeid som utføres i arbeidstakers eget hjem.</article><article class="legalP" id="paragraf-1-ledd-2">Forskriften gjelder ikke kortvarig eller tilfeldig arbeid.</article><article class="legalP" id="paragraf-1-ledd-3">Arbeidsmiljøloven gjelder med de presiseringer og unntak som følger av denne forskriften.</article><article class="legalP" id="paragraf-1-ledd-4">Arbeidsmiljølovens kapittel V om Arbeidstilsynets samtykke ved oppføring av bygning, bygningsmessige endringer, omorganisering m.v., gjelder ikke.</article></article><article class="legalArticle" data-lovdata-URL="LTI/forskrift/2002-07-05-715/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Skriftlig avtale</span></h2><article class="legalP" id="paragraf-2-ledd-1">I tillegg til den skriftlige arbeidsavtalen etter arbeidsmiljøloven § 55B og § 55C skal det inngås skriftlig avtale om hjemmearbeidet som minst omfatter:<ul class="defaultList"><li data-li-identifier="-" data-name="-"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">omfanget av hjemmearbeidet</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">arbeidstid for hjemmearbeidet</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">eventuelle bestemmelser om når arbeidstaker skal være tilgjengelig for arbeidsgiver</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">dersom avtalen er midlertidig; forventet varighet</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">eventuelle bestemmelser om retten til å endre eller si opp avtalen om hjemmearbeid, frister for slik oppsigelse mv.</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">eventuelle bestemmelser om prøvetid for hjemmearbeidsordningen</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1">eiendomsrett, drift og vedlikehold av utstyr</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-8"><article class="legalP" id="paragraf-2-ledd-1-punkt-8-ledd-1">eventuelle bestemmelser om saksbehandling, taushetsplikt og oppbevaring av dokumenter.</article></article></li></ul></article><article class="legalP" id="paragraf-2-ledd-2">Endringer i hjemmearbeidsforholdet skal gjenspeiles i avtalen.</article></article><article class="legalArticle" data-lovdata-URL="LTI/forskrift/2002-07-05-715/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Arbeidsmiljøet</span></h2><article class="legalP" id="paragraf-3-ledd-1">For å sikre at arbeidstakers sikkerhet, helse og velferd ivaretas skal arbeidsgiver så langt det er praktisk mulig forsikre seg om at arbeidsforholdene er fullt forsvarlige. Dette gjelder blant annet at arbeidsstedet, arbeidsutstyret og innemiljøet ikke medfører uheldige fysiske belastninger.</article><article class="legalP" id="paragraf-3-ledd-2">Arbeidstaker skal medvirke til gjennomføringen av de tiltak som blir satt i verk for å skape et sunt og trygt arbeidsmiljø.</article><article class="legalP" id="paragraf-3-ledd-3">Arbeidsmiljølovens kapittel II (Krav til arbeidsmiljøet) og kapittel III (Arbeidsgiverens og arbeidstakernes plikter), med unntak av arbeidsmiljølovens § 16a, gjelder ikke for arbeid i arbeidstakers private hjem.</article><article class="legalP" id="paragraf-3-ledd-4">Arbeidsgiver har ikke tilgang til arbeidstakers hjemmearbeidsplass uten etter særskilt avtale.</article><article class="legalP" id="paragraf-3-ledd-5">Arbeidstakere som hovedsakelig utfører arbeid om natten, jf. § 6, skal gis tilbud om helsekontroll før tiltredelse og deretter med jevne mellomrom. Dette gjelder ikke arbeidstakere som normalt arbeider mindre enn tre timer av sin daglige arbeidstid om natten.</article></article><article class="legalArticle" data-lovdata-URL="LTI/forskrift/2002-07-05-715/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Internkontroll</span></h2><article class="legalP" id="paragraf-4-ledd-1">Arbeidsgivers internkontrollsystem etter arbeidsmiljøloven § 16a og forskrift om systematisk helse-, miljø- og sikkerhetsarbeid i virksomheter (internkontrollforskriften) skal i tillegg omfatte arbeid som utføres i arbeidstakers private hjem.</article></article><article class="legalArticle" data-lovdata-URL="LTI/forskrift/2002-07-05-715/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Verneombud og arbeidsmiljøutvalg</span></h2><article class="legalP" id="paragraf-5-ledd-1">Verneombud og arbeidsmiljøutvalg skal så langt det er praktisk mulig ivareta arbeidstakernes interesser i spørsmål som knytter seg til den enkeltes arbeidsmiljø, samt påse at arbeidsmiljøforhold for arbeidstakere i eget hjem er en del av virksomhetens internkontrollsystem.</article><article class="legalP" id="paragraf-5-ledd-2">Verneombud har ikke tilgang til arbeidstakers hjemmearbeidsplass uten etter særskilt avtale.</article></article><article class="legalArticle" data-lovdata-URL="LTI/forskrift/2002-07-05-715/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Arbeidstid</span></h2><article class="legalP" id="paragraf-6-ledd-1">Arbeidsmiljøloven § 42 og § 43 om nattarbeid, § 44 og § 45 om søn- og helgedagsarbeid, § 46 nr. 2 – 10 og § 47 om alminnelig arbeidstid og gjennomsnittsberegning og § 49 og § 50 om vilkår for overtid og lengden av overtid, gjelder ikke. Denne paragrafen gjelder ikke arbeid som omfattes av arbeidsmiljøloven § 41 med unntak av andre og tredje ledd.</article><article class="legalP" id="paragraf-6-ledd-2">Den alminnelige arbeidstid er 40 timer i uken. Pålagt arbeid utover alminnelig arbeidstid er overtid. Arbeidstiden skal ordnes slik at den i løpet av en 4-månedersperiode ikke overstiger gjennomsnittlig 48 timer i uken, inklusiv overtid.</article><article class="legalP" id="paragraf-6-ledd-3">For arbeidstaker som delvis arbeider hjemme må den sammenlagte arbeidstid hjemme og utenfor hjemmet ikke overstige grensene for arbeidstidens lengde etter forrige ledd.</article><article class="legalP" id="paragraf-6-ledd-4">Arbeid mellom klokken 2300 og 0600 eller 2400 og 0700 er nattarbeid. Arbeidstakere som hovedsakelig utfører arbeid om natten skal ikke arbeide med enn 8 timer i døgnet.</article><article class="legalP" id="paragraf-6-ledd-5">For personer under 18 år gjelder under enhver omstendighet bestemmelsene i arbeidsmiljølovens kapittel IX.</article></article><article class="legalArticle" data-lovdata-URL="LTI/forskrift/2002-07-05-715/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Veiledning</span></h2><article class="legalP" id="paragraf-7-ledd-1">Arbeidstilsynet gir veiledning om bestemmelser i forskriften.</article><article class="legalP" id="paragraf-7-ledd-2">Arbeidsmiljøloven kapittel XIII (Tilsyn og håndheving) gjelder ikke.</article></article><article class="legalArticle" data-lovdata-URL="LTI/forskrift/2002-07-05-715/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straff</span></h2><article class="legalP" id="paragraf-8-ledd-1">Overtredelse av denne forskriften straffes etter bestemmelsene i arbeidsmiljølovens kapittel XVI.</article></article><article class="legalArticle" data-lovdata-URL="LTI/forskrift/2002-07-05-715/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Denne forskriften trer i kraft straks.</article></article><section class="section" id="kapittel-1" data-lovdata-URL="LTI/forskrift/2002-07-05-715/KAPITTEL_1"><h2>Rettelser</h2><article class="defaultP" data-text-size="small">Det som er rettet er satt i kursiv.</article><article class="defaultP" data-text-size="small">Feilen gjelder trykt hefte 8/2002 s. 893.</article> <article class="defaultP" margin-top="true">§ 6 fjerde ledd andre punktum skal lyde:</article><article class="legalP" id="kapittel-1-ledd-1">Arbeidstakere som hovedsakelig utfører arbeid om natten skal ikke arbeide <i>mer</i> enn 8 timer i døgnet.</article></section></main></body></html>