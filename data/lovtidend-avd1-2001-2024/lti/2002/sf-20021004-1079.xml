<!DOCTYPE html><html lang="no"><head><title>Forskrift om endring i forskrift om eiendomsmegling.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-10-04-1079</dd><dt class="dokid">DokumentID</dt><dd class="dokid">LTI/forskrift/2002-10-04-1079</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 12</dd><dt class="dateInForce">I kraft fra</dt><dd class="dateInForce">2002-10-04</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-03-20-177</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1989-06-16-53/§2-3</li><li>forskrift/1989-06-16-386</li><li>forskrift/2002-01-07-1081</li></ul></dd><dt class="dateOfPublication">Kunngjort</dt><dd class="dateOfPublication">2002-10-08</dd><dt class="journalNumber">Journalnummer</dt><dd class="journalNumber">2002-0966</dd><dt class="titleShort">Korttittel</dt><dd class="titleShort">Endr. i forskrift om eiendomsmegling</dd><dt class="title">Tittel</dt><dd class="title">Forskrift om endring i forskrift om eiendomsmegling.</dd><dt class="miscInformation">Annet om dokumentet</dt><dd class="miscInformation">Fastsatt av Kredittilsynet 4. oktober 2002 med hjemmel i lov av 16. juni 1989 nr. 53 om eiendomsmegling § 2-3 tredje ledd, jf. kgl.res. av 16. juni 1989 nr. 386 og delegeringsvedtak av 7. januar 2002 nr. 1081.</dd><dt class="refid">RefID</dt><dd class="refid">forskrift/2002-10-04-1079</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om eiendomsmegling.<ul class="tocSubUl"><li>I<ul class="tocSubUl"><li>§ 1-13. (egnethetsprøve)</li><li>§ 1-14. (prøveperiode)</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2002-10-04-1079" id="dokument"><h1>Forskrift om endring i forskrift om eiendomsmegling.</h1><section class="section" data-name="kapI" id="kapittel-1" data-lovdata-URL="LTI/forskrift/2002-10-04-1079/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 20. mars 1990 nr. 177 om eiendomsmegling gjøres følgende endringer:</article> <article class="defaultP" margin-top="true">Overskriften til kapittel 1 skal lyde:</article> <article class="defaultP" margin-top="true"><i>Eiendomsmeglereksamen, godkjent praksis samt egnethetsprøve og prøveperiode</i></article> <article class="defaultP" margin-top="true">Nye § 1-13 og § 1-14 skal lyde:</article><article class="futureLegalArticle" data-name="§1-13" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-13</span>. <span class="legalArticleTitle">(egnethetsprøve)</span></span><article class="legalP" id="kapittel-1-foreslåttparagraf-1-ledd-1">Egnethetsprøve iht. lov om eiendomsmegling § 2-3 tredje ledd gjennomføres i den utstrekning det finnes kandidater, maksimalt én gang pr. år. Den som ønsker å fremstille seg for denne prøven må gi skriftlig melding om dette til Kredittilsynet senest 1. august samme år.</article><article class="legalP" id="kapittel-1-foreslåttparagraf-1-ledd-2">Egnethetsprøven gjennomføres ved en utdanningsinstitusjon som har rett til å arrangere eiendomsmeglereksamen, jf. § 1-1 første ledd. Forskriftens § 1-6 til § 1-11 gjelder så langt de passer.</article><article class="legalP" id="kapittel-1-foreslåttparagraf-1-ledd-3">Kredittilsynet skal på bakgrunn av søknaden avgjøre hvilke fag vedkommende skal prøves i.</article><article class="legalP" id="kapittel-1-foreslåttparagraf-1-ledd-4">Kredittilsynet skal vurdere om vedkommende har kunnskaper tilsvarende de krav som stilles i godkjent studieplan i jus og regnskap, økonomi og oppgjør, og avgjør på bakgrunn av dette hvilke emner studenten skal prøves skriftlig i.</article><article class="legalP" id="kapittel-1-foreslåttparagraf-1-ledd-5">I tillegg til skriftlig prøve må kandidaten gjennom en muntlig prøve godtgjøre at han har tilstrekkelige kunnskaper om sentrale oppgaver i forbindelse med eiendomsmeglingsvirksomhet. Her kan også stilles spørsmål relatert til dokumentbehandling og praktisk eiendomsmegling.</article><article class="legalP" id="kapittel-1-foreslåttparagraf-1-ledd-6">Ved alle prøvene brukes karakterene bestått og ikke bestått. Alle prøvene må være bestått før vedkommende har bestått egnethetsprøven.</article></article><article class="futureLegalArticle" data-name="§1-14" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 1-14</span>. <span class="legalArticleTitle">(prøveperiode)</span></span><article class="legalP" id="kapittel-1-foreslåttparagraf-2-ledd-1">Kredittilsynet skal før prøveperiode iht. lov om eiendomsmegling § 2-3 tredje ledd påbegynnes godkjenne praksissted og plan for prøveperioden. Prøveperioden må være tre år, og gi kandidaten innsikt i alle sider av eiendomsmegling.</article><article class="legalP" id="kapittel-1-foreslåttparagraf-2-ledd-2">Som praksissted kan godkjennes foretak med foretaksbevilling etter lov om eiendomsmegling § 2-1 første ledd eller avdelingskontor som har tillatelse til å drive eiendomsmeglingsvirksomhet etter § 2-2. Advokat med tillatelse til å drive eiendomsmegling iht. lov om eiendomsmegling § 1-2 første ledd nr. 2 med tilstrekkelig omfattende eiendomsmegling kan også godkjennes som praksissted.</article><article class="legalP" id="kapittel-1-foreslåttparagraf-2-ledd-3">Kredittilsynet kan stille vilkår om at praksisstedet minst skal gjennomføre et bestemt antall omsetninger årlig for at det skal gis godkjennelse som praksissted.</article><article class="legalP" id="kapittel-1-foreslåttparagraf-2-ledd-4">Praksisstedet må fremlegge en plan hvor det minst redegjøres for følgende:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-4-punkt-1"><article class="legalP" id="kapittel-1-foreslåttparagraf-2-ledd-4-punkt-1-ledd-1">hvem som har det faglige ansvaret for oppfølgning av kandidaten i prøveperioden, vedkommende må være statsautorisert eiendomsmegler eller advokat.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-4-punkt-2"><article class="legalP" id="kapittel-1-foreslåttparagraf-2-ledd-4-punkt-2-ledd-1">en opplæringsplan som viser hvilke oppgaver det tas sikte på at kandidaten skal delta i under prøveperioden. Dersom deler av eiendomsmeglingen som f.eks. oppgjør ikke gjennomføres i foretakets lokaler må det redegjøres særskilt for dette.</article></article></li></ul></article><article class="legalP" id="kapittel-1-foreslåttparagraf-2-ledd-5">Praksisplanen må vise at praksisperioden vil gi praksiskandidaten innsikt i alle sider av eiendomsmeglingsvirksomheten. Kredittilsynet kan stille ytterligere vilkår til innholdet av planen.</article><article class="legalP" id="kapittel-1-foreslåttparagraf-2-ledd-6">Etter at prøveperioden er gjennomført skal praksisstedet bekrefte at prøveperioden er gjennomført i samsvar med godkjent plan for prøveperiode. Det kan bes om skriftlig bekreftelse fra Kredittilsynet om at godkjent prøveperiode er gjennomført.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2002-10-04-1079/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>