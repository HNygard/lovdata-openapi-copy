<!DOCTYPE html><html lang="nb"><head><title>Lov om endringer i finansavtaleloven mv. (forbrukeres rett til kontant betaling mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2024-06-07-29</dd><dt class="dokid">DokumentID</dt><dd class="dokid">LTI/lov/2024-06-07-29</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1993-06-11-100</li><li>lov/2002-06-21-45</li><li>lov/2020-12-18-146</li></ul></dd><dt class="legalArea">Rettsområde</dt><dd class="legalArea"><ul><li>Bank, finans og regnskapsrett &gt; Banker</li> <li>Bank, finans og regnskapsrett &gt; Betalingsformidling</li> <li>Bank, finans og regnskapsrett &gt; Børs- og verdipapir</li> <li>Bank, finans og regnskapsrett &gt; Forsikring</li> <li>Transport og kommunikasjoner &gt; Jernbane</li> <li>Transport og kommunikasjoner &gt; Transport</li> <li>Transport og kommunikasjoner &gt; Veitrafikk</li></ul></dd><dt class="dateOfPublication">Kunngjort</dt><dd class="dateOfPublication">2024-06-07 11:45</dd><dt class="journalNumber">Journalnummer</dt><dd class="journalNumber">2024-0539</dd><dt class="titleShort">Korttittel</dt><dd class="titleShort">Endringslov til finansavtaleloven mv.</dd><dt class="title">Tittel</dt><dd class="title">Lov om endringer i finansavtaleloven mv. (forbrukeres rett til kontant betaling mv.)</dd><dt class="miscInformation">Annet om dokumentet</dt><dd class="miscInformation">Prop. 55 L (2023–2024), Innst. 323 L (2023–2024), Lovvedtak 66 (2023–2024). Stortingets første og andre gangs behandling hhv. 23. mai og 4. juni 2024. Fremmet av Justis- og beredskapsdepartementet.</dd><dt class="refid">RefID</dt><dd class="refid">lov/2024-06-07-29</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i finansavtaleloven mv. (forbrukeres rett til kontant betaling mv.)<ul class="tocSubUl"><li>I</li><li>II</li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/lov/2024-06-07-29" id="dokument"><h1>Lov om endringer i finansavtaleloven mv. (forbrukeres rett til kontant betaling mv.)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 11. juni 1993 nr. 100 om anlegg og drift av jernbane, herunder sporvei, tunnelbane og forstadsbane m.m. (jernbaneloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 21. juni 2002 nr. 45 om yrkestransport med motorvogn og fartøy (yrkestransportlova).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 18. desember 2020 nr. 146 om finansavtaler (finansavtaleloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2024-06-07-29/KAPITTEL_1"><h2 data-text-align="center">I</h2><article class="document-change" data-document="lov/2020-12-18-146" id="kapittel-1-dokumentendring-1"><article class="defaultP">I lov 18. desember 2020 nr. 146 om finansavtaler gjøres følgende endringer:</article> <article class="change" data-change-part="lov/2020-12-18-146/§1-2/ledd/1" id="kapittel-1-dokumentendring-1-endring-1"><article class="defaultP">§ 1-2 første ledd skal lyde:</article><article class="numberedLegalP" data-numerator="1" id="kapittel-1-dokumentendring-1-endring-1-nummer-1">(1) Kapittel 2 gjelder betalingsoppgjør og pengekrav.</article></article> <article class="change" data-change-part="lov/2020-12-18-146/§2-1" id="kapittel-1-dokumentendring-1-endring-2"><article class="defaultP">§ 2-1 skal lyde:</article><article class="futureLegalArticle" data-name="§2-1" id="kapittel-1-dokumentendring-1-endring-2-foreslåttparagraf-1"><span class="futureLegalArticleHeader"><span class="legalArticleValue">§ 2-1</span>. <span class="legalArticleTitle">Oppgjørsmåte. Forbrukeres rett til å betale med kontanter</span></span><article class="numberedLegalP" data-numerator="1" id="kapittel-1-dokumentendring-1-endring-2-foreslåttparagraf-1-nummer-1">(1) Betaling kan foretas ved overføring av beløpet til mottakerens konto, med mindre noe annet er avtalt eller mottakeren har bedt om utbetaling med tvungne betalingsmidler.</article><article class="numberedLegalP" data-numerator="2" id="kapittel-1-dokumentendring-1-endring-2-foreslåttparagraf-1-nummer-2">(2) Mottakeren kan gi nærmere anvisning om betalingsmåten dersom dette ikke medfører vesentlig merutgift eller andre ulemper for betaleren. Første punktum gjelder ikke for en næringsdrivende selgers plikt til å tilby forbrukere å betale med tvungne betalingsmidler ved salg av varer eller tjenester, jf. tredje ledd.</article><article class="numberedLegalP" data-numerator="3" id="kapittel-1-dokumentendring-1-endring-2-foreslåttparagraf-1-nummer-3">(3) I salgslokale der en næringsdrivende på fast basis selger varer eller tjenester til forbrukere, skal forbrukeren tilbys å betale med tvungne betalingsmidler hvis det kan betales for varen eller tjenesten med andre betalingsløsninger i eller i umiddelbar tilknytning til salgslokalet. Har den næringsdrivende tilgjengelig veksel, skal det i disse tilfellene også tilbys å veksle i forbindelse med betalingen, men ikke hvis det er et klart misforhold mellom seddelen som tilbys som betaling, og beløpet som skal betales. Første og annet punktum gjelder ikke salg av varer fra automater, salg i ubetjente salgslokaler og salg i lokaler som bare en begrenset krets av personer har adgang til. Første og annet punktum gjelder heller ikke når beløpet som skal betales, er høyere enn 20&#xa0;000 kroner.</article></article></article> <article class="change" data-change-part="lov/2020-12-18-146/§7-2" id="kapittel-1-dokumentendring-1-endring-3"><article class="defaultP">§ 7-2 skal lyde:</article><article class="futureLegalArticle" data-name="§7-2" id="kapittel-1-dokumentendring-1-endring-3-foreslåttparagraf-1"><span class="futureLegalArticleHeader"><span class="legalArticleValue">§ 7-2</span>. <span class="legalArticleTitle">Overtredelsesgebyr</span></span><article class="numberedLegalP" data-numerator="1" id="kapittel-1-dokumentendring-1-endring-3-foreslåttparagraf-1-nummer-1">(1) Ved forsettlig eller uaktsom overtredelse av reglene om opplysningsplikt overfor forbruker ved fjernsalg eller salg utenom tjenesteyterens faste forretningslokaler etter §§ 3-22 til 3-39 og ved forsettlig eller uaktsom overtredelse av § 3-44 tredje ledd eller § 3-45 første ledd kan det fastsettes et overtredelsesgebyr etter reglene gitt i eller i medhold av angrerettloven § 29.</article><article class="numberedLegalP" data-numerator="2" id="kapittel-1-dokumentendring-1-endring-3-foreslåttparagraf-1-nummer-2">(2) Den som forsettlig eller uaktsomt overtrer reglene i § 2-1 tredje ledd, kan ilegges et overtredelsesgebyr dersom overtredelsen anses som vesentlig eller har skjedd gjentatte ganger.</article><article class="numberedLegalP" data-numerator="3" id="kapittel-1-dokumentendring-1-endring-3-foreslåttparagraf-1-nummer-3">(3) Departementet kan i forskrift gi nærmere regler om utmåling av overtredelsesgebyr.</article></article></article></article></section><section class="section" data-name="kapII" id="kapittel-2" data-lovdata-URL="LTI/lov/2024-06-07-29/KAPITTEL_2"><h2 data-text-align="center">II</h2><article class="document-change" data-document="lov/2002-06-21-45" id="kapittel-2-dokumentendring-1"><article class="defaultP">I lov 21. juni 2002 nr. 45 om yrkestransport med motorvogn og fartøy gjøres følgende endring:</article> <article class="change" data-add-new-part="lov/2002-06-21-45/§35/ledd/2" id="kapittel-2-dokumentendring-1-endring-1"><article class="defaultP">§ 35 nytt annet ledd skal lyde:</article><article class="legalP" id="kapittel-2-dokumentendring-1-endring-1-ledd-1">Departementet kan i forskrift gjere unnatak frå reglane i finansavtalelova § 2-1 ved kjøp av billett til persontransport.</article></article></article></section><section class="section" data-name="kapIII" id="kapittel-3" data-lovdata-URL="LTI/lov/2024-06-07-29/KAPITTEL_3"><h2 data-text-align="center">III</h2><article class="document-change" data-document="lov/1993-06-11-100" id="kapittel-3-dokumentendring-1"><article class="defaultP">I lov 11. juni 1993 nr. 100 om anlegg og drift av jernbane, herunder sporvei, tunnelbane og forstadsbane m.m. gjøres følgende endring:</article> <article class="change" data-change-part="lov/1993-06-11-100/§7b/ledd/2" id="kapittel-3-dokumentendring-1-endring-1"><article class="defaultP">§ 7 b annet ledd skal lyde:</article><article class="legalP" id="kapittel-3-dokumentendring-1-endring-1-ledd-1">I forskriften etter første ledd kan det gis regler om formater og fremgangsmåter for utlevering av reiseinformasjon, salg av billetter, betaling for billetter og fastsettelse og innkreving av gebyr nevnt i første ledd. I forskriften kan det gjøres unntak fra reglene i finansavtaleloven § 2-1.</article></article></article></section><section class="section" data-name="kapIV" id="kapittel-4" data-lovdata-URL="LTI/lov/2024-06-07-29/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Loven gjelder fra den tid Kongen bestemmer. De enkelte bestemmelsene kan settes i kraft til ulik tid.</article></section></main></body></html>