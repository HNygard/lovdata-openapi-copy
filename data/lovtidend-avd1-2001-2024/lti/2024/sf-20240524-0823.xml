<!DOCTYPE html><html lang="nb"><head><title>Forskrift om endring i forskrift 28. juni 1985 nr. 1679 om ordningen av påtalemyndigheten (påtaleinstruksen), forskrift 19. desember 2003 nr. 1660 om tap av retten til å føre motorvogn mv. (tapsforskriften) mv. og forskrift 5. mars 2004 nr. 481 om gjennomføring av særreaksjonen forvaring</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-05-24-823</dd><dt class="dokid">DokumentID</dt><dd class="dokid">LTI/forskrift/2024-05-24-823</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for kriminalitetsforebygging</li></ul></dd><dt class="dateInForce">I kraft fra</dt><dd class="dateInForce">Departementet bestemmer</dd><dt class="changesToDocuments">Endrer</dt><dd class="changesToDocuments"><ul><li>forskrift/1985-06-28-1679</li><li>forskrift/2003-12-19-1660</li><li>forskrift/2004-03-05-481</li></ul></dd><dt class="basedOn">Hjemmel</dt><dd class="basedOn"><ul><li>lov/1981-05-22-25/§62</li><li>lov/1965-06-18-4/§33</li><li>lov/1965-06-18-4/§43</li><li>lov/2005-05-20-28/§47</li></ul></dd><dt class="dateOfPublication">Kunngjort</dt><dd class="dateOfPublication">2024-05-27 14:30</dd><dt class="journalNumber">Journalnummer</dt><dd class="journalNumber">2024-0499</dd><dt class="titleShort">Korttittel</dt><dd class="titleShort">Endr. i påtaleinstruksen, tapsforskriften mfl.</dd><dt class="title">Tittel</dt><dd class="title">Forskrift om endring i forskrift 28. juni 1985 nr. 1679 om ordningen av påtalemyndigheten (påtaleinstruksen), forskrift 19. desember 2003 nr. 1660 om tap av retten til å føre motorvogn mv. (tapsforskriften) mv. og forskrift 5. mars 2004 nr. 481 om gjennomføring av særreaksjonen forvaring</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 24. mai 2024 med hjemmel i lov 22. mai 1981 nr. 25 om rettergangsmåten i straffesaker (Straffeprosessloven) § 62, lov 18. juni 1965 nr. 4 om vegtrafikk (vegtrafikkloven) § 33 nr. 1 og § 43 og lov 20. mai 2005 nr. 28 om straff (straffeloven) § 47. Fremmet av Justis- og beredskapsdepartementet.</dd><dt class="refid">RefID</dt><dd class="refid">forskrift/2024-05-24-823</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift 28. juni 1985 nr. 1679 om ordningen av påtalemyndigheten (påtaleinstruksen), forskrift 19. desember 2003 nr. 1660 om tap av retten til å føre motorvogn mv. (tapsforskriften) mv. og forskrift 5. mars 2004 nr. 481 om gjennomføring av særreaksjonen forvaring<ul class="tocSubUl"><li>I</li><li>II</li><li>III<ul class="tocSubUl"><li>§ 15. Prøveløslatelse av kriminalomsorgen</li><li>§ 18. Endring av vilkår for prøveløslatelse</li><li>§ 22. Endringer eller opphevelse av vilkår om opphold i institusjon</li></ul></li><li>IV</li></ul></li></ul></dd></dl></header><main class="documentBody" data-lovdata-URL="LTI/forskrift/2024-05-24-823" id="dokument"><h1>Forskrift om endring i forskrift 28. juni 1985 nr. 1679 om ordningen av påtalemyndigheten (påtaleinstruksen), forskrift 19. desember 2003 nr. 1660 om tap av retten til å føre motorvogn mv. (tapsforskriften) mv. og forskrift 5. mars 2004 nr. 481 om gjennomføring av særreaksjonen forvaring</h1><section class="section" data-name="kapI" id="kapittel-1" data-lovdata-URL="LTI/forskrift/2024-05-24-823/KAPITTEL_1"><h2 data-text-align="center">I</h2><article class="defaultP">I forskrift 28. juni 1985 nr. 1679 om ordningen av påtalemyndigheten (påtaleinstruksen) gjøres følgende endringer:</article> <article class="defaultP" margin-top="true">§ 18A-2 første ledd nytt tredje punktum skal lyde:</article><article class="legalP" id="kapittel-1-ledd-1">For skadelidte over 15 år gjelder straffeprosessloven § 93g annet ledd tilsvarende.</article> <article class="defaultP" margin-top="true">§ 18A-3 andre ledd første punktum skal lyde:</article><article class="legalP" id="kapittel-1-ledd-2">Dersom konfliktrådet gir melding om at en inngått avtale er brutt, avgjør påtalemyndigheten etter innstilling fra konfliktrådet om bruddet er så vesentlig at det skal åpnes for ny straffeforfølgning etter konfliktrådsloven § 21.</article></section><section class="section" data-name="kapII" id="kapittel-2" data-lovdata-URL="LTI/forskrift/2024-05-24-823/KAPITTEL_2"><h2 data-text-align="center">II</h2><article class="defaultP">I forskrift 19. desember 2003 nr. 1660 om tap av retten til å føre motorvogn mv. gjøres følgende endringer:</article> <article class="defaultP" margin-top="true">Korttittelen skal lyde:</article><article class="defaultP">Tapsforskriften (førerrettforskriften)</article> <article class="defaultP" margin-top="true">§ 1-2 tredje ledd skal lyde:</article><article class="legalP" id="kapittel-2-ledd-1">Bestemmelsene i annet ledd gjelder tilsvarende når reaksjonen fastsettes ved forelegg, jf. straffeprosessloven § 255, eller ved beslutning om overføring til konfliktråd, jf. straffeprosessloven § 71a.</article> <article class="defaultP" margin-top="true">§ 1-4 første ledd skal lyde:</article><article class="legalP" id="kapittel-2-ledd-2">Ved fastsettelse av tap av førerrett i dom, forelegg eller beslutning om overføring til konfliktråd, skal det opplyses om for hvor lang tid tapet av førerretten gjelder, jf. førerkortforskriften § 38 og § 44 nr. 13. Fristen regnes fra den dagen dommen eller forelegget er rettskraftig, eller fra den dagen saken overføres til konfliktrådet. Har førerkortet vært beslaglagt, eller det er innlevert tapsmelding før dommen er rettskraftig, skal denne perioden gå i fradrag.</article> <article class="defaultP" margin-top="true">§ 1-4 tredje og fjerde ledd skal lyde:</article><article class="legalP" id="kapittel-2-ledd-3">Dersom et beslaglagt førerkort er utlevert før straffesaken er avgjort ved dom, vedtatt forelegg eller beslutning om overføring til konfliktrådet fordi normal tid for tap av førerretten er utholdt ved beslag, skal tap av førerrett likevel fastsettes.</article><article class="legalP" id="kapittel-2-ledd-4">Det skal opplyses at førerkortet skal innleveres straks dommen eller forelegget er rettskraftig, eller saken er overført til konfliktrådet, jf. vegtrafikkloven § 33 nr. 5, og at kjøring i tapsperioden kan føre til forlenget tapsperiode etter § 7-1.</article> <article class="defaultP" margin-top="true">§ 7-1 første ledd første punktum skal lyde:</article><article class="legalP" id="kapittel-2-ledd-5">Er en enkelt kjøring uten førerrett foretatt i en kort tapsperiode, bør det i samme dom, forelegg eller beslutning om overføring til konfliktråd fastsettes en tilleggsperiode av inntil samme lengde som den opprinnelige.</article> <article class="defaultP" margin-top="true">§ 8-1 nytt tredje ledd skal lyde:</article><article class="legalP" id="kapittel-2-ledd-6">Blir en straffesak avgjort ved beslutning om overføring til konfliktråd, og det i samme beslutning fastsettes tap av førerrett, kan krav om ny førerprøve for gjenerverv av førerretten ilegges i samme beslutning.</article> <article class="defaultP" margin-top="true">§ 9-1 første ledd første punktum skal lyde:</article><article class="legalP" id="kapittel-2-ledd-7">Dersom særlige grunner taler for det, kan politimesteren eller den han gir myndighet, forkorte den perioden for tap av retten til å føre førerkortpliktig motorvogn mv. som er fastsatt ved dom, forelegg eller beslutning om overføring til konfliktråd.</article> <article class="defaultP" margin-top="true">I følgende bestemmelser skal «førerett» endres til «førerrett»:<ul class="defaultList"><li data-li-identifier="-" data-name="-"><article class="listArticle" id="kapittel-2-ledd-7-punkt-1"><article class="legalP" id="kapittel-2-ledd-7-punkt-1-ledd-1">§ 1-1</article></article></li><li data-li-identifier="-" data-name="-"><article class="listArticle" id="kapittel-2-ledd-7-punkt-2"><article class="legalP" id="kapittel-2-ledd-7-punkt-2-ledd-1">§ 1-2 første og andre ledd</article></article></li><li data-li-identifier="-" data-name="-"><article class="listArticle" id="kapittel-2-ledd-7-punkt-3"><article class="legalP" id="kapittel-2-ledd-7-punkt-3-ledd-1">§ 1-3</article></article></li><li data-li-identifier="-" data-name="-"><article class="listArticle" id="kapittel-2-ledd-7-punkt-4"><article class="legalP" id="kapittel-2-ledd-7-punkt-4-ledd-1">§ 1-4 overskriften, første, andre og tredje ledd</article></article></li><li data-li-identifier="-" data-name="-"><article class="listArticle" id="kapittel-2-ledd-7-punkt-5"><article class="legalP" id="kapittel-2-ledd-7-punkt-5-ledd-1">§ 1-5 overskriften</article></article></li><li data-li-identifier="-" data-name="-"><article class="listArticle" id="kapittel-2-ledd-7-punkt-6"><article class="legalP" id="kapittel-2-ledd-7-punkt-6-ledd-1">kapittel 2 overskriften</article></article></li><li data-li-identifier="-" data-name="-"><article class="listArticle" id="kapittel-2-ledd-7-punkt-7"><article class="legalP" id="kapittel-2-ledd-7-punkt-7-ledd-1">§ 2-1</article></article></li><li data-li-identifier="-" data-name="-"><article class="listArticle" id="kapittel-2-ledd-7-punkt-8"><article class="legalP" id="kapittel-2-ledd-7-punkt-8-ledd-1">§ 2-1 første ledd første punktum, første ledd nr. 1–10 og andre ledd</article></article></li><li data-li-identifier="-" data-name="-"><article class="listArticle" id="kapittel-2-ledd-7-punkt-9"><article class="legalP" id="kapittel-2-ledd-7-punkt-9-ledd-1">§ 2-4 første og fjerde ledd</article></article></li><li data-li-identifier="-" data-name="-"><article class="listArticle" id="kapittel-2-ledd-7-punkt-10"><article class="legalP" id="kapittel-2-ledd-7-punkt-10-ledd-1">§ 2-5 første og andre punktum, nr. 1–8 første ledd og nr. 10–16</article></article></li><li data-li-identifier="-" data-name="-"><article class="listArticle" id="kapittel-2-ledd-7-punkt-11"><article class="legalP" id="kapittel-2-ledd-7-punkt-11-ledd-1">§ 2-6 første, andre og tredje punktum og nr. 1–4</article></article></li><li data-li-identifier="-" data-name="-"><article class="listArticle" id="kapittel-2-ledd-7-punkt-12"><article class="legalP" id="kapittel-2-ledd-7-punkt-12-ledd-1">§ 2-7 overskriften og nr. 1–3</article></article></li><li data-li-identifier="-" data-name="-"><article class="listArticle" id="kapittel-2-ledd-7-punkt-13"><article class="legalP" id="kapittel-2-ledd-7-punkt-13-ledd-1">§ 2-8 første og tredje ledd</article></article></li><li data-li-identifier="-" data-name="-"><article class="listArticle" id="kapittel-2-ledd-7-punkt-14"><article class="legalP" id="kapittel-2-ledd-7-punkt-14-ledd-1">§ 2-9 første, tredje og fjerde ledd</article></article></li><li data-li-identifier="-" data-name="-"><article class="listArticle" id="kapittel-2-ledd-7-punkt-15"><article class="legalP" id="kapittel-2-ledd-7-punkt-15-ledd-1">kapittel 3 overskriften</article></article></li><li data-li-identifier="-" data-name="-"><article class="listArticle" id="kapittel-2-ledd-7-punkt-16"><article class="legalP" id="kapittel-2-ledd-7-punkt-16-ledd-1">§ 3-1 første ledd, andre ledd innledningen og bokstav a</article></article></li><li data-li-identifier="-" data-name="-"><article class="listArticle" id="kapittel-2-ledd-7-punkt-17"><article class="legalP" id="kapittel-2-ledd-7-punkt-17-ledd-1">§ 3-2 nr. 1–4</article></article></li><li data-li-identifier="-" data-name="-"><article class="listArticle" id="kapittel-2-ledd-7-punkt-18"><article class="legalP" id="kapittel-2-ledd-7-punkt-18-ledd-1">§ 3-3</article></article></li><li data-li-identifier="-" data-name="-"><article class="listArticle" id="kapittel-2-ledd-7-punkt-19"><article class="legalP" id="kapittel-2-ledd-7-punkt-19-ledd-1">§ 3-4 nr. 1 første og tredje ledd og nr. 2 første og andre ledd</article></article></li><li data-li-identifier="-" data-name="-"><article class="listArticle" id="kapittel-2-ledd-7-punkt-20"><article class="legalP" id="kapittel-2-ledd-7-punkt-20-ledd-1">§ 3-5</article></article></li><li data-li-identifier="-" data-name="-"><article class="listArticle" id="kapittel-2-ledd-7-punkt-21"><article class="legalP" id="kapittel-2-ledd-7-punkt-21-ledd-1">§ 3-6</article></article></li><li data-li-identifier="-" data-name="-"><article class="listArticle" id="kapittel-2-ledd-7-punkt-22"><article class="legalP" id="kapittel-2-ledd-7-punkt-22-ledd-1">§ 3-7</article></article></li><li data-li-identifier="-" data-name="-"><article class="listArticle" id="kapittel-2-ledd-7-punkt-23"><article class="legalP" id="kapittel-2-ledd-7-punkt-23-ledd-1">§ 3-8 første og andre ledd</article></article></li><li data-li-identifier="-" data-name="-"><article class="listArticle" id="kapittel-2-ledd-7-punkt-24"><article class="legalP" id="kapittel-2-ledd-7-punkt-24-ledd-1">§ 3-9</article></article></li><li data-li-identifier="-" data-name="-"><article class="listArticle" id="kapittel-2-ledd-7-punkt-25"><article class="legalP" id="kapittel-2-ledd-7-punkt-25-ledd-1">§ 3-10 første ledd</article></article></li><li data-li-identifier="-" data-name="-"><article class="listArticle" id="kapittel-2-ledd-7-punkt-26"><article class="legalP" id="kapittel-2-ledd-7-punkt-26-ledd-1">§ 3-11</article></article></li><li data-li-identifier="-" data-name="-"><article class="listArticle" id="kapittel-2-ledd-7-punkt-27"><article class="legalP" id="kapittel-2-ledd-7-punkt-27-ledd-1">§ 4-1 første og andre ledd</article></article></li><li data-li-identifier="-" data-name="-"><article class="listArticle" id="kapittel-2-ledd-7-punkt-28"><article class="legalP" id="kapittel-2-ledd-7-punkt-28-ledd-1">§ 5-1 første og andre ledd</article></article></li><li data-li-identifier="-" data-name="-"><article class="listArticle" id="kapittel-2-ledd-7-punkt-29"><article class="legalP" id="kapittel-2-ledd-7-punkt-29-ledd-1">§ 6-1 første og andre ledd</article></article></li><li data-li-identifier="-" data-name="-"><article class="listArticle" id="kapittel-2-ledd-7-punkt-30"><article class="legalP" id="kapittel-2-ledd-7-punkt-30-ledd-1">kapittel 7 overskriften</article></article></li><li data-li-identifier="-" data-name="-"><article class="listArticle" id="kapittel-2-ledd-7-punkt-31"><article class="legalP" id="kapittel-2-ledd-7-punkt-31-ledd-1">§ 7-1 overskriften og første ledd</article></article></li><li data-li-identifier="-" data-name="-"><article class="listArticle" id="kapittel-2-ledd-7-punkt-32"><article class="legalP" id="kapittel-2-ledd-7-punkt-32-ledd-1">§ 8-1 første og andre ledd</article></article></li><li data-li-identifier="-" data-name="-"><article class="listArticle" id="kapittel-2-ledd-7-punkt-33"><article class="legalP" id="kapittel-2-ledd-7-punkt-33-ledd-1">§ 8-2 overskriften og første og andre punktum</article></article></li><li data-li-identifier="-" data-name="-"><article class="listArticle" id="kapittel-2-ledd-7-punkt-34"><article class="legalP" id="kapittel-2-ledd-7-punkt-34-ledd-1">§ 8-3 overskriften, første, tredje, fjerde, femte og sjette ledd</article></article></li><li data-li-identifier="-" data-name="-"><article class="listArticle" id="kapittel-2-ledd-7-punkt-35"><article class="legalP" id="kapittel-2-ledd-7-punkt-35-ledd-1">§ 8-4 overskriften og første punktum</article></article></li><li data-li-identifier="-" data-name="-"><article class="listArticle" id="kapittel-2-ledd-7-punkt-36"><article class="legalP" id="kapittel-2-ledd-7-punkt-36-ledd-1">§ 8-5 overskriften og første og andre punktum</article></article></li><li data-li-identifier="-" data-name="-"><article class="listArticle" id="kapittel-2-ledd-7-punkt-37"><article class="legalP" id="kapittel-2-ledd-7-punkt-37-ledd-1">§ 8-6 overskriften og første punktum</article></article></li><li data-li-identifier="-" data-name="-"><article class="listArticle" id="kapittel-2-ledd-7-punkt-38"><article class="legalP" id="kapittel-2-ledd-7-punkt-38-ledd-1">kapittel 9 overskriften</article></article></li><li data-li-identifier="-" data-name="-"><article class="listArticle" id="kapittel-2-ledd-7-punkt-39"><article class="legalP" id="kapittel-2-ledd-7-punkt-39-ledd-1">§ 10-1 nr. 1–3.</article></article></li></ul></article></section><section class="section" data-name="kapIII" id="kapittel-3" data-lovdata-URL="LTI/forskrift/2024-05-24-823/KAPITTEL_3"><h2 data-text-align="center">III</h2><article class="defaultP">I forskrift 5. mars 2004 nr. 481 om gjennomføring av særreaksjonen forvaring gjøres følgende endringer:</article> <article class="defaultP" margin-top="true">§ 1 første ledd skal lyde:</article><article class="legalP" id="kapittel-3-ledd-1">Forskriften gjelder gjennomføringen av forvaring idømt i medhold av straffeloven § 40.</article> <article class="defaultP" margin-top="true">§ 5 andre ledd første punktum skal lyde:</article><article class="legalP" id="kapittel-3-ledd-2">Det skal gjøres fradrag for utholdt varetekt i henhold til straffeloven § 83 og straffeprosessloven § 460.</article> <article class="defaultP" margin-top="true">§ 5 tredje og fjerde ledd skal lyde:</article><article class="legalP" id="kapittel-3-ledd-3">Domfelte skal gjøres kjent med at prøveløslatelse tidligst kan finne sted når eventuell fastsatt minstetid er utholdt og at begjæring om slik løslatelse ellers ikke kan fremsettes før ett år etter at forvaringsdommen eller dom som nekter prøveløslatelse er endelig, jf. straffeloven § 44 fjerde ledd.</article><article class="legalP" id="kapittel-3-ledd-4">Den forvaringsdømte skal orienteres om bestemmelsene om adgangen til forlengelse av tidsrammen for forvaring, jf. straffeloven § 43 første ledd.</article> <article class="defaultP" margin-top="true">§ 15 skal lyde:</article><article class="futureLegalArticle" data-name="§15" id="kapittel-3-foreslåttparagraf-1"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Prøveløslatelse av kriminalomsorgen</span></span><article class="legalP" id="kapittel-3-foreslåttparagraf-1-ledd-1">Regionalt nivå treffer vedtak om prøveløslatelse når påtalemyndigheten samtykker og når regionen selv anser slik løslatelse som sikkerhetsmessig forsvarlig, jf. straffeloven § 44 andre ledd andre punktum.</article><article class="legalP" id="kapittel-3-foreslåttparagraf-1-ledd-2">Regionalt nivå fastsetter samtidig prøvetidens lengde, jf. straffeloven § 44 første ledd og vilkårene for prøveløslatelsen, jf. § 45 andre ledd.</article><article class="legalP" id="kapittel-3-foreslåttparagraf-1-ledd-3">Det skal settes som vilkår for prøveløslatelsen at domfelte følges opp av friomsorgen.</article><article class="legalP" id="kapittel-3-foreslåttparagraf-1-ledd-4">Når det anses påkrevet kan forlengelse av prøvetiden besluttes av tingretten etter straffeloven § 45 femte ledd, jf. § 39 første ledd.</article></article> <article class="defaultP" margin-top="true">§ 16 overskriften skal lyde:</article><article class="defaultP"><i>Prøveløslatelse etter rettens avgjørelse</i></article> <article class="defaultP" margin-top="true">§ 16 første til tredje ledd skal lyde:</article><article class="legalP" id="kapittel-3-ledd-5">Når påtalemyndigheten ikke finner å kunne samtykke i at domfelte prøveløslates eller kriminalomsorgen, til tross for påtalemyndighetens samtykke, ikke anser løslatelse som sikkerhetsmessig forsvarlig, fremmer påtalemyndigheten saken for tingretten som avgjør den ved dom, jf. straffeloven § 44 andre ledd første punktum.</article><article class="legalP" id="kapittel-3-ledd-6">Det samme gjelder dersom det anses nødvendig å fastsette andre eller mer omfattende vilkår for prøveløslatelse enn det som kan fastsettes av kriminalomsorgen etter straffeloven § 45 andre ledd.</article><article class="legalP" id="kapittel-3-ledd-7">Retten kan sette vilkår etter straffeloven § 45 første ledd.</article> <article class="defaultP" margin-top="true">§ 18 skal lyde:</article><article class="futureLegalArticle" data-name="§18" id="kapittel-3-foreslåttparagraf-2"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Endring av vilkår for prøveløslatelse</span></span><article class="legalP" id="kapittel-3-foreslåttparagraf-2-ledd-1">Vilkår fastsatt av retten eller kriminalomsorgen kan endres eller oppheves etter straffeloven § 45 femte ledd, jf. § 39 første ledd. Tilsvarende kan nye vilkår fastsettes.</article><article class="legalP" id="kapittel-3-foreslåttparagraf-2-ledd-2">Det nærmere innholdet i det enkelte vilkåret kan endres av regionalt nivå når hensynet til sikkerheten eller den prøveløslattes behov tilsier det.</article></article> <article class="defaultP" margin-top="true">Kapittel 6 overskriften skal lyde:</article><span class="futuretitle" id="kapittel-3-foreslåttittel-1">Kapittel 6. Særlig om prøveløslatelse til institusjon etter straffeloven § 45 første ledd bokstav c</span><article class="defaultP">§ 21 tredje ledd skal lyde:</article><article class="legalP" id="kapittel-3-ledd-8">Ny prøveløslatelse kan begjæres av kriminalomsorgen eller den forvaringsdømte selv innen utløpet av ettårsfristen i straffeloven § 44 fjerde ledd.</article> <article class="defaultP" margin-top="true">§ 22 skal lyde:</article><article class="futureLegalArticle" data-name="§22" id="kapittel-3-foreslåttparagraf-3"><span class="futureLegalArticleHeader"><span class="legalArticleValue">§ 22</span>. <span class="legalArticleTitle">Endringer eller opphevelse av vilkår om opphold i institusjon</span></span><article class="legalP" id="kapittel-3-foreslåttparagraf-3-ledd-1">Den prøveløslatte kan begjære at vilkår om opphold i institusjon eller kommunal boenhet endres eller oppheves av tingretten etter straffeloven § 45 sjette ledd. Begjæringen kan tidligst fremsettes ett år etter at dom om prøveløslatelse eller tingrettens siste kjennelse var rettskraftig.</article></article> <article class="defaultP" margin-top="true">§ 23 første ledd første punktum skal lyde:</article><article class="legalP" id="kapittel-3-ledd-9">Dersom de særlige grunnene for vilkåret om prøveløslatelse i institusjon eller kommunal boenhet ikke lenger anses å være til stede, kan regionalt nivå, vedkommende kommune eller institusjon, eller den prøveløslatte selv kreve at påtalemyndigheten vurderer om det bør reises sak om gjeninnsettelse i fengsel, jf. straffeloven § 46 første ledd bokstav c.</article> <article class="defaultP" margin-top="true">§ 23 andre ledd andre punktum skal lyde:</article><article class="legalP" id="kapittel-3-ledd-10">Ny prøveløslatelse kan i så fall begjæres uavhengig av fristen i straffeloven § 44 fjerde ledd.</article> <article class="defaultP" margin-top="true">Merknadene til de enkelte bestemmelsene oppheves.</article></section><section class="section" data-name="kapIV" id="kapittel-4" data-lovdata-URL="LTI/forskrift/2024-05-24-823/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Forskriften trer i kraft fra det tidspunktet departementet fastsetter. De ulike bestemmelsene kan settes i kraft til ulike tidspunkter.</article></section></main></body></html>