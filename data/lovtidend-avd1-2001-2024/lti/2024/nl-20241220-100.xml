<!DOCTYPE html><html lang="nb"><head><title>Lov om endringer i konkurranseloven (innføring av markedsetterforskning)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2024-12-20-100</dd><dt class="dokid">DokumentID</dt><dd class="dokid">LTI/lov/2024-12-20-100</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2004-03-05-12</li></ul></dd><dt class="legalArea">Rettsområde</dt><dd class="legalArea"><ul><li>Forbruker-, kjøps- og konkurranserett &gt; Konkurranse</li></ul></dd><dt class="dateOfPublication">Kunngjort</dt><dd class="dateOfPublication">2024-12-20 11:10</dd><dt class="journalNumber">Journalnummer</dt><dd class="journalNumber">2024-1454</dd><dt class="titleShort">Korttittel</dt><dd class="titleShort">Endringslov til konkurranseloven</dd><dt class="title">Tittel</dt><dd class="title">Lov om endringer i konkurranseloven (innføring av markedsetterforskning)</dd><dt class="miscInformation">Annet om dokumentet</dt><dd class="miscInformation">Prop. 118 L (2023–2024), Innst. 62 L (2024–2025), Lovvedtak 11 (2024–2025). Stortingets første og andre gangs behandling hhv. 12. og 16. desember 2024. Fremmet av Nærings- og fiskeridepartementet.</dd><dt class="refid">RefID</dt><dd class="refid">lov/2024-12-20-100</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i konkurranseloven (innføring av markedsetterforskning)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2024-12-20-100" id="dokument"><h1>Lov om endringer i konkurranseloven (innføring av markedsetterforskning)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 5. mars 2004 nr. 12 om konkurranse mellom foretak og kontroll med foretakssammenslutninger (konkurranseloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2024-12-20-100/KAPITTEL_1"><h2 data-text-align="center">I</h2><article class="document-change" data-document="lov/2004-03-05-12" id="kapittel-1-dokumentendring-1"><article class="defaultP">I lov 5. mars 2004 nr. 12 om konkurranse mellom foretak og kontroll med foretakssammenslutninger gjøres følgende endringer:</article> <article class="change" data-change-part="lov/2004-03-05-12/§3/ledd/2" id="kapittel-1-dokumentendring-1-endring-1"><article class="defaultP">§ 3 annet ledd skal lyde:</article><article class="legalP" id="kapittel-1-dokumentendring-1-endring-1-ledd-1">Kongen kan gi forskrift om unntak fra hele eller deler av denne loven for bestemte markeder eller næringer. Kongen i statsråd skal gi forskrift om unntak fra §§ 10, 11, 41 og 42 som er nødvendige for å gjennomføre landbruks- og fiskeripolitikken.</article></article> <article class="change" data-change-part="lov/2004-03-05-12/§9/ledd/1" id="kapittel-1-dokumentendring-1-endring-2"><article class="defaultP">§ 9 første ledd skal lyde:</article><article class="legalP" id="kapittel-1-dokumentendring-1-endring-2-ledd-1">Konkurransetilsynet skal føre tilsyn med konkurransen i de forskjellige markeder, blant annet ved å<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-2-ledd-1-punkt-1"><article class="legalP" id="kapittel-1-dokumentendring-1-endring-2-ledd-1-punkt-1-ledd-1">kontrollere at lovens forbud og påbud overholdes</article></article></li><li data-li-identifier="b." data-name="b."><article class="listArticle" id="kapittel-1-dokumentendring-1-endring-2-ledd-1-punkt-2"><article class="legalP" id="kapittel-1-dokumentendring-1-endring-2-ledd-1-punkt-2-ledd-1">foreta nødvendige inngrep mot foretakssammenslutninger</article></article></li><li data-li-identifier="c." data-name="c."><article class="listArticle" id="kapittel-1-dokumentendring-1-endring-2-ledd-1-punkt-3"><article class="legalP" id="kapittel-1-dokumentendring-1-endring-2-ledd-1-punkt-3-ledd-1">iverksette tiltak for å øke markedenes gjennomsiktighet</article></article></li><li data-li-identifier="d." data-name="d."><article class="listArticle" id="kapittel-1-dokumentendring-1-endring-2-ledd-1-punkt-4"><article class="legalP" id="kapittel-1-dokumentendring-1-endring-2-ledd-1-punkt-4-ledd-1">håndheve EØS-avtalen artikkel 53 og 54</article></article></li><li data-li-identifier="e." data-name="e."><article class="listArticle" id="kapittel-1-dokumentendring-1-endring-2-ledd-1-punkt-5"><article class="legalP" id="kapittel-1-dokumentendring-1-endring-2-ledd-1-punkt-5-ledd-1">påpeke konkurranseregulerende virkninger av offentlige tiltak, eventuelt ved å fremme forslag med sikte på å styrke konkurransen og lette adgangen for nye konkurrenter</article></article></li><li data-li-identifier="f." data-name="f."><article class="listArticle" id="kapittel-1-dokumentendring-1-endring-2-ledd-1-punkt-6"><article class="legalP" id="kapittel-1-dokumentendring-1-endring-2-ledd-1-punkt-6-ledd-1">gjennomføre markedsetterforskning i samsvar med kapittel 9.</article></article></li></ul></article><article class="legalP" id="kapittel-1-dokumentendring-1-endring-2-ledd-2">Hvis Konkurransetilsynet krever det, skal organet som forestår tiltaket som nevnt i første punktum bokstav e, svare tilsynet innen en nærmere angitt frist. I svaret skal det blant annet redegjøres for hvordan konkurransemessige hensyn vil bli ivaretatt.</article></article> <article class="change" data-change-part="lov/2004-03-05-12/§26/ledd/1/bokstav/c" id="kapittel-1-dokumentendring-1-endring-3"><article class="defaultP">§ 26 første ledd bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-1-dokumentendring-1-endring-3-punkt-1"><article class="legalP" id="kapittel-1-dokumentendring-1-endring-3-punkt-1-ledd-1">vedtak truffet i medhold av §§ 12 eller 42</article></article></li></ul></article></article> <article class="change" data-change-part="lov/2004-03-05-12/§26/ledd/2/setning/2" id="kapittel-1-dokumentendring-1-endring-4"><article class="defaultP">§ 26 annet ledd annet punktum skal lyde:</article><article class="legalP" id="kapittel-1-dokumentendring-1-endring-4-ledd-1">En sak som behandles av påtalemyndigheten, regnes ikke som avsluttet før påtalemyndigheten har avsluttet saken.</article></article> <article class="change" data-change-part="lov/2004-03-05-12/§29/ledd/1/bokstav/b" id="kapittel-1-dokumentendring-1-endring-5"><article class="defaultP">§ 29 første ledd bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-dokumentendring-1-endring-5-punkt-1"><article class="legalP" id="kapittel-1-dokumentendring-1-endring-5-punkt-1-ledd-1">overtrer vedtak etter §§ 12, 16, 16 a, 23 eller 42,</article></article></li></ul></article></article> <article class="change" data-change-part="lov/2004-03-05-12/§39/ledd/1/setning/2" id="kapittel-1-dokumentendring-1-endring-6"><article class="defaultP">§ 39 første ledd annet punktum skal lyde:</article><article class="legalP" id="kapittel-1-dokumentendring-1-endring-6-ledd-1">Fristen for å klage på vedtak om pålegg om å bringe ulovlig adferd til opphør etter § 12 første ledd og vedtak om pålegg om avhjelpende tiltak etter § 42 er to måneder fra partene mottok vedtaket.</article></article> <article class="change" data-add-new-part="lov/2004-03-05-12/§39/ledd/2" id="kapittel-1-dokumentendring-1-endring-7"><article class="defaultP">§ 39 annet ledd skal lyde:</article><article class="legalP" id="kapittel-1-dokumentendring-1-endring-7-ledd-1">I saker hvor Konkurransetilsynet har fattet vedtak om avhjelpende tiltak etter § 42, skal vedtaket gis oppsettende virkning frem til klageinstansen har ferdigbehandlet klagen. Første punktum gjelder ikke hvis konkurransebegrensningen klart vil forverres ved at vedtaket gis oppsettende virkning.</article></article> <article class="change" data-move-part="lov/2004-03-05-12/§39/ledd/2;;lov/2004-03-05-12/§39/ledd/3 lov/2004-03-05-12/§39/ledd/3;;lov/2004-03-05-12/§39/ledd/4 lov/2004-03-05-12/§39/ledd/4;;lov/2004-03-05-12/§39/ledd/5 lov/2004-03-05-12/§39/ledd/5;;lov/2004-03-05-12/§39/ledd/6" id="kapittel-1-dokumentendring-1-endring-8"><article class="defaultP">Nåværende § 39 annet til femte ledd blir tredje til nytt sjette ledd.</article></article> <article class="change" data-add-new-part="lov/2004-03-05-12/kap9 lov/2004-03-05-12/§41 lov/2004-03-05-12/§42 lov/2004-03-05-12/§43 lov/2004-03-05-12/§44 lov/2004-03-05-12/§45 lov/2004-03-05-12/§46 lov/2004-03-05-12/§47" id="kapittel-1-dokumentendring-1-endring-9"><article class="defaultP">Nytt kapittel 9 med §§ 41 til 47 skal lyde:</article><span class="futuretitle" id="kapittel-1-dokumentendring-1-endring-9-foreslåttittel-1">Kapittel 9 Markedsetterforskning</span><article class="futureLegalArticle" data-name="§41" id="kapittel-1-dokumentendring-1-endring-9-foreslåttparagraf-1"><span class="futureLegalArticleHeader"><span class="legalArticleValue">§ 41</span>. <span class="legalArticleTitle">Igangsetting av markedsetterforskning</span></span><article class="legalP" id="kapittel-1-dokumentendring-1-endring-9-foreslåttparagraf-1-ledd-1">Konkurransetilsynet kan gjennomføre en markedsetterforskning i ett eller flere markeder eller deler av markeder hvis det foreligger forhold som tilsier at konkurransen er eller står i fare for å bli vesentlig begrenset i strid med lovens formål.</article><article class="legalP" id="kapittel-1-dokumentendring-1-endring-9-foreslåttparagraf-1-ledd-2">Før det treffes beslutning om å åpne en markedsetterforskning, skal Konkurransetilsynet gjennomføre en høring av et utkast til beslutning om markedsetterforskning. Høringsfristen skal være minst seks uker.</article><article class="legalP" id="kapittel-1-dokumentendring-1-endring-9-foreslåttparagraf-1-ledd-3">Etter at høringen er avsluttet, skal Konkurransetilsynet beslutte om det skal gjennomføres en markedsetterforskning. Beslutningen skal tas uten ugrunnet opphold, og senest innen fire måneder etter høringsfristens utløp. En beslutning om å gjennomføre en markedsetterforskning skal offentliggjøres uten ugrunnet opphold etter at beslutningen ble truffet. Beslutningen kan ikke påklages.</article><article class="legalP" id="kapittel-1-dokumentendring-1-endring-9-foreslåttparagraf-1-ledd-4">Utkast til beslutning etter annet ledd og beslutning etter tredje ledd om å gjennomføre en markedsetterforskning skal inneholde informasjon om hvilke varer, tjenester, aktører og markeder som vil være omfattet av markedsetterforskningen.</article></article><article class="futureLegalArticle" data-name="§42" id="kapittel-1-dokumentendring-1-endring-9-foreslåttparagraf-2"><span class="futureLegalArticleHeader"><span class="legalArticleValue">§ 42</span>. <span class="legalArticleTitle">Avhjelpende tiltak i saker om markedsetterforskning</span></span><article class="legalP" id="kapittel-1-dokumentendring-1-endring-9-foreslåttparagraf-2-ledd-1">Konkurransetilsynet kan pålegge avhjelpende tiltak hvis det foreligger forhold som vesentlig begrenser eller er egnet til å vesentlig begrense konkurransen i strid med lovens formål. Vedtaket kan omfatte ethvert tiltak som er nødvendig for å fjerne eller redusere konkurransebegrensningen. Strukturelle tiltak kan likevel bare pålegges hvis det ikke finnes like effektive adferdsregulerende tiltak, eller hvis et adferdsregulerende tiltak vil være mer byrdefullt for foretaket.</article><article class="legalP" id="kapittel-1-dokumentendring-1-endring-9-foreslåttparagraf-2-ledd-2">I saker som omfattes av første ledd, kan et foretak selv foreslå avhjelpende tiltak. Konkurransetilsynet kan da avslutte saken med et vedtak som gjør tiltakene bindende for foretaket. Vedtaket skal fastslå at Konkurransetilsynet ikke går videre med saken etter første ledd hvis tiltakene gjennomføres.</article><article class="legalP" id="kapittel-1-dokumentendring-1-endring-9-foreslåttparagraf-2-ledd-3">Pålegg om avhjelpende tiltak etter første og annet ledd kan treffes senest 18 måneder etter at beslutningen om å gjennomføre en markedsetterforskning er offentliggjort etter § 41 tredje ledd. I særlige tilfeller kan Konkurransetilsynet forlenge fristen med inntil seks måneder.</article><article class="legalP" id="kapittel-1-dokumentendring-1-endring-9-foreslåttparagraf-2-ledd-4">Konkurransetilsynet kan oppnevne en forvalter til å bistå ved gjennomføringen av vedtak etter første eller annet ledd. Forvalteren skal få sin godtgjørelse dekket av Konkurransetilsynet. Kongen kan gi forskrift om forvalterens stilling og oppgaver.</article><article class="legalP" id="kapittel-1-dokumentendring-1-endring-9-foreslåttparagraf-2-ledd-5">Konkurransetilsynet kan etter anmodning eller av eget tiltak omgjøre et vedtak etter første eller annet ledd hvis<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-9-foreslåttparagraf-2-ledd-5-punkt-1"><article class="legalP" id="kapittel-1-dokumentendring-1-endring-9-foreslåttparagraf-2-ledd-5-punkt-1-ledd-1">sentrale faktiske forhold som var vesentlige for vedtaket, endrer seg</article></article></li><li data-li-identifier="b." data-name="b."><article class="listArticle" id="kapittel-1-dokumentendring-1-endring-9-foreslåttparagraf-2-ledd-5-punkt-2"><article class="legalP" id="kapittel-1-dokumentendring-1-endring-9-foreslåttparagraf-2-ledd-5-punkt-2-ledd-1">det viser seg at vedtaket bygger på ufullstendige, uriktige eller villedende opplysninger fra foretakene.</article></article></li></ul></article><article class="legalP" id="kapittel-1-dokumentendring-1-endring-9-foreslåttparagraf-2-ledd-6">Ved klage på vedtak etter denne bestemmelsen kan Konkurranseklagenemnda oppheve eller stadfeste Konkurransetilsynets vedtak. Konkurranseklagenemnda kan ikke fatte nytt vedtak om avhjelpende tiltak. Hvis klageinstansen kommer til at vilkårene i første ledd første punktum er oppfylt, men at Konkurransetilsynets tiltak ikke er nødvendige, forholdsmessige eller egnet til å avhjelpe konkurransebegrensningen, kan vedtaket oppheves og saken sendes tilbake til tilsynet for en ny vurdering. Et nytt vedtak i saken må da fattes innen tre måneder. Fristen i tredje ledd gjelder ikke når Konkurransetilsynet fatter nytt vedtak etter en klagebehandling.</article></article><article class="futureLegalArticle" data-name="§43" id="kapittel-1-dokumentendring-1-endring-9-foreslåttparagraf-3"><span class="futureLegalArticleHeader"><span class="legalArticleValue">§ 43</span>. <span class="legalArticleTitle">Forholdet til reglene om kontroll med foretakssammenslutninger</span></span><article class="legalP" id="kapittel-1-dokumentendring-1-endring-9-foreslåttparagraf-3-ledd-1">Avhjelpende tiltak etter § 42 kan ikke omfatte salg av eiendeler som er ervervet som ledd i en foretakssammenslutning der Konkurransetilsynet, Konkurranseklagenemnda, domstolene, Europakommisjonen eller Den europeiske unions domstol har avsluttet behandlingen av saken. Dette gjelder likevel ikke når det har gått mer enn ti år etter at behandlingen av foretakssammenslutningen ble avsluttet.</article></article><article class="futureLegalArticle" data-name="§44" id="kapittel-1-dokumentendring-1-endring-9-foreslåttparagraf-4"><span class="futureLegalArticleHeader"><span class="legalArticleValue">§ 44</span>. <span class="legalArticleTitle">Adgangen til gjenerverv av eiendeler som selges som følge av pålegg om avhjelpende tiltak</span></span><article class="legalP" id="kapittel-1-dokumentendring-1-endring-9-foreslåttparagraf-4-ledd-1">Et foretak kan ikke gjenerverve eiendeler som har blitt solgt som følge av et pålegg om avhjelpende tiltak etter § 42, før fem år etter salget, med mindre markedsforholdene har endret seg i en slik grad at det ikke lenger er grunnlag for vedtaket.</article></article><article class="futureLegalArticle" data-name="§45" id="kapittel-1-dokumentendring-1-endring-9-foreslåttparagraf-5"><span class="futureLegalArticleHeader"><span class="legalArticleValue">§ 45</span>. <span class="legalArticleTitle">Adgang til å iverksette ny markedsetterforskning</span></span><article class="legalP" id="kapittel-1-dokumentendring-1-endring-9-foreslåttparagraf-5-ledd-1">Konkurransetilsynet kan ikke åpne markedsetterforskning i et marked som i det vesentlige tilsvarer et marked hvor det i løpet av de siste tre årene er gjennomført markedsetterforskning.</article><article class="legalP" id="kapittel-1-dokumentendring-1-endring-9-foreslåttparagraf-5-ledd-2">Første ledd gjelder ikke hvis en ny markedsetterforskning har et annet formål eller omfatter andre aktører enn den gjennomførte markedsetterforskningen.</article></article><article class="futureLegalArticle" data-name="§46" id="kapittel-1-dokumentendring-1-endring-9-foreslåttparagraf-6"><span class="futureLegalArticleHeader"><span class="legalArticleValue">§ 46</span>. <span class="legalArticleTitle">Avslutning av saker om markedsetterforskning</span></span><article class="legalP" id="kapittel-1-dokumentendring-1-endring-9-foreslåttparagraf-6-ledd-1">Det skal offentliggjøres at en markedsetterforskning avsluttes. Når saken avsluttes uten at det fattes et vedtak om pålegg om avhjelpende tiltak, skal Konkurransetilsynet angi hvorfor tilsynet ikke finner grunnlag for å gå videre med saken.</article></article><article class="futureLegalArticle" data-name="§47" id="kapittel-1-dokumentendring-1-endring-9-foreslåttparagraf-7"><span class="futureLegalArticleHeader"><span class="legalArticleValue">§ 47</span>. <span class="legalArticleTitle">Forskrifter</span></span><article class="legalP" id="kapittel-1-dokumentendring-1-endring-9-foreslåttparagraf-7-ledd-1">Kongen kan gi forskrift om Konkurransetilsynets gjennomføring av markedsetterforskning etter dette kapittelet.</article></article></article> <article class="change" data-move-part="lov/2004-03-05-12/kap9;;lov/2004-03-05-12/kap10" id="kapittel-1-dokumentendring-1-endring-10"><article class="defaultP">I nytt kapittel 10 med §§ 48 til 50 skal overskriften lyde:</article><span class="futuretitle" id="kapittel-1-dokumentendring-1-endring-10-foreslåttittel-1">Kapittel 10 Ikrafttredelse m.m.</span></article> <article class="change" data-move-part="lov/2004-03-05-12/§41;;lov/2004-03-05-12/§48 lov/2004-03-05-12/§42;;lov/2004-03-05-12/§49 lov/2004-03-05-12/§43;;lov/2004-03-05-12/§50" id="kapittel-1-dokumentendring-1-endring-11"><article class="defaultP">Nåværende §§ 41 til 43 blir nye §§ 48 til 50.</article></article></article></section><section class="section" data-name="kapII" id="kapittel-2" data-lovdata-URL="LTI/lov/2024-12-20-100/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer. Departementet kan gi overgangsregler.</article></section></main></body></html>