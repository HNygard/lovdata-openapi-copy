<!DOCTYPE html><html lang="nb"><head><title>Forskrift om graden philosophiae doctor (ph.d.) ved Norges musikkhøgskole</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-06-06-969</dd><dt class="dokid">DokumentID</dt><dd class="dokid">LTI/forskrift/2024-06-06-969</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Norges musikkhøgskole</li></ul></dd><dt class="dateInForce">I kraft fra</dt><dd class="dateInForce">2024-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2014-10-24-1339</li></ul></dd><dt class="basedOn">Hjemmel</dt><dd class="basedOn"><ul><li>lov/2024-03-08-9/§3-4</li></ul></dd><dt class="dateOfPublication">Kunngjort</dt><dd class="dateOfPublication">2024-06-14 16:10</dd><dt class="journalNumber">Journalnummer</dt><dd class="journalNumber">2024-0563</dd><dt class="title">Tittel</dt><dd class="title">Forskrift om graden philosophiae doctor (ph.d.) ved Norges musikkhøgskole</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Norges musikkhøgskole 6. juni 2024 med hjemmel i lov 8. mars 2024 nr. 9 om universiteter og høyskoler (universitets- og høyskoleloven) § 3-4.</dd><dt class="refid">RefID</dt><dd class="refid">forskrift/2024-06-06-969</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om graden philosophiae doctor (ph.d.) ved Norges musikkhøgskole<ul class="tocSubUl"><li>Del I. Innledende bestemmelser<ul class="tocSubUl"><li>§ 1. Virkeområde</li><li>§ 2. Begreper</li><li>§ 3. Omfang, innhold og målsetting for ph.d.-utdanningen</li><li>§ 4. Ansvar for doktorgradsutdanningen</li><li>§ 5. Kvalitetssikring</li></ul></li><li>Del II. Opptak<ul class="tocSubUl"><li>§ 6. Opptak</li><li>§ 6-1. Vilkår for opptak</li><li>§ 6-2. Infrastruktur</li><li>§ 6-3. Opptaksprosedyre og opptaksvedtak</li><li>§ 6-3-1. Sakkyndig vurdering</li><li>§ 6-3-2. Intervju</li><li>§ 6-4. Opptak, innstilling og ansettelse</li><li>§ 7. Ph.d.-avtalen</li><li>§ 7-1. Avtalens parter</li><li>§ 7-2. Avtaleperiode og studierettsperiode</li><li>§ 7-3. Frivillig avslutning før avtalt tid</li><li>§ 7-4. Tvungen avslutning før avtalt tid</li><li>§ 7-4-1. Ved vitenskapelig uredelighet</li><li>§ 7-4-2. Ved brudd på forpliktelser i doktorgradsavtalen</li><li>§ 7-5. Oppsigelse og avskjed</li></ul></li><li>Del III. Gjennomføring<ul class="tocSubUl"><li>§ 8. Veiledning</li><li>§ 8-1. Oppnevning av veiledere</li><li>§ 8-2. Veiledningens innhold</li><li>§ 9. Opplæringsdel</li><li>§ 9-1. Formål, innhold og omfang</li><li>§ 9-2. Tilknytning til fagmiljø</li><li>§ 9-3. Kandidatens rettigheter ved permisjon</li><li>§ 10. Rapportering og underveisevaluering</li><li>§ 10-1. Rapportering</li><li>§ 10-2. Midtveisevaluering</li><li>§ 10-3. Prøvedisputas</li><li>§ 11. Ph.d.-avhandlingen</li><li>§ 11-1. Krav til avhandlingen</li><li>§ 11-2. Godkjente formater</li><li>§ 11-3. Arbeider som ikke godtas</li><li>§ 12. Meldeplikt om arbeidsresultater som har potensial for næringsmessig utnyttelse</li></ul></li><li>Del IV. Fullføring<ul class="tocSubUl"><li>§ 13. Innlevering og bedømmelse</li><li>§ 13-1. Grunnlag for bedømmelse</li><li>§ 13-2. Innlevering av avhandlingen</li><li>§ 13-3. Behandling av søknaden</li><li>§ 14. Oppnevning av bedømmelseskomité</li><li>§ 15. Bedømmelseskomiteens arbeid</li><li>§ 15-1. Bedømmelseskomiteens innstilling</li><li>§ 15-2. Innhenting av supplerende opplysninger</li><li>§ 15-3. Omarbeiding av innlevert avhandling</li><li>§ 15-4. Underkjenning av avhandling</li><li>§ 15-5. Retting av formelle feil i avhandlingen</li><li>§ 16. NMHs behandling av bedømmelseskomiteens innstilling</li><li>§ 17. Ny innlevering</li><li>§ 18. Offentliggjøring av avhandlingen</li><li>§ 18-1. Krav til offentliggjøring av avhandlingen</li><li>§ 18-2. Offentliggjøring</li><li>§ 19. Doktorgradsprøve</li><li>§ 19-1. Prøveforelesning</li><li>§ 19-2. Offentlig forsvar av avhandlingen (disputas)</li><li>§ 20. Godkjenning av doktorgradsprøve</li><li>§ 21. Kreering og vitnemål</li></ul></li><li>Del V. Klage, ikrafttredelse og overgangsbestemmelser<ul class="tocSubUl"><li>§ 22. Vedlegg til vitnemål (Diploma Supplement)</li><li>§ 23. Klage</li><li>§ 23-1. Klage over avslag på søknad om opptak, vedtak om opphør av studierett, klage over avslag på søknad om godkjenning av elementer i opplæringsdelen</li><li>§ 23-2. Klage over eksamen i opplæringsdelen</li><li>§ 23-3. Klage over avslag på søknad om bedømmelse, ikke godkjent avhandling, prøveforelesning eller forsvar</li><li>§ 24. Fellesgrader og cotutelle-avtaler</li><li>§ 24-1. Fellesgrader og cotutelle-avtaler</li><li>§ 24-2. Fellesgrader</li><li>§ 24-3. Cotutelle-avtaler</li><li>§ 24-4. Krav ved fellesgrader og cotutelle</li><li>§ 25. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2024-06-06-969" id="dokument"><h1>Forskrift om graden philosophiae doctor (ph.d.) ved Norges musikkhøgskole</h1><section class="section" data-name="delI" id="kapittel-1" data-lovdata-URL="LTI/forskrift/2024-06-06-969/KAPITTEL_1"><h2>Del I. Innledende bestemmelser</h2><article class="legalArticle" data-lovdata-URL="LTI/forskrift/2024-06-06-969/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Denne forskriften gjelder for organisert forskerutdanning om graden philosophiae doctor (ph.d.) ved Norges musikkhøgskole (NMH).</article></article><article class="legalArticle" data-lovdata-URL="LTI/forskrift/2024-06-06-969/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Begreper</span></h3><article class="legalP" id="kapittel-1-paragraf-2-ledd-1">Kandidater som fullfører ph.d.-program som omfattes av denne forskriften oppnår graden ph.d., jf. UH-lovens § 3-7.</article><article class="legalP" id="kapittel-1-paragraf-2-ledd-2">Graden ph.d. omtales også som <i>vitenskapelig ph.d.</i>, <i>vitenskapelig ph.d.-grad</i> eller <i>ph.d.</i></article><article class="legalP" id="kapittel-1-paragraf-2-ledd-3">Resultatet av doktorgradsarbeidet omtales som <i>vitenskapelig avhandling</i> eller <i>avhandlingen</i>.</article></article><article class="legalArticle" data-lovdata-URL="LTI/forskrift/2024-06-06-969/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Omfang, innhold og målsetting for ph.d.-utdanningen</span></h3><article class="legalP" id="kapittel-1-paragraf-3-ledd-1">Ph.d.-utdanningen skal kvalifisere for vitenskapelig forskning av internasjonal standard og for annet arbeid i samfunnet hvor det stilles store krav til vitenskapelig innsikt og analytisk tenkning, i samsvar med god vitenskapelig skikk og forskningsetiske standarder.</article><article class="legalP" id="kapittel-1-paragraf-3-ledd-2">Ph.d.-utdanningen skal gi kandidaten kunnskap, ferdigheter og kompetanse i tråd med det nasjonale kvalifikasjonsrammeverket.</article><article class="legalP" id="kapittel-1-paragraf-3-ledd-3">Ph.d.-utdanningen er normert til tre (3) års fulltidsstudier og inkluderer en opplæringsdel av minimum 30 studiepoengs omfang.</article><article class="legalP" id="kapittel-1-paragraf-3-ledd-4">Ph.d.-utdanningens viktigste komponent er et selvstendig forskningsarbeid som gjennomføres under aktiv veiledning. Ph.d.-graden tildeles på grunnlag av<ul class="defaultList"><li data-li-identifier="•" data-name="•"><article class="listArticle" id="kapittel-1-paragraf-3-ledd-4-punkt-1"><article class="legalP" id="kapittel-1-paragraf-3-ledd-4-punkt-1-ledd-1">godkjent vitenskapelig avhandling</article></article></li><li data-li-identifier="•" data-name="•"><article class="listArticle" id="kapittel-1-paragraf-3-ledd-4-punkt-2"><article class="legalP" id="kapittel-1-paragraf-3-ledd-4-punkt-2-ledd-1">godkjent gjennomføring av opplæringsdelen</article></article></li><li data-li-identifier="•" data-name="•"><article class="listArticle" id="kapittel-1-paragraf-3-ledd-4-punkt-3"><article class="legalP" id="kapittel-1-paragraf-3-ledd-4-punkt-3-ledd-1">godkjent prøveforelesning over oppgitt emne</article></article></li><li data-li-identifier="•" data-name="•"><article class="listArticle" id="kapittel-1-paragraf-3-ledd-4-punkt-4"><article class="legalP" id="kapittel-1-paragraf-3-ledd-4-punkt-4-ledd-1">godkjent offentlig forsvar av avhandlingen (disputas).</article></article></li></ul></article></article><article class="legalArticle" data-lovdata-URL="LTI/forskrift/2024-06-06-969/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Ansvar for doktorgradsutdanningen</span></h3><article class="legalP" id="kapittel-1-paragraf-4-ledd-1">FoU-utvalget har det overordnede ansvar for doktorgradsutdanningen og skal opprette et eget utvalg for doktorgradsutdanningen, heretter kalt programutvalget. Forslag til endringer i forskriften skal behandles av FoU-utvalget etter innspill fra programutvalget, og legges frem for styret som fatter endelig vedtak.</article><article class="legalP" id="kapittel-1-paragraf-4-ledd-2">Studieplanen vedtas av FoU-utvalget, etter forslag fra programutvalget.</article><article class="legalP" id="kapittel-1-paragraf-4-ledd-3">Utfyllende retningslinjer fastsettes av programutvalget.</article></article><article class="legalArticle" data-lovdata-URL="LTI/forskrift/2024-06-06-969/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Kvalitetssikring</span></h3><article class="legalP" id="kapittel-1-paragraf-5-ledd-1">Ph.d.-utdanningen omfattes av NMHs kvalitetssikringssystem.</article></article></section><section class="section" data-name="delII" id="kapittel-2" data-lovdata-URL="LTI/forskrift/2024-06-06-969/KAPITTEL_2"><h2>Del II. Opptak</h2><article class="legalArticle" data-lovdata-URL="LTI/forskrift/2024-06-06-969/§6" data-name="§6" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Opptak</span></h3></article><article class="legalArticle" data-lovdata-URL="LTI/forskrift/2024-06-06-969/§6-1" data-name="§6-1" id="kapittel-2-paragraf-2"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Vilkår for opptak</span></h3><article class="legalP" id="kapittel-2-paragraf-2-ledd-1">For opptak til ph.d.-utdanningen må søkeren normalt minimum ha en femårig utdanning som inkluderer mastergrad i aktuelt fagområde og med godt resultat, jevnfør beskrivelsene i kvalifikasjonsrammeverkets andre syklus. Mastergraden skal inneholde en vitenskapelig komponent på minst 30 studiepoeng. Programutvalget kan etter særskilt vurdering godkjenne annen utdanning som likeverdig grunnlag for opptak.</article><article class="legalP" id="kapittel-2-paragraf-2-ledd-2">Programutvalget kan stille ytterligere krav til kvalifikasjoner etter kriterier som er åpent tilgjengelige og i tråd med NMHs rekrutteringspolitikk og faglige profil. Programutvalget kan stille krav om at søkere gjennomgår særskilte kurs og/eller består særskilt prøve før opptak. Programutvalget kan fastsette krav til ytterligere dokumentasjon.</article><article class="legalP" id="kapittel-2-paragraf-2-ledd-3">Søknaden skal minimum inneholde<ul class="defaultList"><li data-li-identifier="•" data-name="•"><article class="listArticle" id="kapittel-2-paragraf-2-ledd-3-punkt-1"><article class="legalP" id="kapittel-2-paragraf-2-ledd-3-punkt-1-ledd-1">Tilfredsstillende utfylt søknadsskjema</article></article></li><li data-li-identifier="•" data-name="•"><article class="listArticle" id="kapittel-2-paragraf-2-ledd-3-punkt-2"><article class="legalP" id="kapittel-2-paragraf-2-ledd-3-punkt-2-ledd-1">Prosjektbeskrivelse med eventuelle vedlegg som prosjektbeskrivelsen forutsetter</article></article></li><li data-li-identifier="•" data-name="•"><article class="listArticle" id="kapittel-2-paragraf-2-ledd-3-punkt-3"><article class="legalP" id="kapittel-2-paragraf-2-ledd-3-punkt-3-ledd-1">Dokumentasjon på den utdanning som skal ligge til grunn for opptaket</article></article></li><li data-li-identifier="•" data-name="•"><article class="listArticle" id="kapittel-2-paragraf-2-ledd-3-punkt-4"><article class="legalP" id="kapittel-2-paragraf-2-ledd-3-punkt-4-ledd-1">Redegjørelse for eventuelle rettslige og etiske problemstillinger som prosjektet reiser og hvordan disse kan avklares. Det skal fremgå av søknaden om prosjektet er avhengig av tillatelse fra forskningsetiske komiteer eller andre myndigheter eller fra private (informanter, pasienter, foreldre etc.). Slike tillatelser bør om mulig være innhentet og legges ved søknaden.</article></article></li></ul></article><article class="legalP" id="kapittel-2-paragraf-2-ledd-4">Programutvalget utarbeider søknadsskjema og retningslinjer for søknad og prosjektbeskrivelse.</article><article class="legalP" id="kapittel-2-paragraf-2-ledd-5">NMH kan fastsette krav om residensplikt.</article><article class="legalP" id="kapittel-2-paragraf-2-ledd-6">Det skal normalt søkes om opptak til NMHs ph.d.-utdanning innen tre (3) måneder etter oppstart av det forskningsprosjektet som skal lede frem til ph.d.-graden. Dersom det gjenstår mindre enn ett (1) års fulltidsarbeid med forskningsprosjektet ved søknadstidspunkt, skal søkeren normalt avvises. Programutvalget kan etter individuell vurdering gjøre unntak fra denne regelen.</article></article><article class="legalArticle" data-lovdata-URL="LTI/forskrift/2024-06-06-969/§6-2" data-name="§6-2" id="kapittel-2-paragraf-3"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Infrastruktur</span></h3><article class="legalP" id="kapittel-2-paragraf-3-ledd-1">Kandidaten skal ha til disposisjon nødvendig infrastruktur for gjennomføring av forskningsprosjektet. Avgjørelsen av hva som anses som nødvendig infrastruktur for gjennomføring avgjøres av NMH. For kandidater med ekstern finansiering eller arbeidsplass inngås det avtale mellom Norges musikkhøgskole og ekstern part i forbindelse med det enkelte forskningsprosjekt. Slik avtale skal som hovedregel foreligge på det tidspunkt opptaksvedtaket for den aktuelle kandidaten fattes, eller senest i forbindelse med oppstart.</article></article><article class="legalArticle" data-lovdata-URL="LTI/forskrift/2024-06-06-969/§6-3" data-name="§6-3" id="kapittel-2-paragraf-4"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Opptaksprosedyre og opptaksvedtak</span></h3><article class="legalP" id="kapittel-2-paragraf-4-ledd-1">Vedtak om opptak baseres på en samlet vurdering av søkeren. Programutvalget er opptakskomité for opptak til doktorgradsutdanningen.</article><article class="legalP" id="kapittel-2-paragraf-4-ledd-2">Programutvalget utarbeider retningslinjer for vurderingsprosessen.</article></article><article class="legalArticle" data-lovdata-URL="LTI/forskrift/2024-06-06-969/§6-3-1" data-name="§6-3-1" id="kapittel-2-paragraf-5"><h3 class="legalArticleHeader"><span class="legalArticleValue">§ 6-3-1</span>. <span class="legalArticleTitle">Sakkyndig vurdering</span></h3><article class="legalP" id="kapittel-2-paragraf-5-ledd-1">Programutvalget oppnevner sakkyndige til å vurdere søknadene. Vurderingene skal gjøres etter kriterier gitt av programutvalget.</article></article><article class="legalArticle" data-lovdata-URL="LTI/forskrift/2024-06-06-969/§6-3-2" data-name="§6-3-2" id="kapittel-2-paragraf-6"><h3 class="legalArticleHeader"><span class="legalArticleValue">§ 6-3-2</span>. <span class="legalArticleTitle">Intervju</span></h3><article class="legalP" id="kapittel-2-paragraf-6-ledd-1">Støtteverdige søkere kan inviteres til intervju. Programutvalget avgjør hvem som skal inviteres til intervju, basert på en samlet vurdering av søknadene.</article><article class="legalP" id="kapittel-2-paragraf-6-ledd-2">Programutvalget utpeker intervjupanelet.</article></article><article class="legalArticle" data-lovdata-URL="LTI/forskrift/2024-06-06-969/§6-4" data-name="§6-4" id="kapittel-2-paragraf-7"><h3 class="legalArticleHeader"><span class="legalArticleValue">§ 6-4</span>. <span class="legalArticleTitle">Opptak, innstilling og ansettelse</span></h3><article class="legalP" id="kapittel-2-paragraf-7-ledd-1">Programutvalget foretar en endelig, rangert anbefaling for opptak til ph.d.-programmet innenfor de rammer som er gitt av overordnet myndighet ved NMH. Anbefalingen skal bygge på en helhetsvurdering av søknad og søker.</article><article class="legalP" id="kapittel-2-paragraf-7-ledd-2">For eksternfinansierte søkere er programutvalget opptaksorgan.</article><article class="legalP" id="kapittel-2-paragraf-7-ledd-3">Dersom ph.d.-opptaket er knyttet til utlysning av stipendiatstillinger, skal Ansettelsesutvalget foreta tilsetting. I slike tilfeller vil opptak til ph.d.-programmet og tilsetting i stipendiatstilling normalt skje samtidig, og FoU-utvalget skal vedta en innstilling på bakgrunn av programutvalgets anbefaling, jf. over. Innstillingen oversendes Ansettelsesutvalget.</article><article class="legalP" id="kapittel-2-paragraf-7-ledd-4">I vedtak om opptak/tilsetting som stipendiat skal avtaleperioden fastsettes med startdato og sluttdato. Startdato settes lik startdato for finansiering/tilsetting i stipendiatstilling. Eventuell forlengelse av avtaleperioden må relateres til rettighet som arbeidstaker eller avklares spesielt i forhold til kandidatens finansieringsgrunnlag.</article><article class="legalP" id="kapittel-2-paragraf-7-ledd-5">Opptak til ph.d.-programmet skal nektes dersom<ul class="defaultList"><li data-li-identifier="•" data-name="•"><article class="listArticle" id="kapittel-2-paragraf-7-ledd-5-punkt-1"><article class="legalP" id="kapittel-2-paragraf-7-ledd-5-punkt-1-ledd-1">avtaler med ekstern tredjepart er til hinder for offentliggjøring og offentlig forsvar av avhandlingen</article></article></li><li data-li-identifier="•" data-name="•"><article class="listArticle" id="kapittel-2-paragraf-7-ledd-5-punkt-2"><article class="legalP" id="kapittel-2-paragraf-7-ledd-5-punkt-2-ledd-1">de immaterialrettslige avtaler som er inngått er så urimelige at NMH ikke bør medvirke i prosjektet</article></article></li><li data-li-identifier="•" data-name="•"><article class="listArticle" id="kapittel-2-paragraf-7-ledd-5-punkt-3"><article class="legalP" id="kapittel-2-paragraf-7-ledd-5-punkt-3-ledd-1">søker har forpliktelser som er til hinder for normert progresjon og tilstedeværelse</article></article></li><li data-li-identifier="•" data-name="•"><article class="listArticle" id="kapittel-2-paragraf-7-ledd-5-punkt-4"><article class="legalP" id="kapittel-2-paragraf-7-ledd-5-punkt-4-ledd-1">søkeren ikke vil kunne oppfylle kravet om at minimum ett år av prosjektet skal gjennomføres etter at vedkommende er tatt opp på programmet, jf. § 6-1.</article></article></li></ul></article></article><article class="legalArticle" data-lovdata-URL="LTI/forskrift/2024-06-06-969/§7" data-name="§7" id="kapittel-2-paragraf-8"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Ph.d.-avtalen</span></h3></article><article class="legalArticle" data-lovdata-URL="LTI/forskrift/2024-06-06-969/§7-1" data-name="§7-1" id="kapittel-2-paragraf-9"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Avtalens parter</span></h3><article class="legalP" id="kapittel-2-paragraf-9-ledd-1">Opptak til NMHs ph.d.-utdanning formaliseres med en skriftlig avtale som underskrives av ph.d.-kandidat, veileder(e) og NMH. Avtalen regulerer partenes rettigheter og plikter i avtaleperioden og skal sikre at kandidaten deltar regelmessig i et aktivt forskermiljø. Ph.d.-utdanningen skal være lagt opp slik at den kan fullføres innenfor en normert tidsramme på tre (3) år.</article><article class="legalP" id="kapittel-2-paragraf-9-ledd-2">NMH fastsetter avtaleskjema.</article><article class="legalP" id="kapittel-2-paragraf-9-ledd-3">For ph.d.-kandidater med finansiering fra en ekstern part, skal det, i tråd med fastsatte retningslinjer, inngås egen avtale mellom kandidaten, NMH og den eksterne part.</article><article class="legalP" id="kapittel-2-paragraf-9-ledd-4">I tilfeller hvor ph.d.-kandidaten skal ha tilknytning til utenlandske institusjoner, må NMHs retningslinjer for slikt samarbeid følges.</article></article><article class="legalArticle" data-lovdata-URL="LTI/forskrift/2024-06-06-969/§7-2" data-name="§7-2" id="kapittel-2-paragraf-10"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Avtaleperiode og studierettsperiode</span></h3><article class="legalP" id="kapittel-2-paragraf-10-ledd-1">Ph.d.-utdanningen er normert til tre (3) års fulltidsstudier (180 studiepoeng). Med avtaleperioden menes finansieringsperiode. Ved lovhjemlede avbrudd forlenges avtaleperioden tilsvarende.</article><article class="legalP" id="kapittel-2-paragraf-10-ledd-2">Den som har tatt imot tilbud om studieplass beholder studieretten i to år ut over avtale- og finansieringsperioden. Dette omtales som studierettsperiode.</article><article class="legalP" id="kapittel-2-paragraf-10-ledd-3">Ph.d.-studenter som står i fare for å miste studieretten etter denne regelen skal få skriftlig varsel senest semesteret før studieretten går ut. Programutvalget kan forlenge avtaleperioden etter begrunnet søknad som inneholder en plan for ferdigstillelse og innlevering av avhandling.</article><article class="legalP" id="kapittel-2-paragraf-10-ledd-4">Den som mister studieretten, kan søke om å bli gjenopptatt på programmet for å få levert avhandling. Ved slik søknad må ph.d.-studenten fremlegge en detaljert plan for fremdrift frem mot innlevering. NMH kan stille ytterligere betingelser både for den toårige studierettsperioden utover normert tid, ved innvilgning av utvidet studierettsperiode og ved gjenopptak på programmet.</article><article class="legalP" id="kapittel-2-paragraf-10-ledd-5">Etter avtaleperiodens utløp opphører partenes rettigheter og plikter i henhold til avtalen, slik at kandidaten kan miste sin rett til veiledning, kursdeltakelse og tilgang til institusjonens infrastruktur. Kandidaten kan likevel søke om å bli bedømt for doktorgraden.</article></article><article class="legalArticle" data-lovdata-URL="LTI/forskrift/2024-06-06-969/§7-3" data-name="§7-3" id="kapittel-2-paragraf-11"><h3 class="legalArticleHeader"><span class="legalArticleValue">§ 7-3</span>. <span class="legalArticleTitle">Frivillig avslutning før avtalt tid</span></h3><article class="legalP" id="kapittel-2-paragraf-11-ledd-1">Kandidaten og NMH kan avtale at ph.d.-utdanningen avsluttes før avtalt tid. Ved slik avslutning av ph.d.-utdanningen skal det fastsettes skriftlig hvordan spørsmål knyttet til eventuelle tilsettingsforhold, finansiering, rettigheter til resultater etc. skal ordnes.</article><article class="legalP" id="kapittel-2-paragraf-11-ledd-2">Hvis kandidaten ønsker å skifte prosjekt, skal avtalen avsluttes og kandidaten må søke nytt opptak på grunnlag av det nye prosjektet.</article></article><article class="legalArticle" data-lovdata-URL="LTI/forskrift/2024-06-06-969/§7-4" data-name="§7-4" id="kapittel-2-paragraf-12"><h3 class="legalArticleHeader"><span class="legalArticleValue">§ 7-4</span>. <span class="legalArticleTitle">Tvungen avslutning før avtalt tid</span></h3></article><article class="legalArticle" data-lovdata-URL="LTI/forskrift/2024-06-06-969/§7-4-1" data-name="§7-4-1" id="kapittel-2-paragraf-13"><h3 class="legalArticleHeader"><span class="legalArticleValue">§ 7-4-1</span>. <span class="legalArticleTitle">Ved vitenskapelig uredelighet</span></h3><article class="legalP" id="kapittel-2-paragraf-13-ledd-1">I følge UH-lovens § 13-2 kan FoU-utvalget, etter anbefaling fra programutvalget, vedta tvungen avslutning av ph.d.-utdanningen før avtalt tid dersom en doktorgradskandidat har opptrådt vitenskapelig uredelig etter forskningsetikkloven § 8 andre ledd. Departementet er klageinstans på vedtak om tvungen avslutning som følge av vitenskapelig uredelighet etter forskningsetikklovens § 8.</article><article class="legalP" id="kapittel-2-paragraf-13-ledd-2">NMH skal følge samme saksbehandlingsregler for vurdering av vitenskapelig uredelighet for doktorgradskandidater som for andre forskere, jf. forskningsetikklovens § 6 og § 8, første ledd.</article></article><article class="legalArticle" data-lovdata-URL="LTI/forskrift/2024-06-06-969/§7-4-2" data-name="§7-4-2" id="kapittel-2-paragraf-14"><h3 class="legalArticleHeader"><span class="legalArticleValue">§ 7-4-2</span>. <span class="legalArticleTitle">Ved brudd på forpliktelser i doktorgradsavtalen</span></h3><article class="legalP" id="kapittel-2-paragraf-14-ledd-1">FoU-utvalget kan, etter anbefaling fra programutvalget, vedta tvungen avslutning av doktorgradsutdanningen dersom en doktorgradskandidat i vesentlig grad ikke oppfyller forpliktelsene sine etter doktorgradsavtalen, jf. UH-lovens § 13-2, andre ledd. Slike forpliktelser kan være manglende fremdrift, brudd på rapporteringsplikten eller forhold knyttet til reglene om adferd i UH-lovens kapittel 12.</article><article class="legalP" id="kapittel-2-paragraf-14-ledd-2">Klage på vedtak om tvungen avslutning på grunn av manglende oppfyllelse av pliktene i doktorgradsavtalen, skal behandles etter de ordinære reglene for klage, se lov om universiteter og høgskoler § 14-1.</article><article class="legalP" id="kapittel-2-paragraf-14-ledd-3">Uansett årsak, skal vedtak om tvungen avslutning fattes etter en grundig saksbehandling.</article></article><article class="legalArticle" data-lovdata-URL="LTI/forskrift/2024-06-06-969/§7-5" data-name="§7-5" id="kapittel-2-paragraf-15"><h3 class="legalArticleHeader"><span class="legalArticleValue">§ 7-5</span>. <span class="legalArticleTitle">Oppsigelse og avskjed</span></h3><article class="legalP" id="kapittel-2-paragraf-15-ledd-1">Ph.d.-kandidater kan sies opp fra sin stilling når det er saklig grunn i virksomhetens eller kandidatens forhold, jf. statsansatteloven §§ 19 og 20, eller avskjediges i henhold til § 26.</article></article></section><section class="section" data-name="delIII" id="kapittel-3" data-lovdata-URL="LTI/forskrift/2024-06-06-969/KAPITTEL_3"><h2>Del III. Gjennomføring</h2><article class="legalArticle" data-lovdata-URL="LTI/forskrift/2024-06-06-969/§8" data-name="§8" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Veiledning</span></h3><article class="legalP" id="kapittel-3-paragraf-1-ledd-1">Arbeidet med avhandlingen skal foregå under individuell veiledning. NMH og veilederne skal sammen sikre at ph.d.-kandidaten deltar i et aktivt forskningsmiljø.</article></article><article class="legalArticle" data-lovdata-URL="LTI/forskrift/2024-06-06-969/§8-1" data-name="§8-1" id="kapittel-3-paragraf-2"><h3 class="legalArticleHeader"><span class="legalArticleValue">§ 8-1</span>. <span class="legalArticleTitle">Oppnevning av veiledere</span></h3><article class="legalP" id="kapittel-3-paragraf-2-ledd-1">Ph.d.-kandidaten skal som hovedregel ha to veiledere, hvorav én oppnevnes som hovedveileder.</article><article class="legalP" id="kapittel-3-paragraf-2-ledd-2">Hovedveileder oppnevnes av programutvalget så snart som mulig etter opptak. Hovedveilederen skal normalt være ansatt ved NMH, og har det faglige hovedansvaret for kandidaten. Dersom programutvalget oppnevner ekstern hovedveileder, skal det være svært gode grunner for det, og det skal oppnevnes medveileder fra NMH. Medveiledere er fagpersoner som gir veiledning og som deler det faglige ansvaret for kandidaten med hovedveileder. Habilitetsreglene i forvaltningslovens andre kapittel «Om ugildhet» (§ 6-10) gjelder for alle veilederne.</article><article class="legalP" id="kapittel-3-paragraf-2-ledd-3">Alle veiledere skal normalt ha vitenskapelig doktorgrad eller tilsvarende kompetanse og være aktive forskere. Minst én av de oppnevnte veilederne bør ha tidligere erfaring fra og/eller opplæring som veileder av ph.d.-kandidater.</article><article class="legalP" id="kapittel-3-paragraf-2-ledd-4">Ph.d.-kandidat og veileder kan be programutvalget om å oppnevne ny veileder for kandidaten. Veileder kan ikke fratre før ny veileder er oppnevnt. Tvister om veileders og kandidats faglige rettigheter og plikter kan bringes inn av partene til behandling og avgjørelse av NMH.</article></article><article class="legalArticle" data-lovdata-URL="LTI/forskrift/2024-06-06-969/§8-2" data-name="§8-2" id="kapittel-3-paragraf-3"><h3 class="legalArticleHeader"><span class="legalArticleValue">§ 8-2</span>. <span class="legalArticleTitle">Veiledningens innhold</span></h3><article class="legalP" id="kapittel-3-paragraf-3-ledd-1">Kandidat og veiledere bør ha jevnlig kontakt. Veileder har ansvar for å følge opp kandidatens faglige utvikling. Veilederne plikter å holde seg orientert om fremdriften i kandidatens arbeid og vurdere den i forhold til prosjektbeskrivelsens fremdriftsplan.</article><article class="legalP" id="kapittel-3-paragraf-3-ledd-2">Veilederne plikter å følge opp faglige forhold som kan medføre forsinket gjennomføring av forskerutdanningen, slik at denne kan fullføres innenfor den avtalefestede tiden. Veilederne skal gi råd om formulering og avgrensning av tema og problemstillinger, drøfte og vurdere hypoteser og metoder, drøfte resultater og tolkningen av disse, drøfte opplegg og gjennomføring av fremstillingen, herunder disposisjon, språklig form, dokumentasjon mv., og gi hjelp til orientering i faglitteratur og datagrunnlag i forhold til bibliotek, arkiv etc. Videre skal veilederne gi kandidaten veiledning i forskningsetiske spørsmål knyttet til avhandlingen.</article></article><article class="legalArticle" data-lovdata-URL="LTI/forskrift/2024-06-06-969/§9" data-name="§9" id="kapittel-3-paragraf-4"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Opplæringsdel</span></h3></article><article class="legalArticle" data-lovdata-URL="LTI/forskrift/2024-06-06-969/§9-1" data-name="§9-1" id="kapittel-3-paragraf-5"><h3 class="legalArticleHeader"><span class="legalArticleValue">§ 9-1</span>. <span class="legalArticleTitle">Formål, innhold og omfang</span></h3><article class="legalP" id="kapittel-3-paragraf-5-ledd-1">Programutvalget har ansvar for at opplæringsdelen og arbeidet med ph.d.-avhandlingen til sammen gir utdanning på høyt faglig nivå og i henhold til internasjonal standard. Opplæringsdelen skal gi trening i faglig formidling og innføring i vitenskapsteori, forskningsmetode og forskningsetikk.</article><article class="legalP" id="kapittel-3-paragraf-5-ledd-2">Opplæringsdelen skal tilsvare minst 30 studiepoeng, hvorav minst 20 studiepoeng skal avlegges etter opptak. Elementer som skal inngå i opplæringsdelen bør ikke være eldre enn to (2) år ved opptaksdato.</article><article class="legalP" id="kapittel-3-paragraf-5-ledd-3">Opplæringen skal sammen med forskningsarbeidet bidra til oppnåelse av forventet læringsutbytte i henhold til det nasjonale kvalifikasjonsrammeverket.</article><article class="legalP" id="kapittel-3-paragraf-5-ledd-4">Dersom NMH ikke selv arrangerer hele opplæringsdelen, skal forholdene legges til rette for at kandidaten får tilsvarende opplæring ved andre institusjoner.</article><article class="legalP" id="kapittel-3-paragraf-5-ledd-5">Kurs på doktorgradsnivå ved annen institusjon skal godkjennes i samsvar med reglene i lov om universiteter og høyskoler § 9-1 første ledd.</article></article><article class="legalArticle" data-lovdata-URL="LTI/forskrift/2024-06-06-969/§9-2" data-name="§9-2" id="kapittel-3-paragraf-6"><h3 class="legalArticleHeader"><span class="legalArticleValue">§ 9-2</span>. <span class="legalArticleTitle">Tilknytning til fagmiljø</span></h3><article class="legalP" id="kapittel-3-paragraf-6-ledd-1">Det forutsettes at kandidaten skal bidra i institusjonens fagmiljø, eksempelvis gjennom faglige aktiviteter som seminarer, workshops og formidlingsoppgaver. NMH og veileder skal systematisk følge opp aktivitetene slik at kontakten med fagmiljøet planlegges og ivaretas.</article></article><article class="legalArticle" data-lovdata-URL="LTI/forskrift/2024-06-06-969/§9-3" data-name="§9-3" id="kapittel-3-paragraf-7"><h3 class="legalArticleHeader"><span class="legalArticleValue">§ 9-3</span>. <span class="legalArticleTitle">Kandidatens rettigheter ved permisjon</span></h3><article class="legalP" id="kapittel-3-paragraf-7-ledd-1">Ph.d.-kandidater som har foreldrepermisjon fra ph.d.-utdanningen, kan likevel følge undervisning og avlegge eksamener i emner og kurs som skal inngå som en del av kandidatens opplæringsdel under permisjonstiden.</article></article><article class="legalArticle" data-lovdata-URL="LTI/forskrift/2024-06-06-969/§10" data-name="§10" id="kapittel-3-paragraf-8"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Rapportering og underveisevaluering</span></h3></article><article class="legalArticle" data-lovdata-URL="LTI/forskrift/2024-06-06-969/§10-1" data-name="§10-1" id="kapittel-3-paragraf-9"><h3 class="legalArticleHeader"><span class="legalArticleValue">§ 10-1</span>. <span class="legalArticleTitle">Rapportering</span></h3><article class="legalP" id="kapittel-3-paragraf-9-ledd-1">NMHs system for kvalitetssikring av ph.d.-utdanningen skal omfatte tiltak for å avdekke manglende progresjon i avhandlingsarbeidet, opplæringsdelen, mangler ved veiledningen samt rutiner for å følge opp avdekkede mangler. Systemet skal normalt omfatte årlig og separat rapportering fra ph.d.-kandidat og veileder, og utformes slik at dobbeltrapportering unngås.</article><article class="legalP" id="kapittel-3-paragraf-9-ledd-2">Kandidat og veileder har et likeverdig ansvar for rapportering. Manglende eller mangelfull fremdriftsrapportering fra kandidaten kan medføre tvungen avslutning av forskerutdanningen før opptaksperiodens utløp, jf. § 7-4-2. Veiledere som unnlater å følge opp rapporteringsplikten kan bli fratatt veilederansvaret.</article><article class="legalP" id="kapittel-3-paragraf-9-ledd-3">NMH kan ved behov kreve særskilt rapportering.</article></article><article class="legalArticle" data-lovdata-URL="LTI/forskrift/2024-06-06-969/§10-2" data-name="§10-2" id="kapittel-3-paragraf-10"><h3 class="legalArticleHeader"><span class="legalArticleValue">§ 10-2</span>. <span class="legalArticleTitle">Midtveisevaluering</span></h3><article class="legalP" id="kapittel-3-paragraf-10-ledd-1">Midtveisevaluering skal finne sted halvveis i avtaleperioden. Kommentator oppnevnes av programutvalget.</article><article class="legalP" id="kapittel-3-paragraf-10-ledd-2">Dersom midtveisevalueringen avdekker vesentlige svakheter ved forskningsarbeidet, skal det iverksettes tiltak for å korrigere situasjonen.</article></article><article class="legalArticle" data-lovdata-URL="LTI/forskrift/2024-06-06-969/§10-3" data-name="§10-3" id="kapittel-3-paragraf-11"><h3 class="legalArticleHeader"><span class="legalArticleValue">§ 10-3</span>. <span class="legalArticleTitle">Prøvedisputas</span></h3><article class="legalP" id="kapittel-3-paragraf-11-ledd-1">Prøvedisputas skal finne sted når 90&#xa0;% av avhandlingen er ferdig, normalt ca. tre (3) måneder før forventet innlevering. Opponent oppnevnes av programutvalget. Dersom prøvedisputasen avdekker vesentlige svakheter ved forskningsarbeidet, skal det iverksettes tiltak for å korrigere situasjonen.</article></article><article class="legalArticle" data-lovdata-URL="LTI/forskrift/2024-06-06-969/§11" data-name="§11" id="kapittel-3-paragraf-12"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Ph.d.-avhandlingen</span></h3></article><article class="legalArticle" data-lovdata-URL="LTI/forskrift/2024-06-06-969/§11-1" data-name="§11-1" id="kapittel-3-paragraf-13"><h3 class="legalArticleHeader"><span class="legalArticleValue">§ 11-1</span>. <span class="legalArticleTitle">Krav til avhandlingen</span></h3><article class="legalP" id="kapittel-3-paragraf-13-ledd-1">Avhandlingen skal være et selvstendig, vitenskapelig forskningsarbeid som oppfyller internasjonale standarder med hensyn til etiske krav, faglig nivå og metode innen fagområdet. Avhandlingen skal bidra til å utvikle ny faglig kunnskap og ligge på et nivå som tilsier at den vil kunne publiseres eller offentliggjøres i egnet format som en del av fagets forskningsbaserte kunnskapsutvikling.</article><article class="legalP" id="kapittel-3-paragraf-13-ledd-2">Det kan være aktuelt å supplere avhandlingen med annen dokumentasjon, f.eks. i form av lyd, bilde, film eller annen varig dokumentasjon. Det er en forutsetning at bruken av slik dokumentasjon inngår i den faglige drøftingen i form av illustrasjon, belegg eller lignende, og at den vurderes som dette i en vitenskapelig sammenheng.</article></article><article class="legalArticle" data-lovdata-URL="LTI/forskrift/2024-06-06-969/§11-2" data-name="§11-2" id="kapittel-3-paragraf-14"><h3 class="legalArticleHeader"><span class="legalArticleValue">§ 11-2</span>. <span class="legalArticleTitle">Godkjente formater</span></h3><article class="legalP" id="kapittel-3-paragraf-14-ledd-1">Avhandlingen kan bestå av en monografi eller en sammenstilling av flere mindre, vitenskapelige arbeider. Dersom avhandlingen består av flere mindre arbeider, skal det redegjøres for sammenhengen mellom dem i et sammendrag. Sammendraget skal være en skriftlig redegjørelse for problemstilling, valg av teori og metode og vurdering av resultatet i henhold til internasjonale standarder og faglig nivå innen fagområdet.</article><article class="legalP" id="kapittel-3-paragraf-14-ledd-2">Programutvalget bestemmer om en avhandling som er blitt til i samarbeid med andre forfattere eller samarbeidspartnere kan innleveres til bedømmelse. I slike tilfeller skal ph.d.-kandidaten følge de normer for medforfatterskap som er allment akseptert i fagmiljøet og i henhold til internasjonale standarder. Dersom avhandlingen hovedsakelig består av artikler, skal kandidaten være førsteforfatter på minst halvparten av artiklene.</article><article class="legalP" id="kapittel-3-paragraf-14-ledd-3">I avhandlinger hvor det inngår arbeider med flere forfattere eller samarbeidspartnere, skal det følge en underskrevet erklæring som beskriver kandidatens innsats i hvert enkelt arbeid.</article><article class="legalP" id="kapittel-3-paragraf-14-ledd-4">Avhandlingen skal skrives på et skandinavisk språk eller engelsk.</article><article class="legalP" id="kapittel-3-paragraf-14-ledd-5">Programutvalget utarbeider egne retningslinjer for avhandlingen.</article></article><article class="legalArticle" data-lovdata-URL="LTI/forskrift/2024-06-06-969/§11-3" data-name="§11-3" id="kapittel-3-paragraf-15"><h3 class="legalArticleHeader"><span class="legalArticleValue">§ 11-3</span>. <span class="legalArticleTitle">Arbeider som ikke godtas</span></h3><article class="legalP" id="kapittel-3-paragraf-15-ledd-1">Arbeider eller deler av et arbeid som har vært godtatt som grunnlag for tidligere avlagte eksamener eller grader, kan ikke antas til bedømmelse med mindre arbeidet inngår som en mindre del av en avhandling som består av flere sammenhengende arbeider. Data, analyser eller metoder fra tidligere grader kan likevel benyttes som grunnlag for arbeid med ph.d.-prosjektet.</article><article class="legalP" id="kapittel-3-paragraf-15-ledd-2">Ved bruk av publiserte arbeider kan disse ikke godtas som del av avhandlingen hvis de ved opptakstidspunkt er eldre enn fem (5) år fra publiseringsdato. Programutvalget kan dispensere fra dette kravet dersom ekstraordinære forhold tilsier det.</article><article class="legalP" id="kapittel-3-paragraf-15-ledd-3">Avhandlingen kan innleveres for bedømmelse ved kun ett lærested, jf. § 13-2.</article></article><article class="legalArticle" data-lovdata-URL="LTI/forskrift/2024-06-06-969/§12" data-name="§12" id="kapittel-3-paragraf-16"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Meldeplikt om arbeidsresultater som har potensial for næringsmessig utnyttelse</span></h3><article class="legalP" id="kapittel-3-paragraf-16-ledd-1">NMHs regelverk skal danne utgangspunkt for hvilken meldeplikt ph.d.-kandidater med tilsetting ved NMH har for arbeidsresultater med næringsmessig potensial som gjøres i arbeidsforholdet.</article><article class="legalP" id="kapittel-3-paragraf-16-ledd-2">For ph.d.-kandidater med ekstern arbeidsgiver skal tilsvarende meldeplikt nedfelles i avtale mellom NMH, ph.d.-kandidaten og den eksterne arbeidsgiver. For ph.d.-kandidater uten arbeidsgiver skal tilsvarende meldeplikt nedfelles i opptaksavtalen mellom NMH og ph.d.-kandidaten.</article></article></section><section class="section" data-name="delIV" id="kapittel-4" data-lovdata-URL="LTI/forskrift/2024-06-06-969/KAPITTEL_4"><h2>Del IV. Fullføring</h2><article class="legalArticle" data-lovdata-URL="LTI/forskrift/2024-06-06-969/§13" data-name="§13" id="kapittel-4-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Innlevering og bedømmelse</span></h3></article><article class="legalArticle" data-lovdata-URL="LTI/forskrift/2024-06-06-969/§13-1" data-name="§13-1" id="kapittel-4-paragraf-2"><h3 class="legalArticleHeader"><span class="legalArticleValue">§ 13-1</span>. <span class="legalArticleTitle">Grunnlag for bedømmelse</span></h3><article class="legalP" id="kapittel-4-paragraf-2-ledd-1">Ph.d.-graden tildeles på grunnlag av:<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">godkjent vitenskapelig avhandling med eventuelle vedlegg (jf. § 11-1)</article></article></li><li data-li-identifier="b." data-name="b."><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1">godkjent gjennomføring av opplæringsdelen</article></article></li><li data-li-identifier="c." data-name="c."><article class="listArticle" id="kapittel-4-paragraf-2-ledd-1-punkt-3"><article class="legalP" id="kapittel-4-paragraf-2-ledd-1-punkt-3-ledd-1">godkjent prøveforelesning over oppgitt emne</article></article></li><li data-li-identifier="d." data-name="d."><article class="listArticle" id="kapittel-4-paragraf-2-ledd-1-punkt-4"><article class="legalP" id="kapittel-4-paragraf-2-ledd-1-punkt-4-ledd-1">godkjent offentlig forsvar av avhandlingen (disputas).</article></article></li></ul></article></article><article class="legalArticle" data-lovdata-URL="LTI/forskrift/2024-06-06-969/§13-2" data-name="§13-2" id="kapittel-4-paragraf-3"><h3 class="legalArticleHeader"><span class="legalArticleValue">§ 13-2</span>. <span class="legalArticleTitle">Innlevering av avhandlingen</span></h3><article class="legalP" id="kapittel-4-paragraf-3-ledd-1">Det er hovedveileders ansvar å gjøre programutvalget oppmerksom på at innlevering er nært forestående, slik at nødvendige forberedelser kan starte.</article><article class="legalP" id="kapittel-4-paragraf-3-ledd-2">Søknad om å få avhandlingen bedømt kan først leveres når opplæringsdelen er godkjent av programutvalget.</article><article class="legalP" id="kapittel-4-paragraf-3-ledd-3">Som vedlegg til søknad om bedømmelse skal følge:<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-3-ledd-3-punkt-1"><article class="legalP" id="kapittel-4-paragraf-3-ledd-3-punkt-1-ledd-1">Avhandlingen i godkjent format og i henhold til NMHs bestemmelser og i den form og det antall eksemplarer NMH har bestemt</article></article></li><li data-li-identifier="b." data-name="b."><article class="listArticle" id="kapittel-4-paragraf-3-ledd-3-punkt-2"><article class="legalP" id="kapittel-4-paragraf-3-ledd-3-punkt-2-ledd-1">Dokumentasjon av nødvendige tillatelser, jf. § 6-1</article></article></li><li data-li-identifier="c." data-name="c."><article class="listArticle" id="kapittel-4-paragraf-3-ledd-3-punkt-3"><article class="legalP" id="kapittel-4-paragraf-3-ledd-3-punkt-3-ledd-1">Medforfattererklæringer der hvor dette er påkrevd i henhold til § 11-2</article></article></li><li data-li-identifier="d." data-name="d."><article class="listArticle" id="kapittel-4-paragraf-3-ledd-3-punkt-4"><article class="legalP" id="kapittel-4-paragraf-3-ledd-3-punkt-4-ledd-1">Egenerklæring der kandidaten bekrefter om avhandlingen leveres til bedømmelse for første eller andre gang, at avhandlingen ikke er levert til bedømmelse ved annen institusjon, dato for godkjenning av opplæringsdelen og at forskningsetiske retningslinjer er fulgt.</article></article></li></ul></article><article class="legalP" id="kapittel-4-paragraf-3-ledd-4">NMH kan på selvstendig grunnlag avvise søknad om å få avhandlingen bedømt dersom det er åpenbart at avhandlingen ikke holder høy nok vitenskapelig kvalitet og vil bli underkjent av en komité.</article></article><article class="legalArticle" data-lovdata-URL="LTI/forskrift/2024-06-06-969/§13-3" data-name="§13-3" id="kapittel-4-paragraf-4"><h3 class="legalArticleHeader"><span class="legalArticleValue">§ 13-3</span>. <span class="legalArticleTitle">Behandling av søknaden</span></h3><article class="legalP" id="kapittel-4-paragraf-4-ledd-1">Programutvalget behandler søknad om å få avhandlingen bedømt. Søknad som ikke fyller kravene i § 13-2 skal avvises.</article></article><article class="legalArticle" data-lovdata-URL="LTI/forskrift/2024-06-06-969/§14" data-name="§14" id="kapittel-4-paragraf-5"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Oppnevning av bedømmelseskomité</span></h3><article class="legalP" id="kapittel-4-paragraf-5-ledd-1">Bedømmelseskomiteen skal bestå av minst tre medlemmer. Habilitetsreglene i forvaltningslovens § 6 gjelder for komiteens medlemmer. Komiteens sammensetning bør så sant mulig være klarlagt ved innleveringstidspunktet.</article><article class="legalP" id="kapittel-4-paragraf-5-ledd-2">Bedømmelseskomiteen skal normalt settes sammen slik at<ul class="defaultList"><li data-li-identifier="•" data-name="•"><article class="listArticle" id="kapittel-4-paragraf-5-ledd-2-punkt-1"><article class="legalP" id="kapittel-4-paragraf-5-ledd-2-punkt-1-ledd-1">flere kjønn er representert</article></article></li><li data-li-identifier="•" data-name="•"><article class="listArticle" id="kapittel-4-paragraf-5-ledd-2-punkt-2"><article class="legalP" id="kapittel-4-paragraf-5-ledd-2-punkt-2-ledd-1">minst ett av medlemmene er uten tilknytning til NMH</article></article></li><li data-li-identifier="•" data-name="•"><article class="listArticle" id="kapittel-4-paragraf-5-ledd-2-punkt-3"><article class="legalP" id="kapittel-4-paragraf-5-ledd-2-punkt-3-ledd-1">minst ett av medlemmene ikke har hovedstilling ved norske institusjoner</article></article></li><li data-li-identifier="•" data-name="•"><article class="listArticle" id="kapittel-4-paragraf-5-ledd-2-punkt-4"><article class="legalP" id="kapittel-4-paragraf-5-ledd-2-punkt-4-ledd-1">alle medlemmene har doktorgrad eller tilsvarende kompetanse.</article></article></li></ul></article><article class="legalP" id="kapittel-4-paragraf-5-ledd-3">Dersom kriteriene fravikes, skal dette begrunnes særskilt.</article><article class="legalP" id="kapittel-4-paragraf-5-ledd-4">FoU-utvalget fatter vedtak om oppnevning av bedømmelseskomité etter anbefaling fra programutvalget.</article><article class="legalP" id="kapittel-4-paragraf-5-ledd-5">Oppnevnte veiledere og andre som har bidratt til avhandlingen, kan ikke være medlem av bedømmelseskomiteen eller administrere den.</article><article class="legalP" id="kapittel-4-paragraf-5-ledd-6">Dersom det er påkrevd, kan FoU-utvalget oppnevne et settemedlem til bedømmelseskomiteen etter anbefaling fra programutvalget.</article></article><article class="legalArticle" data-lovdata-URL="LTI/forskrift/2024-06-06-969/§15" data-name="§15" id="kapittel-4-paragraf-6"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Bedømmelseskomiteens arbeid</span></h3></article><article class="legalArticle" data-lovdata-URL="LTI/forskrift/2024-06-06-969/§15-1" data-name="§15-1" id="kapittel-4-paragraf-7"><h3 class="legalArticleHeader"><span class="legalArticleValue">§ 15-1</span>. <span class="legalArticleTitle">Bedømmelseskomiteens innstilling</span></h3><article class="legalP" id="kapittel-4-paragraf-7-ledd-1">Bedømmelseskomiteen avgir innstilling om hvorvidt arbeidet er verdig til å forsvares for ph.d.-graden. Innstilling og eventuelle dissenser skal begrunnes.</article><article class="legalP" id="kapittel-4-paragraf-7-ledd-2">Bedømmelseskomiteens innstilling skal normalt foreligge innen tre (3) måneder etter at komiteen har mottatt avhandlingen.</article><article class="legalP" id="kapittel-4-paragraf-7-ledd-3">Bedømmelseskomiteens innstilling oversendes NMH som forelegger denne for ph.d.-kandidaten. Kandidaten gis en frist på ti (10) arbeidsdager til å fremme skriftlige merknader til innstillingen. Hvis kandidaten ikke ønsker å fremme merknader, skal NMH snarest underrettes skriftlig om dette. Ph.d.-kandidatens eventuelle merknader skal sendes NMH. NMH fatter vedtak i saken i samsvar med § 16.</article><article class="legalP" id="kapittel-4-paragraf-7-ledd-4">Et innlevert arbeid kan ikke trekkes tilbake før det er endelig avgjort om det er verdig til å forsvares for ph.d.-graden.</article></article><article class="legalArticle" data-lovdata-URL="LTI/forskrift/2024-06-06-969/§15-2" data-name="§15-2" id="kapittel-4-paragraf-8"><h3 class="legalArticleHeader"><span class="legalArticleValue">§ 15-2</span>. <span class="legalArticleTitle">Innhenting av supplerende opplysninger</span></h3><article class="legalP" id="kapittel-4-paragraf-8-ledd-1">Bedømmelseskomiteen kan kreve fremlagt ph.d.-kandidatens grunnlagsmateriale og utfyllende eller oppklarende tilleggsinformasjon. Bedømmelseskomiteen kan be veileder om å gjøre rede for veiledningen og arbeidet med avhandlingen.</article></article><article class="legalArticle" data-lovdata-URL="LTI/forskrift/2024-06-06-969/§15-3" data-name="§15-3" id="kapittel-4-paragraf-9"><h3 class="legalArticleHeader"><span class="legalArticleValue">§ 15-3</span>. <span class="legalArticleTitle">Omarbeiding av innlevert avhandling</span></h3><article class="legalP" id="kapittel-4-paragraf-9-ledd-1">Bedømmelseskomiteen kan på grunnlag av den innleverte avhandlingen og eventuelt tilleggsmateriale, jf. § 15-2, anbefale at NMH gir tillatelse til mindre omarbeiding før endelig innstilling foreligger. Komiteen skal gi en konkret oversikt over hva kandidaten må omarbeide i skriftlig form. Tillater NMH en mindre omarbeiding av avhandlingen, skal det gis en frist for slik omarbeiding som normalt ikke skal være senere enn tre (3) måneder etter at vurderingen er gjort kjent for kandidaten. Bedømmelseskomiteens innstilling for den omarbeidede avhandlingen skal foreligge innen tre (3) måneder etter at de har mottatt avhandlingen. NMHs vedtak etter denne paragrafen kan ikke påklages av kandidaten.</article><article class="legalP" id="kapittel-4-paragraf-9-ledd-2">Anledning til mindre omarbeiding etter denne paragrafen er ikke å regne som bedømmelse, men fører til at bedømmelsen utsettes. Ordningen berører derfor ikke anledningen til ny innlevering dersom avhandlingen deretter blir underkjent.</article></article><article class="legalArticle" data-lovdata-URL="LTI/forskrift/2024-06-06-969/§15-4" data-name="§15-4" id="kapittel-4-paragraf-10"><h3 class="legalArticleHeader"><span class="legalArticleValue">§ 15-4</span>. <span class="legalArticleTitle">Underkjenning av avhandling</span></h3><article class="legalP" id="kapittel-4-paragraf-10-ledd-1">Dersom komiteen finner at dyptgripende endringer vedrørende teori, hypotese, materiale eller metode er nødvendige for at arbeidet skal kunne anbefales til disputas, skal komiteen underkjenne avhandlingen. I slike tilfeller må det gå minst seks (6) måneder før ny innlevering kan finne sted. Det er opp til FoU-utvalget å avgjøre om ny avhandling skal bedømmes av samme komité, ny komité eller delvis ny komité.</article></article><article class="legalArticle" data-lovdata-URL="LTI/forskrift/2024-06-06-969/§15-5" data-name="§15-5" id="kapittel-4-paragraf-11"><h3 class="legalArticleHeader"><span class="legalArticleValue">§ 15-5</span>. <span class="legalArticleTitle">Retting av formelle feil i avhandlingen</span></h3><article class="legalP" id="kapittel-4-paragraf-11-ledd-1">Ph.d.-kandidaten kan etter innlevering søke om tillatelse til å rette formelle feil i avhandlingen.</article><article class="legalP" id="kapittel-4-paragraf-11-ledd-2">Søknaden skal vedlegges en fullstendig oversikt over de feil (errata) som ønskes rettet. Søknad om retting av formelle feil må leveres inn senest én uke etter at den skriftlige vurderingen er meddelt kandidaten.</article></article><article class="legalArticle" data-lovdata-URL="LTI/forskrift/2024-06-06-969/§16" data-name="§16" id="kapittel-4-paragraf-12"><h3 class="legalArticleHeader"><span class="legalArticleValue">§ 16</span>. <span class="legalArticleTitle">NMHs behandling av bedømmelseskomiteens innstilling</span></h3><article class="legalP" id="kapittel-4-paragraf-12-ledd-1">På grunnlag av bedømmelseskomiteens innstilling fatter NMH vedtak om ph.d.-avhandlingen er verdig til å forsvares.</article><article class="defaultP"><i>Enstemmig innstilling:</i></article><article class="legalP" id="kapittel-4-paragraf-12-ledd-2">Dersom komiteen avgir enstemmig innstilling og programutvalget finner å legge den enstemmige innstillingen til grunn for sitt vedtak, fatter programutvalget vedtak i samsvar med den enstemmige innstillingen.</article><article class="legalP" id="kapittel-4-paragraf-12-ledd-3">Dersom programutvalget finner at det foreligger begrunnet tvil om hvorvidt komiteens enstemmige innstilling skal legges til grunn, skal doktorgradutvalget legge saken frem for FoU-utvalget, som kan fatte vedtak i samsvar med komiteens innstilling eller søke nærmere avklaring fra bedømmelseskomiteen og/eller oppnevne to nye sakkyndige som avgir individuelle uttalelser om avhandlingen. Slike tilleggsuttalelser eller individuelle uttalelser skal forelegges ph.d.-kandidaten, som gis anledning til å komme med merknader. FoU-utvalget fatter vedtak i saken på grunnlag av innstillingen og de innhentede uttalelsene.</article><article class="defaultP"><i>Delt innstilling:</i></article><article class="legalP" id="kapittel-4-paragraf-12-ledd-4">Dersom komiteen avgir delt innstilling og programutvalget finner å legge flertallets uttalelser til grunn for sitt vedtak, fatter programutvalget vedtak i samsvar med flertallets innstilling.</article><article class="legalP" id="kapittel-4-paragraf-12-ledd-5">Dersom komiteen avgir delt innstilling og programutvalget vurderer at mindretallets uttalelser bør legges til grunn for vedtak, skal doktorgradutvalget legge saken frem for FoU-utvalget, som kan fatte vedtak i samsvar med flertallets innstilling eller søke nærmere avklaring fra bedømmelseskomiteen og/eller oppnevne to nye sakkyndige som avgir individuelle uttalelser om avhandlingen. Slike tilleggsuttalelser eller individuelle uttalelser skal forelegges ph.d.-kandidaten, som gis anledning til å komme med merknader. Dersom begge de nye sakkyndige slutter seg til flertallets innstilling i den opprinnelige komitéinnstillingen, skal denne innstillingen følges.</article><article class="legalP" id="kapittel-4-paragraf-12-ledd-6">Kandidaten skal underrettes om utfallet etter behandling av uttalelser fra nye sakkyndige.</article></article><article class="legalArticle" data-lovdata-URL="LTI/forskrift/2024-06-06-969/§17" data-name="§17" id="kapittel-4-paragraf-13"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Ny innlevering</span></h3><article class="legalP" id="kapittel-4-paragraf-13-ledd-1">En ph.d.-avhandling som er underkjent, kan innleveres til ny vurdering først seks (6) måneder etter at vurderingen er gjort kjent for kandidaten, jf. § 15-4. Ny bedømmelse kan bare finne sted én gang.</article><article class="legalP" id="kapittel-4-paragraf-13-ledd-2">Ph.d.-kandidaten skal ved ny innlevering opplyse om at arbeidet tidligere har vært bedømt og ikke blitt funnet verdig til å forsvares.</article><article class="legalP" id="kapittel-4-paragraf-13-ledd-3">Dersom ny innlevering skjer ved annen institusjon, skal det foretas nytt opptak, jf. § 6.</article></article><article class="legalArticle" data-lovdata-URL="LTI/forskrift/2024-06-06-969/§18" data-name="§18" id="kapittel-4-paragraf-14"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Offentliggjøring av avhandlingen</span></h3></article><article class="legalArticle" data-lovdata-URL="LTI/forskrift/2024-06-06-969/§18-1" data-name="§18-1" id="kapittel-4-paragraf-15"><h3 class="legalArticleHeader"><span class="legalArticleValue">§ 18-1</span>. <span class="legalArticleTitle">Krav til offentliggjøring av avhandlingen</span></h3><article class="legalP" id="kapittel-4-paragraf-15-ledd-1">Når avhandlingen er funnet verdig å forsvare, skal ph.d.-kandidaten umiddelbart, og senest fire uker før fastsatt disputas, levere avhandlingen til NMH for ferdigstilling.</article><article class="legalP" id="kapittel-4-paragraf-15-ledd-2">Ph.d.-kandidaten skal levere et kortfattet sammendrag av avhandlingen på engelsk og norsk/skandinavisk språk. Sammendraget skal, i likhet med selve avhandlingen, publiseres offentlig. Norsk/skandinavisk og engelsk sammendrag trykkes innledningsvis i avhandlingen, og brukes i forbindelse med offentliggjøringen av disputasen.</article></article><article class="legalArticle" data-lovdata-URL="LTI/forskrift/2024-06-06-969/§18-2" data-name="§18-2" id="kapittel-4-paragraf-16"><h3 class="legalArticleHeader"><span class="legalArticleValue">§ 18-2</span>. <span class="legalArticleTitle">Offentliggjøring</span></h3><article class="legalP" id="kapittel-4-paragraf-16-ledd-1">Avhandlingen skal være offentlig tilgjengelig senest to (2) uker før dato for offentlig forsvar. Avhandlingen gjøres tilgjengelig i den form den ble innlevert til bedømmelse, eventuelt etter omarbeiding på grunnlag av komiteens foreløpige kommentarer, jf. § 15-3.</article><article class="legalP" id="kapittel-4-paragraf-16-ledd-2">Det kan ikke legges restriksjoner på offentliggjøring av en doktorgradsavhandling med unntak av en på forhånd avtalt utsettelse av datoen for offentliggjøring. Slik utsettelse kan finne sted for at NMH og eventuelt ekstern part som helt eller delvis har finansiert ph.d.-utdanningen skal kunne ta stilling til eventuell patentering. Ekstern part kan ikke stille krav om at hele eller deler av ph.d.-avhandlingen ikke skal kunne offentliggjøres, jf. § 6-4. Ved publisering av avhandlingen skal kandidater følge gjeldende retningslinjer for kreditering av institusjoner. Hovedregelen er at en institusjon skal oppgis som adresse i en publikasjon dersom den har gitt et nødvendig og vesentlig bidrag til eller grunnlag for en forfatters medvirkning til det publiserte arbeidet. Samme forfatter skal oppgi også andre institusjoner som adresse dersom disse i hvert enkelt tilfelle tilfredsstiller kravet til medvirkning.</article></article><article class="legalArticle" data-lovdata-URL="LTI/forskrift/2024-06-06-969/§19" data-name="§19" id="kapittel-4-paragraf-17"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Doktorgradsprøve</span></h3></article><article class="legalArticle" data-lovdata-URL="LTI/forskrift/2024-06-06-969/§19-1" data-name="§19-1" id="kapittel-4-paragraf-18"><h3 class="legalArticleHeader"><span class="legalArticleValue">§ 19-1</span>. <span class="legalArticleTitle">Prøveforelesning</span></h3><article class="legalP" id="kapittel-4-paragraf-18-ledd-1">Etter at avhandlingen er innlevert til bedømmelse, skal ph.d.-kandidaten forelese. Prøveforelesningen skal være på 45 minutter, den er en selvstendig del av doktorgradsprøven og skal være over oppgitt emne. Hensikten er å prøve kandidatens evne til å tilegne seg kunnskaper utover avhandlingens tema og evnen til å formidle disse i en forelesningssituasjon. Tittel for prøveforelesning kunngjøres for ph.d.-kandidaten ti (10) virkedager før forelesningen.</article><article class="legalP" id="kapittel-4-paragraf-18-ledd-2">Emnet for forelesningen skal ikke stå i direkte forbindelse med temaet for avhandlingen. Normalt skal prøveforelesningen avholdes i forbindelse med disputas, enten dagen før eller samme dag. Dersom de to prøvene likevel bedømmes separat, kan FoU-utvalget oppnevne en egen komité for prøveforelesningen. Minst ett av bedømmelseskomiteens medlemmer skal da oppnevnes i forelesningskomiteen.</article><article class="legalP" id="kapittel-4-paragraf-18-ledd-3">Prøveforelesningen skal skje på avhandlingsspråket med mindre programutvalget godkjenner et annet språk.</article><article class="legalP" id="kapittel-4-paragraf-18-ledd-4">Bedømmelseskomiteen/forelesningskomiteen avgjør om prøveforelesningen er bestått eller ikke bestått. Det skal begrunnes dersom prøveforelesningen anbefales ikke bestått.</article><article class="legalP" id="kapittel-4-paragraf-18-ledd-5">Prøveforelesningen skal være bestått før disputas kan avholdes.</article></article><article class="legalArticle" data-lovdata-URL="LTI/forskrift/2024-06-06-969/§19-2" data-name="§19-2" id="kapittel-4-paragraf-19"><h3 class="legalArticleHeader"><span class="legalArticleValue">§ 19-2</span>. <span class="legalArticleTitle">Offentlig forsvar av avhandlingen (disputas)</span></h3><article class="legalP" id="kapittel-4-paragraf-19-ledd-1">Offentlig forsvar av avhandlingen skal finne sted etter at prøveforelesningen er avholdt og godkjent, og normalt minimum fem (5), maksimalt åtte (8) uker etter at godkjenning foreligger.</article><article class="legalP" id="kapittel-4-paragraf-19-ledd-2">Tid og sted for det offentlige forsvaret skal kunngjøres minst ti (10) arbeidsdager før det avholdes.</article><article class="legalP" id="kapittel-4-paragraf-19-ledd-3">Den komiteen som har bedømt den godkjente avhandlingen, bedømmer også det offentlige forsvaret. I særlige tilfeller kan FoU-utvalget oppnevne opponenter som ikke har vært medlemmer av komiteen.</article><article class="legalP" id="kapittel-4-paragraf-19-ledd-4">Det offentlige forsvaret skjer på avhandlingsspråket med mindre programutvalget godkjenner et annet språk.</article><article class="legalP" id="kapittel-4-paragraf-19-ledd-5">Det skal normalt være to opponenter. De to opponentene skal være medlemmer av bedømmelseskomiteen og oppnevnes av FoU-utvalget. Disputasen ledes av rektor eller den rektor bemyndiger.</article><article class="legalP" id="kapittel-4-paragraf-19-ledd-6">Den som leder disputasen, gjør rede for innlevering og bedømmelse av avhandlingen og for prøveforelesningen.</article><article class="legalP" id="kapittel-4-paragraf-19-ledd-7">Deretter presenterer doktoranden avhandlingen og gjør rede for hensikten med og resultater av den vitenskapelige undersøkelsen.</article><article class="legalP" id="kapittel-4-paragraf-19-ledd-8">Førsteopponenten innleder opposisjonen og andreopponenten avslutter opposisjonen. Før andreopponenten starter sin opposisjon, gis de øvrige tilstedeværende anledning til å kommentere ex auditorio. Disputasleder avslutter disputasen. Bedømmelseskomiteen avgir innstilling til NMH i protokoll der den bedømmer forsvaret av avhandlingen. Protokollen skal konkludere med om komiteen anbefaler at NMH tildeler graden ph.d. Dersom komiteen anbefaler at disputasen ikke godkjennes, skal det begrunnes skriftlig.</article><article class="legalP" id="kapittel-4-paragraf-19-ledd-9">Dersom bedømmelseskomiteen henstiller om det, kan programutvalget fastsette en annen oppgavefordeling mellom medlemmene i bedømmelseskomiteen enn den ovenfor nevnte ordning.</article></article><article class="legalArticle" data-lovdata-URL="LTI/forskrift/2024-06-06-969/§20" data-name="§20" id="kapittel-4-paragraf-20"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Godkjenning av doktorgradsprøve</span></h3><article class="legalP" id="kapittel-4-paragraf-20-ledd-1">Programutvalget eller den doktorgradsutvalget bemyndiger fatter vedtak om godkjenning av doktorgradsprøven på grunnlag av bedømmelseskomiteens innstilling. Dersom prøveforelesningen ikke godkjennes, må det avholdes ny prøveforelesning. Ny prøveforelesning må holdes over nytt emne og innen tre (3) måneder etter første forsøk. Ny prøveforelesning kan bare holdes én gang. Forelesningen bedømmes så vidt mulig av den samme komité som den opprinnelige.</article><article class="legalP" id="kapittel-4-paragraf-20-ledd-2">Dersom disputasen ikke godkjennes, kan ph.d.-kandidaten forsvare avhandlingen på nytt én gang. Ny disputas kan tidligst avholdes etter tre (3) måneder og bedømmes så vidt mulig av den samme komité som den opprinnelige.</article></article><article class="legalArticle" data-lovdata-URL="LTI/forskrift/2024-06-06-969/§21" data-name="§21" id="kapittel-4-paragraf-21"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Kreering og vitnemål</span></h3><article class="legalP" id="kapittel-4-paragraf-21-ledd-1">På grunnlag av godkjent opplæringsdel, avhandling og doktorgradsprøve, kreeres kandidaten til Philosophiae Doctor. Kreeringsdiplom og vitnemål utstedes av NMH. NMH fastsetter hvilke opplysninger som skal stå på diplomet og vitnemålet.</article></article></section><section class="section" data-name="delV" id="kapittel-5" data-lovdata-URL="LTI/forskrift/2024-06-06-969/KAPITTEL_5"><h2>Del V. Klage, ikrafttredelse og overgangsbestemmelser</h2><article class="legalArticle" data-lovdata-URL="LTI/forskrift/2024-06-06-969/§22" data-name="§22" id="kapittel-5-paragraf-1"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Vedlegg til vitnemål (Diploma Supplement)</span></h3><article class="legalP" id="kapittel-5-paragraf-1-ledd-1">NMH skal utstede vedlegg til vitnemålet i tråd med gjeldende retningslinjer for Diploma Supplement.</article></article><article class="legalArticle" data-lovdata-URL="LTI/forskrift/2024-06-06-969/§23" data-name="§23" id="kapittel-5-paragraf-2"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Klage</span></h3></article><article class="legalArticle" data-lovdata-URL="LTI/forskrift/2024-06-06-969/§23-1" data-name="§23-1" id="kapittel-5-paragraf-3"><h3 class="legalArticleHeader"><span class="legalArticleValue">§ 23-1</span>. <span class="legalArticleTitle">Klage over avslag på søknad om opptak, vedtak om opphør av studierett, klage over avslag på søknad om godkjenning av elementer i opplæringsdelen</span></h3><article class="legalP" id="kapittel-5-paragraf-3-ledd-1">Avslag på søknad om opptak, vedtak om opphør av studierett og klage på søknad om godkjenning av elementer i opplæringsdelen kan påklages etter reglene i forvaltningslovens § 28 flg.</article></article><article class="legalArticle" data-lovdata-URL="LTI/forskrift/2024-06-06-969/§23-2" data-name="§23-2" id="kapittel-5-paragraf-4"><h3 class="legalArticleHeader"><span class="legalArticleValue">§ 23-2</span>. <span class="legalArticleTitle">Klage over eksamen i opplæringsdelen</span></h3><article class="legalP" id="kapittel-5-paragraf-4-ledd-1">Klage knyttet til eksamener i opplæringsdelen omfattes av lov 8. mars 2024 nr. 9 om universiteter og høyskoler kapittel 11 Undervisning, eksamen, sensur, klage og vitnemål.</article></article><article class="legalArticle" data-lovdata-URL="LTI/forskrift/2024-06-06-969/§23-3" data-name="§23-3" id="kapittel-5-paragraf-5"><h3 class="legalArticleHeader"><span class="legalArticleValue">§ 23-3</span>. <span class="legalArticleTitle">Klage over avslag på søknad om bedømmelse, ikke godkjent avhandling, prøveforelesning eller forsvar</span></h3><article class="legalP" id="kapittel-5-paragraf-5-ledd-1">Avslag på søknad om å få avhandlingen bedømt og vedtak om ikke godkjent avhandling, prøveforelesning eller forsvar kan påklages etter reglene i forvaltningslovens § 28–§ 36.</article><article class="legalP" id="kapittel-5-paragraf-5-ledd-2">Dersom FoU-utvalget finner grunn til det, kan det oppnevnes enkeltpersoner eller et utvalg til å foreta en vurdering av den foretatte bedømmelsen og de kriteriene denne bygger på, eller til å foreta en ny eller supplerende sakkyndig vurdering.</article></article><article class="legalArticle" data-lovdata-URL="LTI/forskrift/2024-06-06-969/§24" data-name="§24" id="kapittel-5-paragraf-6"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Fellesgrader og cotutelle-avtaler</span></h3></article><article class="legalArticle" data-lovdata-URL="LTI/forskrift/2024-06-06-969/§24-1" data-name="§24-1" id="kapittel-5-paragraf-7"><h3 class="legalArticleHeader"><span class="legalArticleValue">§ 24-1</span>. <span class="legalArticleTitle">Fellesgrader og cotutelle-avtaler</span></h3><article class="legalP" id="kapittel-5-paragraf-7-ledd-1">NMH kan inngå samarbeid med en eller flere norske eller utenlandske institusjoner om samarbeid i form av fellesgrader eller cotutelle-avtaler.</article></article><article class="legalArticle" data-lovdata-URL="LTI/forskrift/2024-06-06-969/§24-2" data-name="§24-2" id="kapittel-5-paragraf-8"><h3 class="legalArticleHeader"><span class="legalArticleValue">§ 24-2</span>. <span class="legalArticleTitle">Fellesgrader</span></h3><article class="legalP" id="kapittel-5-paragraf-8-ledd-1">Med fellesgrader menes et samarbeid mellom flere institusjoner, der alle i fellesskap har ansvar for opptak, veiledning, gradstildeling og annet som er beskrevet i disse anbefalte forskriftene. Samarbeidet organiseres normalt i et konsortium og reguleres i avtale mellom konsortiedeltakerne.</article><article class="legalP" id="kapittel-5-paragraf-8-ledd-2">For fullført fellesgrad utstedes felles vitnemål i form av: a) et vitnemålsdokument utstedt av alle konsortiemedlemmene, b) et vitnemål fra hver av konsortiedeltakerne, eller en kombinasjon av a) og b). Fellesgrader skal normalt bare inngås dersom det fra før er et etablert stabilt faglig samarbeid mellom NMH og minst en av de andre konsortiedeltakerne. NMH vedtar nærmere retningslinjer for fellesgradssamarbeid, herunder mal for samarbeidsavtaler jf. første ledd.</article></article><article class="legalArticle" data-lovdata-URL="LTI/forskrift/2024-06-06-969/§24-3" data-name="§24-3" id="kapittel-5-paragraf-9"><h3 class="legalArticleHeader"><span class="legalArticleValue">§ 24-3</span>. <span class="legalArticleTitle">Cotutelle-avtaler</span></h3><article class="legalP" id="kapittel-5-paragraf-9-ledd-1">Med cotutelle-avtaler menes felles veiledning av ph.d.-kandidater og samarbeid om utdanning av ph.d.-kandidater.</article></article><article class="legalArticle" data-lovdata-URL="LTI/forskrift/2024-06-06-969/§24-4" data-name="§24-4" id="kapittel-5-paragraf-10"><h3 class="legalArticleHeader"><span class="legalArticleValue">§ 24-4</span>. <span class="legalArticleTitle">Krav ved fellesgrader og cotutelle</span></h3><article class="legalP" id="kapittel-5-paragraf-10-ledd-1">Kvalifikasjonskrav for opptak, krav om at avhandlingen skal være offentlig tilgjengelig, krav om offentlig disputas med en habil bedømmelseskomité kan ikke fravikes.</article></article><article class="legalArticle" data-lovdata-URL="LTI/forskrift/2024-06-06-969/§25" data-name="§25" id="kapittel-5-paragraf-11"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-11-ledd-1">Denne forskriften trer i kraft 1. august 2024. Fra samme tidspunkt oppheves forskrift 24. oktober 2014 nr. 1339 for graden philosophiae doctor (ph.d.) ved Norges musikkhøgskole.</article></article></section></main></body></html>