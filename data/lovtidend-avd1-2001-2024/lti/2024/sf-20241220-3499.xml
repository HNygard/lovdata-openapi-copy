<!DOCTYPE html><html lang="nb"><head><title>Forskrift om endring i produktforskriften kapittel 2b</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-12-20-3499</dd><dt class="dokid">DokumentID</dt><dd class="dokid">LTI/forskrift/2024-12-20-3499</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Hav- og forurensningsavdelingen</li></ul></dd><dt class="dateInForce">I kraft fra</dt><dd class="dateInForce">2024-12-20</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-06-01-922</li></ul></dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§4</li><li>lov/1976-06-11-79/§12a</li><li>forskrift/1977-08-05-2</li><li>forskrift/1990-09-07-730</li><li>lov/2024-06-25-69/§4</li><li>lov/2024-06-25-69/§14</li><li>forskrift/2024-12-20-3500</li></ul></dd><dt class="dateOfPublication">Kunngjort</dt><dd class="dateOfPublication">2024-12-30 17:40</dd><dt class="journalNumber">Journalnummer</dt><dd class="journalNumber">2024-1674</dd><dt class="titleShort">Korttittel</dt><dd class="titleShort">Endr. i produktforskriften</dd><dt class="title">Tittel</dt><dd class="title">Forskrift om endring i produktforskriften kapittel 2b</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 20. desember 2024 med hjemmel i lov 11. juni 1976 nr. 79 om kontroll med produkter og forbrukertjenester (produktkontrolloven) § 4 og § 12a første ledd bokstav e, jf. forskrift 5. august 1977 nr. 2 om gjennomføring av lov om kontroll med produkter og forbrukertjenester og delegeringsvedtak 7. september 1990 nr. 730, og lov 25. juni 2024 nr. 69 om bærekraftige produkter og verdikjeder (bærekraftige produkter-loven) § 4 og § 14 første ledd bokstav a, jf. delegeringsvedtak 20. desember 2024 nr. 3500. <br /> <strong>EØS-henvisninger:</strong> EØS-avtalen vedlegg II kap. XVII nr. 9d (direktiv (EU) 2019/904).</dd><dt class="refid">RefID</dt><dd class="refid">forskrift/2024-12-20-3499</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i produktforskriften kapittel 2b<ul class="tocSubUl"><li>I<ul class="tocSubUl"><li>§ 2b-6. Krav om at korker og lokk skal sitte fast</li><li>§ 2b-7. Krav til andel materialgjenvunnet plast i drikkeflasker av plast til engangsbruk</li><li>§ 2b-8. Overtredelsesgebyr</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-12-20-3499" id="dokument"><h1>Forskrift om endring i produktforskriften kapittel 2b</h1><section class="section" data-name="kapI" id="kapittel-1" data-lovdata-URL="LTI/forskrift/2024-12-20-3499/KAPITTEL_1"><h2 data-text-align="center">I</h2><article class="defaultP">I forskrift 1. juni 2004 nr. 922 om begrensning i bruk av helse- og miljøfarlige kjemikalier og andre produkter (produktforskriften) gjøres følgende endringer:</article> <article class="defaultP" margin-top="true">Ny § 2b-6 skal lyde:</article><article class="futureLegalArticle" data-name="§2b-6" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2b-6</span>. <span class="legalArticleTitle">Krav om at korker og lokk skal sitte fast</span></span><article class="legalP" id="kapittel-1-foreslåttparagraf-1-ledd-1">En drikkevarebeholder til engangsbruk som er laget helt eller delvis av plast som rommer opp til tre liter væske og har kork eller lokk av plast, kan bare bringes i omsetning hvis korken eller lokket sitter fast i beholderen i hele perioden produktet er ment å brukes. Korkene og lokkenes feste må oppfylle Den europeiske standardiseringsorganisasjonens harmoniserte standarder for testmetoder og krav for å vise at korker og lokk blir sittende fast på drikkevarebeholdere (EN 17665:2022+A1:2023).</article><article class="legalP" id="kapittel-1-foreslåttparagraf-1-ledd-2">Første ledd gjelder ikke for:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">drikkevarebeholdere av glass eller metall med korker eller lokk av plast,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">drikkevarebeholdere som er ment for og blir brukt til flytende næringsmidler til spesielle medisinske formål, som er definert i artikkel 2 bokstav g) i forordning (EU) nr. 609/2013, jf. forskrift 10. januar 2014 nr. 21 om næringsmidler til særskilte grupper § 1.</article></article></li></ul></article><article class="legalP" id="kapittel-1-foreslåttparagraf-1-ledd-3">Korker og lokk av metall med plastforsegling skal ikke anses for å være framstilt av plast.</article><article class="legalP" id="kapittel-1-foreslåttparagraf-1-ledd-4">Den som bringer i omsetning drikkevarebeholdere omfattet av denne bestemmelsen, skal kunne dokumentere skriftlig at den europeiske standarden nevnt i første ledd er oppfylt.</article></article> <article class="defaultP" margin-top="true">Ny § 2b-7 skal lyde:</article><article class="futureLegalArticle" data-name="§2b-7" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2b-7</span>. <span class="legalArticleTitle">Krav til andel materialgjenvunnet plast i drikkeflasker av plast til engangsbruk</span></span><article class="legalP" id="kapittel-1-foreslåttparagraf-2-ledd-1">Fra 1. januar 2025 skal den som bringer i omsetning drikkeflasker av plast til engangsbruk som rommer opp til tre liter væske og er framstilt fra polyetylentereftalat (PET) som hovedkomponent, sørge for at flaskene inneholder minst 25&#xa0;% materialgjenvunnet plast. Dette kravet gjelder likevel ikke for den som bringer i omsetning mindre enn 1000 kg slike flasker i løpet av kalenderåret, beregnet på grunnlag av flaskenes samlede vekt uten drikke.</article><article class="legalP" id="kapittel-1-foreslåttparagraf-2-ledd-2">Fra 1. januar 2030 skal den som bringer i omsetning drikkeflasker av plast til engangsbruk som rommer opp til tre liter væske, sørge for at flaskene inneholder minst 30&#xa0;% materialgjenvunnet plast.</article><article class="legalP" id="kapittel-1-foreslåttparagraf-2-ledd-3">Flaskens kork eller lokk regnes som del av flasken etter første og annet ledd.</article><article class="legalP" id="kapittel-1-foreslåttparagraf-2-ledd-4">Kravene i første og annet ledd kan oppfylles enten ved at hver enkelt drikkeflaske, eller den samlede mengden drikkeflasker som bringes i omsetning i ett kalenderår, inneholder minst den angitte andelen materialgjenvunnet plast.</article><article class="legalP" id="kapittel-1-foreslåttparagraf-2-ledd-5">Første og annet ledd gjelder ikke for:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-5-punkt-1"><article class="legalP" id="kapittel-1-foreslåttparagraf-2-ledd-5-punkt-1-ledd-1">drikkeflasker av glass eller metall med korker eller lokk av plast,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-5-punkt-2"><article class="legalP" id="kapittel-1-foreslåttparagraf-2-ledd-5-punkt-2-ledd-1">drikkeflasker som er ment for og blir brukt til flytende næringsmidler til spesielle medisinske formål som er definert i artikkel 2 bokstav g) i forordning (EU) nr. 609/2013, jf. forskrift 10. januar 2014 nr. 21 om næringsmidler til særskilte grupper § 1.</article></article></li></ul></article><article class="legalP" id="kapittel-1-foreslåttparagraf-2-ledd-6">Den som skal oppfylle krav etter første til fjerde ledd, må utarbeide en årlig rapport på oppfyllelse av kravene til sitt godkjente retursystem for drikkevareemballasje, jf. avfallsforskriften kapittel 6, eller returselskap for emballasje, jf. avfallsforskriften kapittel 7.</article></article> <article class="defaultP" margin-top="true">Ny § 2b-8 skal lyde:</article><article class="futureLegalArticle" data-name="§2b-8" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 2b-8</span>. <span class="legalArticleTitle">Overtredelsesgebyr</span></span><article class="legalP" id="kapittel-1-foreslåttparagraf-3-ledd-1">Miljødirektoratet kan ved overtredelse av § 2b-3, § 2b-4, § 2b-5 første ledd, § 2b-6 eller § 2b-7 ilegge den ansvarlige for overtredelsen et overtredelsesgebyr.</article><article class="legalP" id="kapittel-1-foreslåttparagraf-3-ledd-2">For ileggelse av overtredelsesgebyr gjelder bestemmelsene i kapittel 6b.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2024-12-20-3499/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>