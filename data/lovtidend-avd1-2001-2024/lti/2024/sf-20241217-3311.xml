<!DOCTYPE html><html lang="nb"><head><title>Forskrift om endring i forskrift om engangsavgift på motorvogner</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-12-17-3311</dd><dt class="dokid">DokumentID</dt><dd class="dokid">LTI/forskrift/2024-12-17-3311</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattelovavdelingen</li></ul></dd><dt class="dateInForce">I kraft fra</dt><dd class="dateInForce">2025-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-03-19-268</li></ul></dd><dt class="basedOn">Hjemmel</dt><dd class="basedOn"><ul><li>lov/1959-06-19-2</li><li>null</li></ul></dd><dt class="dateOfPublication">Kunngjort</dt><dd class="dateOfPublication">2024-12-20 16:20</dd><dt class="journalNumber">Journalnummer</dt><dd class="journalNumber">2024-1596</dd><dt class="title">Tittel</dt><dd class="title">Forskrift om endring i forskrift om engangsavgift på motorvogner</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 17. desember 2024 med hjemmel i lov 19. juni 1959 nr. 2 om avgifter vedrørende motorkjøretøyer og båter (motorkjøretøy- og båtavgiftsloven) og til gjennomføring av Stortingets vedtak om engangsavgift på motorvogner mv.</dd><dt class="refid">RefID</dt><dd class="refid">forskrift/2024-12-17-3311</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om engangsavgift på motorvogner<ul class="tocSubUl"><li>I<ul class="tocSubUl"><li>§ 4-9. Amatørbygde kjøretøy</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-12-17-3311" id="dokument"><h1>Forskrift om endring i forskrift om engangsavgift på motorvogner</h1><section class="section" data-name="kapI" id="kapittel-1" data-lovdata-URL="LTI/forskrift/2024-12-17-3311/KAPITTEL_1"><h2 data-text-align="center">I</h2><article class="defaultP">I forskrift 19. mars 2001 nr. 268 om engangsavgift på motorvogner gjøres følgende endringer:</article> <article class="defaultP" margin-top="true">§ 1-1 første ledd skal lyde:</article><article class="legalP" id="kapittel-1-ledd-1">Forskriften her gjelder beregning og kontroll av engangsavgift for motorvogner som er avgiftspliktige etter Stortingets vedtak om engangsavgift på motorvogner mv.</article> <article class="defaultP" margin-top="true">§ 3-4 tredje ledd første punktum skal lyde:</article><article class="legalP" id="kapittel-1-ledd-2">I engangsavgiften som fastsettes etter Stortingets vedtak om engangsavgift mv. § 2 og § 3, gjøres fradrag for det forholdstall som fremkommer ved å sammenholde motorvognens verdi som ny her i landet (inflasjonsjustert historisk nybilpris) med verdien motorvognen har som brukt.</article> <article class="defaultP" margin-top="true">§ 4-1 første ledd første punktum skal lyde:</article><article class="legalP" id="kapittel-1-ledd-3">Ambulanser er fritatt for avgift etter Stortingets vedtak om engangsavgift på motorvogner mv. § 8 bokstav f.</article> <article class="defaultP" margin-top="true">§ 4-2 første ledd første punktum skal lyde:</article><article class="legalP" id="kapittel-1-ledd-4">Begravelseskjøretøy er fritatt for avgift etter Stortingets vedtak om engangsavgift på motorvogner mv. § 8 bokstav g.</article> <article class="defaultP" margin-top="true">§ 4-3 første ledd skal lyde:</article><article class="legalP" id="kapittel-1-ledd-5">Beltemotorsykkel som ved første gangs registrering her i landet blir registrert på humanitær institusjon som skal nytte motorvognen i ambulansetjeneste, er fritatt for avgift etter Stortingets vedtak om engangsavgift på motorvogner mv. § 8 bokstav h.</article> <article class="defaultP" margin-top="true">§ 4-4 første ledd første punktum skal lyde:</article><article class="legalP" id="kapittel-1-ledd-6">Spesialutrustede motorvogner til bruk for brannvesenet er fritatt for avgift etter Stortingets vedtak om engangsavgift på motorvogner mv. § 8 bokstav m.</article> <article class="defaultP" margin-top="true">§ 4-5 første ledd skal lyde:</article><article class="legalP" id="kapittel-1-ledd-7">Drosje tilpasset transport av rullestolbrukere er fritatt for avgift etter Stortingets vedtak om engangsavgift på motorvogner mv. § 8 bokstav p.</article> <article class="defaultP" margin-top="true">§ 4-6 første ledd skal lyde:</article><article class="legalP" id="kapittel-1-ledd-8">Motorvogn som er fritatt for avgift etter Stortingets vedtak om engangsavgift på motorvogner mv. § 8 bokstav d, f, g, h, i, l, m og p, kan avgiftsfritt omregistreres til annet bruk innen samme avgiftsgruppe etter tre år regnet fra første gangs registrering.</article> <article class="defaultP" margin-top="true">§ 4-6 tredje ledd første punktum skal lyde:</article><article class="legalP" id="kapittel-1-ledd-9">For motorvogn som er fritatt for avgift etter Stortingets vedtak om engangsavgift på motorvogner mv. § 8, og ikke omfattes av første ledd i paragrafen her, skal det betales avgift etter reglene i kapittel III dersom betingelsene for avgiftsfrihet ikke lenger er oppfylt.</article> <article class="defaultP" margin-top="true">§ 4-6 fjerde ledd skal lyde:</article><article class="legalP" id="kapittel-1-ledd-10">Dersom motorvogn som omfattes av Stortingets vedtak om engangsavgift på motorvogner mv. § 3 første ledd bokstav k (avgiftsgruppe k), tas ut av drosjevirksomhet innen tre år regnet fra første gangs registrering skal det betales tillegg i engangsavgiften etter reglene i annet ledd.</article> <article class="defaultP" margin-top="true">§ 4-7 første ledd første punktum skal lyde:</article><article class="legalP" id="kapittel-1-ledd-11">Motorvogner som innføres som arvegods er fritatt for avgift etter Stortingets vedtak om engangsavgift på motorvogner mv. § 8 bokstav j.</article> <article class="defaultP" margin-top="true">§ 4-8 første ledd første punktum skal lyde:</article><article class="legalP" id="kapittel-1-ledd-12">Motorvogner som innføres til midlertidig bruk er fritatt for avgift etter Stortingets vedtak om engangsavgift på motorvogner mv. § 8 bokstav k.</article> <article class="defaultP" margin-top="true">§ 4-9 skal lyde:</article><article class="futureLegalArticle" data-name="§4-9" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4-9</span>. <span class="legalArticleTitle">Amatørbygde kjøretøy</span></span><article class="legalP" id="kapittel-1-foreslåttparagraf-1-ledd-1">Amatørbygde motorvogner er fritatt for avgift etter Stortingets vedtak om engangsavgift på motorvogner mv. § 8 bokstav n. Det er et vilkår for fritak at motorvognen fremstilles, godkjennes og registreres i medhold av forskrift 10. oktober 2013 nr. 1217 om godkjenning og registrering av amatørbygde kjøretøy.</article></article> <article class="defaultP" margin-top="true">§ 4-10 første ledd skal lyde:</article><article class="legalP" id="kapittel-1-ledd-13">Motorsykler og beltemotorsykler som skal benyttes i reindriftsnæringen er fritatt for avgift etter Stortingets vedtak om engangsavgift på motorvogner mv. § 8 bokstav o.</article></section><section class="section" data-name="kapII" id="kapittel-2" data-lovdata-URL="LTI/forskrift/2024-12-17-3311/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2025.</article></section></main></body></html>