<!DOCTYPE html><html lang="nb"><head><title>Forskrift om endring i forskrift om sikkerhet og beredskap i kraftforsyningen (kraftberedskapsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-12-18-3273</dd><dt class="dokid">DokumentID</dt><dd class="dokid">LTI/forskrift/2024-12-18-3273</dd><dt class="ministry">Departement</dt><dd class="ministry"><ul><li>Energidepartementet</li></ul></dd><dt class="subunit">Etat</dt><dd class="subunit"><ul><li>Norges vassdrags- og energidirektorat</li></ul></dd><dt class="dateInForce">I kraft fra</dt><dd class="dateInForce">2025-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2012-12-07-1157</li></ul></dd><dt class="basedOn">Hjemmel</dt><dd class="basedOn"><ul><li>lov/1990-06-29-50/§9-1</li><li>lov/1990-06-29-50/§9-2</li><li>lov/1990-06-29-50/§9-3</li><li>lov/1990-06-29-50/§10-6</li><li>forskrift/1990-12-07-959/§9-1</li></ul></dd><dt class="dateOfPublication">Kunngjort</dt><dd class="dateOfPublication">2024-12-19 18:30</dd><dt class="journalNumber">Journalnummer</dt><dd class="journalNumber">2024-1565</dd><dt class="titleShort">Korttittel</dt><dd class="titleShort">Endr. i kraftberedskapsforskriften</dd><dt class="title">Tittel</dt><dd class="title">Forskrift om endring i forskrift om sikkerhet og beredskap i kraftforsyningen (kraftberedskapsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Norges vassdrags- og energidirektorat 18. desember 2024 med hjemmel i lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energiloven) § 9-1, § 9-2, § 9-3 og § 10-6 og forskrift 7. desember 1990 nr. 959 om produksjon, omforming, overføring, omsetning, fordeling og bruk av energi m.m. (energilovforskriften) § 9-1</dd><dt class="refid">RefID</dt><dd class="refid">forskrift/2024-12-18-3273</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om sikkerhet og beredskap i kraftforsyningen (kraftberedskapsforskriften)<ul class="tocSubUl"><li>I<ul class="tocSubUl"><li>§ 2-3. Risikovurdering</li><li>§ 2-7. Øvelser:</li><li>§ 2-8. Informasjonsberedskap</li><li>§ 2-9. Evaluering</li><li>§ 3-5. Fritaksordninger</li><li>§ 4-3. Drift i ekstraordinære situasjoner</li><li>§ 5-8. Vurdering</li><li>§ 8-10. Overgangsregler for kraftsensitiv informasjon</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-12-18-3273" id="dokument"><h1>Forskrift om endring i forskrift om sikkerhet og beredskap i kraftforsyningen (kraftberedskapsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2024-12-18-3273/KAPITTEL_1"><h2 data-text-align="center">I</h2><article class="defaultP">I forskrift 7. desember 2012 nr. 1157 om sikkerhet og beredskap i kraftforsyningen (kraftberedskapsforskriften) gjøres følgende endringer:</article> <article class="defaultP" margin-top="true">§ 2-3 skal lyde:</article><article class="futureLegalArticle" data-name="§2-3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-3</span>. <span class="legalArticleTitle">Risikovurdering</span></span><article class="legalP" id="kapittel-1-foreslåttparagraf-1-ledd-1">KBO-enheter skal gjennomføre risikovurderinger knyttet til ekstraordinære forhold. Vurderingene skal ha et slikt omfang at KBO-enheten kan identifisere risiko og sårbarhet ved alle funksjoner, anlegg og tiltak av betydning for å oppfylle kravene i forskriften. Vurderingene skal minimum gjennomgås årlig og oppdateres ved behov.</article></article> <article class="defaultP" margin-top="true">§ 2-7 skal lyde:</article><article class="futureLegalArticle" data-name="§2-7" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2-7</span>. <span class="legalArticleTitle">Øvelser:</span></span><article class="legalP" id="kapittel-1-foreslåttparagraf-2-ledd-1">KBO-enheter skal gjennomføre øvelser med slikt innhold og omfang at KBO-enheten vedlikeholder og utvikler sin kompetanse til å håndtere alle aktuelle ekstraordinære situasjoner. KBO-enheter skal ha en flerårig øvelsesplan og gjennomføre minimum én årlig øvelse.</article></article> <article class="defaultP" margin-top="true">§ 2-8 skal lyde:</article><article class="futureLegalArticle" data-name="§2-8" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 2-8</span>. <span class="legalArticleTitle">Informasjonsberedskap</span></span><article class="legalP" id="kapittel-1-foreslåttparagraf-3-ledd-1">KBO-enheter skal ha en informasjonsplan og en effektiv informasjonsberedskap i ekstraordinære situasjoner. Dette skal blant annet omfatte informasjon internt i KBO-enheten, til berørte myndigheter, samfunnskritiske virksomheter, andre relevante KBO-enheter, publikum og media, samt råd til kunder. Informasjonsplanen skal inngå som del av beredskapsplanverket, øves jevnlig og evalueres.</article></article> <article class="defaultP" margin-top="true">§ 2-9 skal lyde:</article><article class="futureLegalArticle" data-name="§2-9" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 2-9</span>. <span class="legalArticleTitle">Evaluering</span></span><article class="legalP" id="kapittel-1-foreslåttparagraf-4-ledd-1">KBO-enheter skal etter ekstraordinære situasjoner og øvelser gjennomføre en evaluering. Evalueringen skal brukes som grunnlag for at KBO-enhetens beredskapskompetanse utvikles, at risikovurderinger og beredskapsplaner oppdateres, og at det gjennomføres konkrete beredskapstiltak for anlegg, drift, gjenoppretting og øvrige tiltak som oppfyller kravene i denne forskriften.</article></article> <article class="defaultP" margin-top="true">§ 3-5 skal lyde:</article><article class="futureLegalArticle" data-name="§3-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 3-5</span>. <span class="legalArticleTitle">Fritaksordninger</span></span><article class="legalP" id="kapittel-1-foreslåttparagraf-5-ledd-1">Etter søknad fra en KBO-enhet kan personell som er viktig for å opprettholde driften av kraftforsyningen i krig, få utsettelse eller fritak for fremmøte i Forsvaret ved mobilisering. Etter søknad fra en KBO-enhet kan slikt personell også få fritak for tjeneste i sivilforsvaret. Personell i KBO som er gitt utsettelse eller fritak for annen beredskapstjeneste får tjenesteplikt i KBO.</article></article> <article class="defaultP" margin-top="true">§ 4-3 skal lyde:</article><article class="futureLegalArticle" data-name="§4-3" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 4-3</span>. <span class="legalArticleTitle">Drift i ekstraordinære situasjoner</span></span><article class="legalP" id="kapittel-1-foreslåttparagraf-6-ledd-1">KBO-enheter skal ha en informasjonsplan og en effektiv informasjonsberedskap i ekstraordinære situasjoner. Dette skal blant annet omfatte informasjon internt i KBO-enheten, til berørte myndigheter, samfunnskritiske virksomheter, andre relevante KBO-enheter, publikum og media, samt råd til kunder. Informasjonsplanen skal inngå som del av beredskapsplanverket, øves jevnlig og evalueres.</article></article> <article class="defaultP" margin-top="true">§ 4-4 fjerde ledd skal lyde:</article><article class="legalP" id="kapittel-1-ledd-1">Materiell- og utstyrsbehovet kan dekkes ved at KBO-enheten enten har dette selv, eller sikrer tilgang fra andre. Materiell og utstyr skal holdes i forsvarlig stand og være tilgjengelig for KBO-enheten i ekstraordinære situasjoner.</article> <article class="defaultP" margin-top="true">§ 5-8 skal lyde:</article><article class="futureLegalArticle" data-name="§5-8" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 5-8</span>. <span class="legalArticleTitle">Vurdering</span></span><article class="legalP" id="kapittel-1-foreslåttparagraf-7-ledd-1">Virksomheter som eier eller driver kraftforsyningsanlegg hvor politi eller forsvar planlegger bruk av sikringsstyrker, skal samarbeide med disse om planlegging, tilrettelegging og gjennomføring av sikring.</article></article> <article class="defaultP" margin-top="true">§ 6-2 annet ledd skal lyde:</article><article class="legalP" id="kapittel-1-ledd-2">Med kraftsensitiv informasjon menes konkrete og detaljerte opplysninger om kraftforsyningen, herunder klassifiserte anlegg og system, som kan utnyttes til å skade kraftforsyningen eller svekke kraftforsyningens evne til å håndtere ekstraordinære situasjoner, som for eksempel:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">informasjon om systemer som ivaretar driftskontrollfunksjoner for klassifiserte anlegg.</article></article></li><li data-li-identifier="b." data-name="b."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">fremstilling av hele eller deler av kraftsystemet, herunder fremstillinger som viser eller beskriver enkeltkomponenter eller sammenkoblinger i klassifiserte anlegg.</article></article></li><li data-li-identifier="c." data-name="c."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">detaljert informasjon om klassifiserte transformator-, koblings-, og omformerstasjoner som anleggets klasse, informasjon om komponentene i stasjonen, beskrivelse av tiltak mot bevisst skadeverk og innvendige bygningstegninger. Dette inkluderer driftsmerking, antall, ytelse og omsetningsforhold på transformatorer, funksjon på bygg.</article></article></li><li data-li-identifier="d." data-name="d."><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">oversikt over forsyning av kraft og fjernvarme til eiendommer, bygg og anlegg som understøtter viktige samfunnsfunksjoner.</article></article></li><li data-li-identifier="e." data-name="e."><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">nøyaktig kartfesting av flere jordkabeltraseer samlet innenfor et større område. Nøyaktig kartfesting av fjernvarmerør, unntatt hovedrørnettet, tilknyttet varmesentraler i klasse 2.</article></article></li><li data-li-identifier="f." data-name="f."><article class="listArticle" id="kapittel-1-ledd-2-punkt-6"><article class="legalP" id="kapittel-1-ledd-2-punkt-6-ledd-1">forebyggende sikkerhetstiltak mot bevisst skadeverk.</article></article></li><li data-li-identifier="g." data-name="g."><article class="listArticle" id="kapittel-1-ledd-2-punkt-7"><article class="legalP" id="kapittel-1-ledd-2-punkt-7-ledd-1">lokalisering av reservedriftssentraler og andre beredskapsanlegg.</article></article></li><li data-li-identifier="h." data-name="h."><article class="listArticle" id="kapittel-1-ledd-2-punkt-8"><article class="legalP" id="kapittel-1-ledd-2-punkt-8-ledd-1">informasjon som beskriver eller avdekker sårbarheter i kraftforsyningen eller klassifiserte anlegg.</article></article></li><li data-li-identifier="i." data-name="i."><article class="listArticle" id="kapittel-1-ledd-2-punkt-9"><article class="legalP" id="kapittel-1-ledd-2-punkt-9-ledd-1">beredskapsplaner for å håndtere hendelser i kraftforsyningen.</article></article></li><li data-li-identifier="j." data-name="j."><article class="listArticle" id="kapittel-1-ledd-2-punkt-10"><article class="legalP" id="kapittel-1-ledd-2-punkt-10-ledd-1">oversikt over reservemateriell, reserveløsninger eller reparasjonsberedskap.</article></article></li></ul></article> <article class="defaultP" margin-top="true">§ 7-9 annet ledd skal lyde:</article><article class="legalP" id="kapittel-1-ledd-3">Virksomhetens risikovurdering skal ligge til grunn for valg av bemanningens størrelse samt omfang av ordninger for påkalling av ekstra personell ved behov, jf. § 2-3 og § 5-8.</article> <article class="defaultP" margin-top="true">§ 7-14 første ledd bokstav k skal lyde:<ul class="defaultList"><li data-li-identifier="k." data-name="k."><article class="listArticle" id="kapittel-1-ledd-3-punkt-1"><span class="miscHeadline"><i>krav til leverandør</i></span><article class="legalP" id="kapittel-1-ledd-3-punkt-1-ledd-1">For leveranser til driftskontrollsystemer tillates kun leverandører fra land som er medlem i EFTA, EU eller NATO. En leveranse omfatter levering av utstyr, komponenter, programvare, data, programmeringstjenester, oppdateringer, feilretting, service og vedlikehold.</article></article></li></ul></article> <article class="defaultP" margin-top="true">§ 7-15 bokstav a første og annet ledd skal lyde<ul class="defaultList"><li class="consolidationElement"><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">Virksomheter skal ha reservedriftssentral som skal plasseres i sikker avstand til ordinær driftssentral, slik at ikke samme hendelse kan ramme begge.</article><article class="legalP" id="kapittel-1-ledd-3-punkt-2-ledd-2">Reservedriftssentral skal til enhver tid være klar til bruk og være utstyrt slik at den kan fungere helt uavhengig av ordinær driftssentral og kunne ivareta alle driftskontrollfunksjoner,</article></article></li></ul></article> <article class="defaultP" margin-top="true">Ny § 8-10 skal lyde:</article><article class="futureLegalArticle" data-name="§8-10" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 8-10</span>. <span class="legalArticleTitle">Overgangsregler for kraftsensitiv informasjon</span></span><article class="legalP" id="kapittel-1-foreslåttparagraf-8-ledd-1">For informasjon som er omfattet av § 6-2 annet ledd og som er gjort allment tilgjengelig før 1. januar 2025, gjelder endringsbestemmelsen § 6-2 fra 1. januar 2026.</article></article> <article class="defaultP" margin-top="true">Vedlegg 1 punkt 1.1.5 oppheves.</article> <article class="defaultP" margin-top="true">Vedlegg 1 punkt 1.3.1 skal lyde:</article><article class="legalP" id="kapittel-1-ledd-4">På grunnlag av risikovurderinger skal selskapet sørge for å iverksette nødvendige sikrings- og beredskapstiltak ut fra stedlige forhold og samfunnsmessige betydning.</article> <article class="defaultP" margin-top="true">Vedlegg 2 punkt 2.5.1 skal lyde:</article><article class="legalP" id="kapittel-1-ledd-5">På grunnlag av risikovurderinger skal selskapet sørge for å iverksette nødvendige sikrings- og beredskapstiltak ut fra stedlige forhold og samfunnsmessige betydning.</article> <article class="defaultP" margin-top="true">Vedlegg 3 punkt 3.2.9 skal lyde:</article><article class="legalP" id="kapittel-1-ledd-6">Anlegget skal ha et elektrisk og fysisk dublert system for egen stasjonsstrøm med nødstrøm som har tilstrekkelig kapasitet, kvalitet og utholdenhet. Herunder skal alle systemer som er nødvendige for driften av stasjonen forsynes fra to helt uavhengige og separerte strømkurser-/systemer. Nødstrømsystemet skal bestå av minst to uavhengige og separate nødstrømdelsystemer. Hvert delsystem skal ha batteribank og avbruddsfri strømforsyning som minimum har en samlet driftstid på minst seks timer. Det skal være installert et stasjonært nødstrømsaggregat med tilstrekkelig kapasitet og kvalitet, automatisk oppstart ved strømbrudd og minst tre døgns selvstendig driftstid. Et mobilt nødstrømsaggregat må raskt kunne kobles til dersom det stasjonære aggregatet skulle svikte. Nødstrømsystemet skal tåle de maksimalbelastninger det kan bli utsatt for, herunder hjelpesystemer som nødvendig belysning, kjøling av nødvendig utstyr og liknende.</article> <article class="defaultP" margin-top="true">Vedlegg 3 punkt 3.3.6 skal lyde:</article><article class="legalP" id="kapittel-1-ledd-7">Anlegget skal ha et elektrisk og fysisk dublert system for egen stasjonsstrøm med nødstrøm som har tilstrekkelig kapasitet, kvalitet og utholdenhet. Herunder skal alle systemer som er nødvendige for driften av stasjonen, forsynes fra to uavhengige og separerte strømkurser-/systemer. Nødstrømsystemet skal bestå av minst to uavhengige og separate nødstrømsdelsystemer. Hvert delsystem skal ha batteribank og avbruddsfri strømforsyning, som minimum har en samlet driftstid på minst seks timer. Stasjonen skal være utstyrt med en stasjonær selvdrevet anordning for stasjonsstrøm (nødstrømsaggregat, hjelpegenerator eller lignende) med tilstrekkelig kapasitet og kvalitet, automatisk oppstart ved strømbrudd og minst tre døgns selvstendig driftstid. Et mobilt nødstrømsaggregat må raskt kunne kobles til dersom den stasjonære anordning skulle svikte. Nødstrømsystemet skal tåle de maksimalbelastninger det kan bli utsatt for, herunder hjelpesystemer som nødvendig belysning, kjøling og lignende.</article> <article class="defaultP" margin-top="true">Vedlegg 3 punkt 3.3.7 skal lyde:</article><article class="legalP" id="kapittel-1-ledd-8">Dublering etter punkt 3.3.5 og 3.3.6 skal så langt mulig utføres ved elektronisk, elektrisk og fysisk.</article> <article class="defaultP" margin-top="true">Vedlegg 3 punkt 3.4.1.6 skal lyde:</article><article class="legalP" id="kapittel-1-ledd-9">Anlegget skal ha et elektrisk og fysisk dublert system for egen stasjonsstrøm med nødstrøm som har tilstrekkelig kapasitet, kvalitet og utholdenhet. Herunder skal alle systemer som er nødvendige for driften av stasjonen forsynes fra to helt uavhengige og separerte strømkurser-/ systemer. Nødstrømsystemet skal bestå av minst to uavhengige og separate nødstrømdelsystemer. Hvert delsystem skal ha batteribank og avbruddsfri strømforsyning som minimum har en samlet driftstid på minst seks timer. Det skal være installert et stasjonært nødstrømsaggregat med tilstrekkelig kapasitet og kvalitet, automatisk oppstart ved strømbrudd og minst tre døgns selvstendig driftstid. Et mobilt nødstrømsaggregat må raskt kunne kobles til dersom det stasjonære aggregatet skulle svikte. Nødstrømsystemet skal tåle de maksimalbelastninger det kan bli utsatt for, herunder hjelpesystemer som nødvendig belysning, kjøling av nødvendig utstyr og liknende.</article> <article class="defaultP" margin-top="true">Vedlegg 3 punkt 3.4.1.7 skal lyde:</article><article class="legalP" id="kapittel-1-ledd-10">Dublering etter punkt 3.3.5 og 3.3.6 skal så langt mulig utføres ved elektronisk, elektrisk og fysisk.</article> <article class="defaultP" margin-top="true">Vedlegg 3 punkt 3.4.2.1 skal lyde:</article><article class="legalP" id="kapittel-1-ledd-11">Sambandsanlegg regnes normalt som en del av det driftskontrollsystem de inngår i.</article> <article class="defaultP" margin-top="true">Eksisterende punkt 3.4.2.1 blir punkt 3.4.2.2, punkt 3.4.2.2 blir punkt 3.4.2.3, punkt 3.4.2.3 blir punkt 3.4.2.4 og punkt 3.4.2.4 blir nytt punkt 3.4.2.5.</article> <article class="defaultP" margin-top="true">Vedlegg 3 punkt 3.5.1 skal lyde:</article><article class="legalP" id="kapittel-1-ledd-12">På grunnlag av risikovurderinger skal selskapet sørge for å iverksette nødvendige sikrings- og beredskapstiltak ut fra stedlige forhold og samfunnsmessige betydning.</article></section><section class="section" data-name="kapII" id="kapittel-2" data-lovdata-URL="LTI/forskrift/2024-12-18-3273/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft fra 1. januar 2025.</article></section></main></body></html>