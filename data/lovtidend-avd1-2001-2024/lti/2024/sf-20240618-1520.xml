<!DOCTYPE html><html lang="nb"><head><title>Forskrift om endring i forskrift om studier og eksamener ved Universitetet i Oslo</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-06-18-1520</dd><dt class="dokid">DokumentID</dt><dd class="dokid">LTI/forskrift/2024-06-18-1520</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Universitetet i Oslo (UiO)</li></ul></dd><dt class="dateInForce">I kraft fra</dt><dd class="dateInForce">2024-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-12-20-1798</li></ul></dd><dt class="basedOn">Hjemmel</dt><dd class="basedOn"><ul><li>lov/2024-03-08-9/§3-8</li><li>lov/2024-03-08-9/§3-4</li><li>lov/2024-03-08-9/§9-1</li><li>lov/2024-03-08-9/§9-2</li><li>lov/2024-03-08-9/§9-3</li><li>lov/2024-03-08-9/§9-4</li><li>lov/2024-03-08-9/§9-5</li><li>lov/2024-03-08-9/§9-6</li><li>lov/2024-03-08-9/§11-1</li><li>forskrift/2018-12-21-2221</li><li>lov/2024-03-08-9/§2-4</li><li>lov/2024-03-08-9/§8-3</li><li>lov/2024-03-08-9/§11-2</li><li>lov/2024-03-08-9/§11-6</li><li>lov/2024-03-08-9/§11-7</li><li>lov/2024-03-08-9/§11-10</li><li>lov/2024-03-08-9/§11-11</li><li>lov/2024-03-08-9/§8-1</li><li>lov/2024-03-08-9/§8-2</li><li>lov/2024-03-08-9/§8-4</li><li>lov/2024-03-08-9/§8-5</li><li>lov/2024-03-08-9/§11-3</li><li>lov/2024-03-08-9/§11-4</li><li>lov/2024-03-08-9/§11-12</li><li>lov/2024-03-08-9/§12-1</li><li>lov/2024-03-08-9/§12-2</li><li>lov/2024-03-08-9/§12-3</li><li>lov/2024-03-08-9/§12-4</li><li>lov/2024-03-08-9/§12-5</li><li>lov/2024-03-08-9/§12-6</li><li>lov/2024-03-08-9/§12-7</li><li>lov/2024-03-08-9/§12-8</li><li>lov/2024-03-08-9/§14-1</li></ul></dd><dt class="dateOfPublication">Kunngjort</dt><dd class="dateOfPublication">2024-07-04 14:10</dd><dt class="journalNumber">Journalnummer</dt><dd class="journalNumber">2024-0810</dd><dt class="title">Tittel</dt><dd class="title">Forskrift om endring i forskrift om studier og eksamener ved Universitetet i Oslo</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Universitetet i Oslo 18. juni 2024 med hjemmel i lov 8. mars 2024 nr. 9 om universiteter og høyskoler (universitets- og høyskoleloven) § 3-8, § 3-4, § 9-1, § 9-2, § 9-3, § 9-4, § 9-5, § 9-6, § 11-1, § 2-4, § 8-3, § 11-2, § 11-6, § 11-7, § 11-10, § 11-11, § 8-1, § 8-2, § 8-3, § 8-4, § 8-5, § 11-3, § 11-4, § 11-12, § 12-1, § 12-2, § 12-3, § 12-4, § 12-5, § 12-6, § 12-7, § 12-8 og § 14-1 og forskrift 21. desember 2018 nr. 2221 om godkjenning av norsk og utenlandsk høyere utdanning og av realkompetanse (godkjenningsforskriften).</dd><dt class="refid">RefID</dt><dd class="refid">forskrift/2024-06-18-1520</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om studier og eksamener ved Universitetet i Oslo<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-06-18-1520" id="dokument"><h1>Forskrift om endring i forskrift om studier og eksamener ved Universitetet i Oslo</h1><section class="section" data-name="kapI" id="kapittel-1" data-lovdata-URL="LTI/forskrift/2024-06-18-1520/KAPITTEL_1"><h2 data-text-align="center">I</h2><article class="defaultP">I forskrift 20. desember 2005 nr. 1798 om studier og eksamener ved Universitetet i Oslo gjøres følgende endringer:</article> <article class="defaultP" margin-top="true">§ 1 tredje ledd skal lyde:</article><article class="legalP" id="kapittel-1-ledd-1">Forskriften gjelder også personer som avlegger eksamen etter lov 8. mars 2024 nr. 9 om universiteter og høyskoler (uh-loven av 8. mars 2024) § 11-4 uten å være opptatt som student.</article> <article class="defaultP" margin-top="true">§ 2 skal ha følgende hjemmelsangivelse:</article><article class="defaultP" data-text-size="small">Fastsatt med hjemmel i § 3-8 i uh-loven av 8. mars 2024, forskrift 16. desember 2005 nr. 1574 om grader og yrkesutdanninger, beskyttet tittel og normert studietid ved universiteter og høgskoler og forskrift 1. desember 2005 nr. 1392 om krav til mastergrad.</article> <article class="defaultP" margin-top="true">§ 3 skal ha følgende hjemmelsangivelse:</article><article class="defaultP" data-text-size="small">Fastsatt med hjemmel i § 3-4, §§ 9-1 til 9-6 og § 11-1 i uh-loven av 8. mars 2024 og forskrift 21. desember 2018 nr. 2221 om godkjenning av norsk og utenlandsk høyere utdanning og av realkompetanse.</article> <article class="defaultP" margin-top="true">§ 3-5 andre ledd skal lyde:</article><article class="legalP" id="kapittel-1-ledd-2">Fakultetet avgjør søknad om godskriving av utdanning fra andre institusjoner som går inn under uh-loven av 8. mars 2024 som del av utdanning som gis ved fakultetet.</article> <article class="defaultP" margin-top="true">§ 4 skal ha følgende hjemmelsangivelse:</article><article class="defaultP" data-text-size="small">Fastsatt med hjemmel i § 2-4, § 8-3 og § 11-2 i uh-loven av 8. mars 2024.</article> <article class="defaultP" margin-top="true">§ 4-4 sjette ledd skal lyde:</article><article class="legalP" id="kapittel-1-ledd-3">Obligatoriske aktiviteter er omfattet av bestemmelsene om fusk i uh-lovenav 8. mars 2024, jf. § 12-4. Denne forskriften § 5-7 fjerde ledd, § 6-2 sjette ledd og 7-6 sjette ledd gjelder så langt de passer også for obligatoriske aktiviteter.</article> <article class="defaultP" margin-top="true">§ 5 skal ha følgende hjemmelsangivelse:</article><article class="defaultP" data-text-size="small">Fastsatt med hjemmel i § 11-6 og § 11-7 i uh-loven av 8. mars 2024.</article> <article class="defaultP" margin-top="true">§ 5-4 første ledd skal lyde:</article><article class="legalP" id="kapittel-1-ledd-4">Eksamensoppgaver som blir gitt på norsk, skal foreligge på bokmål eller nynorsk i samsvar med den målformen eksamenskandidatene har valgt ved oppmelding til eksamenen, jf. § 11-5 i uh-loven av 8. mars 2024. Unntak kan forekomme i overensstemmelse med forskrift om målform i eksamensoppgåver.</article> <article class="defaultP" margin-top="true">§ 5-6 sjuende ledd skal lyde:</article><article class="legalP" id="kapittel-1-ledd-5">For eksamener i masterstudiet i rettsvitenskap har en eksamenskandidat en kvote på til sammen fire gjentak av bestått eksamen. I kvoten teller også ikke bestått, trekk under eksamen og ikke møtt til eksamen. Eksamenskandidaten velger selv når i studiet gjentakene skal benyttes gitt at emnesperrereglementet eller øvrige begrensinger i adgangen til å gjenta eksamen som følger av denne forskrift ikke er til hinder for dette. Gjentak avlagt våren 2008 eller tidligere teller ikke med i kvoten. For studenter med opptak til masterstudiet som får innpasset studieårsemner på programmet, reduseres kvoten med ett forsøk for hvert studieår som innpasses. Det blir telt som ett forsøk i kvoten dersom det er ønskelig å avlegge ett studieårsemne som allerede er innpasset. For overgangsordninger, se § 10.</article> <article class="defaultP" margin-top="true">§ 6 skal ha følgende hjemmelsangivelse:</article><article class="defaultP" data-text-size="small">Fastsatt med hjemmel i § 11-7, § 11-10 og § 11-11 i uh-loven av 8. mars 2024.</article> <article class="defaultP" margin-top="true">§ 6-2 skal lyde (hele dagens paragraf erstattes):</article><article class="numberedLegalP" data-numerator="1" id="kapittel-1-nummer-1">(1) Fakultetet oppnevner sensorer.</article><article class="numberedLegalP" data-numerator="2" id="kapittel-1-nummer-2">(2) Sensuren for masteroppgaven og tilsvarende større skriftlige arbeider skal foreligge senest 8 uker etter fristen for innleveringen av slike arbeider.</article><article class="numberedLegalP" data-numerator="3" id="kapittel-1-nummer-3">(3) Sensur skal foreligge senest 31. august for vårsemesteret og senest 31. januar for høstsemesteret. Sensur for utsatt eller ny eksamen kan likevel foreligge senere.</article><article class="numberedLegalP" data-numerator="4" id="kapittel-1-nummer-4">(4) Dersom samme eksamen avlegges flere ganger, vil den beste karakteren gjelde som endelig karakter.</article><article class="numberedLegalP" data-numerator="5" id="kapittel-1-nummer-5">(5) Fakultetet selv kan gi midlertidig forskrift om lengre frist for enkelte eksamener dersom det ikke er mulig å skaffe det antallet kvalifiserte sensorer som trengs for å avvikle sensuren innen fristen.</article><article class="numberedLegalP" data-numerator="6" id="kapittel-1-nummer-6">(6) Universitetet i Oslo kan gjennomføre plagiatkontroll av innleverte eksamensbesvarelser og annet studentarbeid. Universitetet kan også lagre og bruke disse i forbindelse med framtidig plagiatkontroll.</article> <article class="defaultP" margin-top="true">§ 7 skal ha følgende hjemmelsangivelse:</article><article class="defaultP" data-text-size="small">Fastsatt med hjemmel i § 8-1, § 8-2, § 8-3, § 8-4, § 8-5, § 11-3 og § 11-4 i uh-loven av 8. mars 2024.</article> <article class="defaultP" margin-top="true">§ 7-6 sjuende ledd skal lyde (hele dagens paragraf erstattes):</article><article class="legalP" id="kapittel-1-ledd-6">En eksamenskandidat må gjøre seg kjent med hvilke hjelpemidler som kan benyttes til den enkelte eksamen, den ordningen for kontroll av hjelpemidler som gjelder for den enkelte eksamen og hva som anses som fusk/forsøk på fusk i tilknytning til bruk av hjelpemidler eller kilder for den enkelte eksamen.</article><article class="legalP" id="kapittel-1-ledd-7">En eksamenskandidat kan mistenkes for fusk/forsøk på fusk hvis kandidaten utfører handlinger som bryter med reglene om gjennomføring av den enkelte eksamen og med de akademiske forventningene som stilles til kandidaten. Handlingen skal være egnet til å gi kandidaten en urettmessig fordel på eksamenen, men det er ikke krav om at kandidaten har brukt fordelen.</article><article class="legalP" id="kapittel-1-ledd-8">Mistanke om fusk/forsøk på fusk kan oppstå hvis kandidaten for eksempel:<ul class="defaultList"><li data-li-identifier="•" data-name="•"><article class="listArticle" id="kapittel-1-ledd-8-punkt-1"><article class="legalP" id="kapittel-1-ledd-8-punkt-1-ledd-1">lar være å gi opplysninger om kilder eller oppgir fiktive kilder</article></article></li><li data-li-identifier="•" data-name="•"><article class="listArticle" id="kapittel-1-ledd-8-punkt-2"><article class="legalP" id="kapittel-1-ledd-8-punkt-2-ledd-1">gir inntrykk av at besvarelsen er mer selvstendig enn den faktisk er</article></article></li><li data-li-identifier="•" data-name="•"><article class="listArticle" id="kapittel-1-ledd-8-punkt-3"><article class="legalP" id="kapittel-1-ledd-8-punkt-3-ledd-1">har tilgang til eller bruker hjelpemidler som ikke er tillatt</article></article></li><li data-li-identifier="•" data-name="•"><article class="listArticle" id="kapittel-1-ledd-8-punkt-4"><article class="legalP" id="kapittel-1-ledd-8-punkt-4-ledd-1">samarbeider med andre på måter som ikke er tillatt</article></article></li><li data-li-identifier="•" data-name="•"><article class="listArticle" id="kapittel-1-ledd-8-punkt-5"><article class="legalP" id="kapittel-1-ledd-8-punkt-5-ledd-1">gjenbruker eget arbeid på måter som ikke er tillatt</article></article></li><li data-li-identifier="•" data-name="•"><article class="listArticle" id="kapittel-1-ledd-8-punkt-6"><article class="legalP" id="kapittel-1-ledd-8-punkt-6-ledd-1">har urettmessig tilgang til eksamensmaterialet utenom eksamen</article></article></li></ul></article><article class="legalP" id="kapittel-1-ledd-9">I vurderingen av om en handling skal regnes som fusk/forsøk på fusk, skal universitetet ta hensyn til kandidatens studieerfaring og eksamenens studienivå samt til den informasjonen og opplæringen om kildebruk og akademisk redelighet kandidaten har hatt tilgang til.</article> <article class="defaultP" margin-top="true">§ 8 skal ha følgende hjemmelsangivelse:</article><article class="defaultP" data-text-size="small">Fastsatt med hjemmel i § 11-12 i uh-loven av 8. mars 2024.</article> <article class="defaultP" margin-top="true">§ 9 får ny tittel «Adferd og reaksjoner» og skal lyde (hele dagens paragraf erstattes):</article><article class="defaultP" data-text-size="small">Fastsatt med hjemmel i §§ 12-1 til 12-8 og § 14-1 i uh-loven av 8. mars 2024.</article><article class="numberedLegalP" data-numerator="1" id="kapittel-1-nummer-7">(1) I saker hvor uh-loven av 8. mars 2024 lar det være opp til styret eller institusjonens nemnd for studentsaker å fatte vedtak, skal saken ordinært avgjøres av Universitetet i Oslos nemnd for studentsaker (heretter nemnda for studentsaker).</article><article class="numberedLegalP" data-numerator="2" id="kapittel-1-nummer-8">(2) Universitetsdirektøren eller fakultetet selv kan fremme sak for nemnda for studentsaker om falske dokumenter, jf. uh-loven av 8. mars 2024 § 12-1.</article><article class="numberedLegalP" data-numerator="3" id="kapittel-1-nummer-9">(3) Fakultetet selv kan fremme sak for nemnda for studentsaker om politiattester med merknad, jf. uh-loven av 8. mars 2024 § 12-2.</article><article class="numberedLegalP" data-numerator="4" id="kapittel-1-nummer-10">(4) For utdanninger hvor det etter uh-loven av 8. mars 2024 § 12-3 skal foregå skikkethetsvurdering, skal fakultetet selv oppnevne en eller flere skikkethetsansvarlige for aktuelle utdanninger ved fakultetet. Rektor oppnevner medlemmer til skikkethetsnemnda ved Universitetet i Oslo.<article class="legalP" id="kapittel-1-nummer-10-ledd-1">Ved Universitetet i Oslo skal det foregå skikkethetsvurdering i følgende utdanninger:<ul class="defaultList"><li data-li-identifier="•" data-name="•"><article class="listArticle" id="kapittel-1-nummer-10-ledd-1-punkt-1"><article class="legalP" id="kapittel-1-nummer-10-ledd-1-punkt-1-ledd-1">Farmasi (femårig masterprogram)</article></article></li><li data-li-identifier="•" data-name="•"><article class="listArticle" id="kapittel-1-nummer-10-ledd-1-punkt-2"><article class="legalP" id="kapittel-1-nummer-10-ledd-1-punkt-2-ledd-1">Klinisk ernæring (femårig masterprogram)</article></article></li><li data-li-identifier="•" data-name="•"><article class="listArticle" id="kapittel-1-nummer-10-ledd-1-punkt-3"><article class="legalP" id="kapittel-1-nummer-10-ledd-1-punkt-3-ledd-1">Klinisk farmasi (erfaringsbasert masterprogram)</article></article></li><li data-li-identifier="•" data-name="•"><article class="listArticle" id="kapittel-1-nummer-10-ledd-1-punkt-4"><article class="legalP" id="kapittel-1-nummer-10-ledd-1-punkt-4-ledd-1">Lektorprogrammet (femårig masterprogram)</article></article></li><li data-li-identifier="•" data-name="•"><article class="listArticle" id="kapittel-1-nummer-10-ledd-1-punkt-5"><article class="legalP" id="kapittel-1-nummer-10-ledd-1-punkt-5-ledd-1">Lærevansker og særskilte behov i et system- og individperspektiv – påbygningsenhet (årsenhet)</article></article></li><li data-li-identifier="•" data-name="•"><article class="listArticle" id="kapittel-1-nummer-10-ledd-1-punkt-6"><article class="legalP" id="kapittel-1-nummer-10-ledd-1-punkt-6-ledd-1">Medisin (seksårig profesjonsprogram)</article></article></li><li data-li-identifier="•" data-name="•"><article class="listArticle" id="kapittel-1-nummer-10-ledd-1-punkt-7"><article class="legalP" id="kapittel-1-nummer-10-ledd-1-punkt-7-ledd-1">Odontologi (femårig masterprogram)</article></article></li><li data-li-identifier="•" data-name="•"><article class="listArticle" id="kapittel-1-nummer-10-ledd-1-punkt-8"><article class="legalP" id="kapittel-1-nummer-10-ledd-1-punkt-8-ledd-1">Pedagogikk, studieretning pedagogisk-psykologisk rådgivning (toårig masterprogram)</article></article></li><li data-li-identifier="•" data-name="•"><article class="listArticle" id="kapittel-1-nummer-10-ledd-1-punkt-9"><article class="legalP" id="kapittel-1-nummer-10-ledd-1-punkt-9-ledd-1">Praktisk-pedagogisk utdanning, alle varianter (ettårig videreutdanning)</article></article></li><li data-li-identifier="•" data-name="•"><article class="listArticle" id="kapittel-1-nummer-10-ledd-1-punkt-10"><article class="legalP" id="kapittel-1-nummer-10-ledd-1-punkt-10-ledd-1">Praktisk-teologisk utdanning (ettårig videreutdanning)</article></article></li><li data-li-identifier="•" data-name="•"><article class="listArticle" id="kapittel-1-nummer-10-ledd-1-punkt-11"><article class="legalP" id="kapittel-1-nummer-10-ledd-1-punkt-11-ledd-1">Profesjonsrettet master med integrert praktisk-pedagogisk utdanning (PPU) (toårig masterprogram)</article></article></li><li data-li-identifier="•" data-name="•"><article class="listArticle" id="kapittel-1-nummer-10-ledd-1-punkt-12"><article class="legalP" id="kapittel-1-nummer-10-ledd-1-punkt-12-ledd-1">Psykologi (profesjon) (seksårig profesjonsprogram)</article></article></li><li data-li-identifier="•" data-name="•"><article class="listArticle" id="kapittel-1-nummer-10-ledd-1-punkt-13"><article class="legalP" id="kapittel-1-nummer-10-ledd-1-punkt-13-ledd-1">Spesialistutdanning i odontologi, alle varianter (tre- eller femårig videreutdanning)</article></article></li><li data-li-identifier="•" data-name="•"><article class="listArticle" id="kapittel-1-nummer-10-ledd-1-punkt-14"><article class="legalP" id="kapittel-1-nummer-10-ledd-1-punkt-14-ledd-1">Spesialpedagogikk (bachelorprogram)</article></article></li><li data-li-identifier="•" data-name="•"><article class="listArticle" id="kapittel-1-nummer-10-ledd-1-punkt-15"><article class="legalP" id="kapittel-1-nummer-10-ledd-1-punkt-15-ledd-1">Spesialpedagogikk (masterprogram)</article></article></li><li data-li-identifier="•" data-name="•"><article class="listArticle" id="kapittel-1-nummer-10-ledd-1-punkt-16"><article class="legalP" id="kapittel-1-nummer-10-ledd-1-punkt-16-ledd-1">Tannpleie (bachelorprogram)</article></article></li><li data-li-identifier="•" data-name="•"><article class="listArticle" id="kapittel-1-nummer-10-ledd-1-punkt-17"><article class="legalP" id="kapittel-1-nummer-10-ledd-1-punkt-17-ledd-1">Teologi (profesjon) (seksårig profesjonsprogram)</article></article></li><li data-li-identifier="•" data-name="•"><article class="listArticle" id="kapittel-1-nummer-10-ledd-1-punkt-18"><article class="legalP" id="kapittel-1-nummer-10-ledd-1-punkt-18-ledd-1">Teologi og pastoral praksis (toårig masterprogram).</article></article></li></ul></article></article><article class="numberedLegalP" data-numerator="5" id="kapittel-1-nummer-11">(5) Fakultetet selv kan fremme sak for nemnda for studentsaker om uredelig opptreden og fusk, jf. uh-loven av 8. mars 2024 § 12-4.</article><article class="numberedLegalP" data-numerator="6" id="kapittel-1-nummer-12">(6) Fakultetet kan med umiddelbar virkning bortvise en student på grunn av forstyrrende opptreden, jf. uh-loven av 8. mars 2024 § 12-5. Fakultetet selv kan gi skriftlig advarsel om bortvisning på grunn av forstyrrende opptreden samt fremme sak for nemnda for studentsaker om forstyrrende opptreden.</article><article class="numberedLegalP" data-numerator="7" id="kapittel-1-nummer-13">(7) Fakultetet selv kan fremme sak for nemnda for studentsaker om grovt klanderverdig opptreden, jf. uh-loven av 8. mars 2024 § 12-6.</article><article class="numberedLegalP" data-numerator="8" id="kapittel-1-nummer-14">(8) Fakultetet skal sørge for at de studentene det er aktuelt for blir gjort kjent med studentenes taushetsplikt, jf. uh-loven av 8. mars 2024 § 12-7.</article><article class="numberedLegalP" data-numerator="9" id="kapittel-1-nummer-15">(9) Fakultetet selv kan fremme sak for nemnda for studentsaker om bruk av plagg som helt eller delvis dekker ansiktet, jf. uh-loven av 8. mars 2024 § 12-8.</article><article class="numberedLegalP" data-numerator="10" id="kapittel-1-nummer-16">(10) Dersom et forhold skal anmeldes til politiet, skal politianmeldelsen ordinært foretas av universitetsdirektøren. Universitetsdirektøren kan i enkeltsaker delegere fullmakten til fakultetet selv.</article><article class="numberedLegalP" data-numerator="11" id="kapittel-1-nummer-17">(11) Dersom informasjon om et forhold skal oversendes andre institusjoner eller autorisasjonsmyndigheter, skal informasjonen ordinært oversendes av universitetsdirektøren. Universitetsdirektøren kan i enkeltsaker delegere fullmakten til fakultetet selv.</article></section><section class="section" data-name="kapII" id="kapittel-2" data-lovdata-URL="LTI/forskrift/2024-06-18-1520/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. august 2024.</article></section></main></body></html>