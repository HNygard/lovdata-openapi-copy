<!DOCTYPE html><html lang="nb"><head><title>Forskrift om endring i utlendingsforskriften (vedtaksmyndighet m.m. i særskilte saker om bortvisning av russiske borgere med Schengenvisum for turistformål og andre ikke-essensielle reiser)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-05-23-810</dd><dt class="dokid">DokumentID</dt><dd class="dokid">LTI/forskrift/2024-05-23-810</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Innvandringsavdelingen</li></ul></dd><dt class="dateInForce">I kraft fra</dt><dd class="dateInForce">2024-05-29</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-10-15-1286</li></ul></dd><dt class="basedOn">Hjemmel</dt><dd class="basedOn"><ul><li>lov/2008-05-15-35/§126</li><li>lov/2008-05-15-35/§127</li><li>lov/2008-05-15-35/§129</li><li>forskrift/2009-10-09-1260</li><li>forskrift/2009-12-18-1582</li></ul></dd><dt class="dateOfPublication">Kunngjort</dt><dd class="dateOfPublication">2024-05-23 16:05</dd><dt class="journalNumber">Journalnummer</dt><dd class="journalNumber">2024-0480</dd><dt class="titleShort">Korttittel</dt><dd class="titleShort">Endr. i utlendingsforskriften</dd><dt class="title">Tittel</dt><dd class="title">Forskrift om endring i utlendingsforskriften (vedtaksmyndighet m.m. i særskilte saker om bortvisning av russiske borgere med Schengenvisum for turistformål og andre ikke-essensielle reiser)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 23. mai 2024 med hjemmel i lov 15. mai 2008 nr. 35 om utlendingers adgang til riket og deres opphold her (utlendingsloven) § 126 syvende ledd, § 127 sjette ledd bokstav d og § 129 syvende ledd, jf. delegeringsvedtak 9. oktober 2009 nr. 1260 og omorganiseringsvedtak 18. desember 2009 nr. 1582.</dd><dt class="refid">RefID</dt><dd class="refid">forskrift/2024-05-23-810</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i utlendingsforskriften (vedtaksmyndighet m.m. i særskilte saker om bortvisning av russiske borgere med Schengenvisum for turistformål og andre ikke-essensielle reiser)<ul class="tocSubUl"><li>I<ul class="tocSubUl"><li>§ 19A-4b. Vedtaksmyndighet i særskilte saker om bortvisning på ytre Schengengrense av russiske borgere med Schengenvisum for turistformål og andre ikke-essensielle reiser</li><li>§ 19A-7a. Enkelte saksbehandlingsregler i særskilte saker om bortvisning på ytre Schengengrense av russiske borgere med visum for turistformål og ikke-essensielle reiser</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-05-23-810" id="dokument"><h1>Forskrift om endring i utlendingsforskriften (vedtaksmyndighet m.m. i særskilte saker om bortvisning av russiske borgere med Schengenvisum for turistformål og andre ikke-essensielle reiser)</h1><section class="section" data-name="kapI" id="kapittel-1" data-lovdata-URL="LTI/forskrift/2024-05-23-810/KAPITTEL_1"><h2 data-text-align="center">I</h2><article class="defaultP">I forskrift 15. oktober 2009 nr. 1286 om utlendingers adgang til riket og deres opphold her (utlendingsforskriften) gjøres følgende endringer:</article> <article class="defaultP" margin-top="true">Ny § 19A-4b skal lyde:</article><article class="futureLegalArticle" data-name="§19A-4b" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 19A-4b</span>. <span class="legalArticleTitle">Vedtaksmyndighet i særskilte saker om bortvisning på ytre Schengengrense av russiske borgere med Schengenvisum for turistformål og andre ikke-essensielle reiser</span></span><article class="legalP" id="kapittel-1-foreslåttparagraf-1-ledd-1">Politiet kan treffe vedtak om bortvisning ved innreise over ytre Schengengrense i saker som gjelder russiske statsborgere med Schengenvisum for turistformål og andre ikke-essensielle reiser, som kan bortvises av utenrikspolitiske hensyn, jf. lovens § 126.</article><article class="legalP" id="kapittel-1-foreslåttparagraf-1-ledd-2">Vedtak etter første ledd kan påklages til Utlendingsdirektoratet.</article><article class="legalP" id="kapittel-1-foreslåttparagraf-1-ledd-3">Vedtak etter første ledd kan iverksettes straks, jf. lovens § 129 femte ledd og § 90 sjette ledd. Det kan unnlates å sette en utreisefrist, jf. lovens § 90 sjette ledd bokstav e. Påberoper utlendingen seg å være flyktning eller for øvrig gir opplysninger som tyder på at vernet mot utsendelse etter lovens § 73 vil komme til anvendelse, gjelder § 129 sjette ledd.</article></article> <article class="defaultP" margin-top="true">Ny § 19A-7a skal lyde:</article><article class="futureLegalArticle" data-name="§19A-7a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 19A-7a</span>. <span class="legalArticleTitle">Enkelte saksbehandlingsregler i særskilte saker om bortvisning på ytre Schengengrense av russiske borgere med visum for turistformål og ikke-essensielle reiser</span></span><article class="legalP" id="kapittel-1-foreslåttparagraf-2-ledd-1">Vedtak om bortvisning som nevnt i § 19A-4b skal være skriftlig. Begrunnelsen kan være kort og standardisert. Det skal gis opplysning om klagerett etter § 19A-4b.</article><article class="legalP" id="kapittel-1-foreslåttparagraf-2-ledd-2">Vedtak kan være muntlig hvis avgjørelsen haster eller skriftlighet av andre grunner ikke er praktisk mulig. Dersom vedtaket ikke er skriftlig, skal det gis opplysninger som nevnt i første ledd. Vedtaksorganet skal bekrefte vedtaket og dets begrunnelse skriftlig hvis parten ber om det.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2024-05-23-810/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 29. mai 2024.</article></section></main></body></html>