<!DOCTYPE html><html lang="nb"><head><title>Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-06-25-1375</dd><dt class="dokid">DokumentID</dt><dd class="dokid">LTI/forskrift/2024-06-25-1375</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Klimaavdelingen</li></ul></dd><dt class="dateInForce">I kraft fra</dt><dd class="dateInForce">2024-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-12-23-1851</li></ul></dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§11</li><li>lov/1981-03-13-6/§51</li><li>lov/1981-03-13-6/§52a</li><li>forskrift/1983-07-08-1245</li><li>forskrift/1986-05-16-1094</li></ul></dd><dt class="dateOfPublication">Kunngjort</dt><dd class="dateOfPublication">2024-06-28 16:25</dd><dt class="journalNumber">Journalnummer</dt><dd class="journalNumber">2024-0750</dd><dt class="titleShort">Korttittel</dt><dd class="titleShort">Endr. i klimakvoteforskriften</dd><dt class="title">Tittel</dt><dd class="title">Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 25. juni 2024 med hjemmel i lov 13. mars 1981 nr. 6 om vern mot forurensning og om avfall (forurensningsloven) §§ 11, 51 og 52a, jf. delegeringsvedtak 8. juli 1983 nr. 1245 og delegeringsvedtak 16. mai 1986 nr. 1094. <br /> <strong>EØS-henvisninger:</strong> EØS-avtalen vedlegg XX kap. III nr. 21al (direktiv (EU) 2023/959) og nr. 21apj (forordning (EU) 2023/2122).</dd><dt class="refid">RefID</dt><dd class="refid">forskrift/2024-06-25-1375</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften)<ul class="tocSubUl"><li>I<ul class="tocSubUl"><li>§ 1-6. (bygnings-, veitransport- og andre sektorer. Aktiviteter og klimagasser omfattet av krav til overvåking og rapportering i EUs klimakvotesystem ETS2)</li><li>§ 2-3a. (søknad om tillatelse og godkjenning av plan for overvåking og rapportering av klimagassutslipp for bygnings-, veitransport- og andre sektorer)</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-06-25-1375" id="dokument"><h1>Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2024-06-25-1375/KAPITTEL_1"><h2 data-text-align="center">I</h2><article class="defaultP">I forskrift 23. desember 2004 nr. 1851 om kvoteplikt og handel med kvoter for utslipp av klimagasser (klimakvoteforskriften) foreslås følgende endringer:</article> <article class="defaultP" margin-top="true">§ 1-2 nye bokstaver o, p, q, r, s, t og u skal lyde:<ul class="defaultList"><li data-li-identifier="o." data-name="o."><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1"><i>brenselsoperatør:</i> enhver fysisk eller juridisk person, bortsett fra enhver endelig forbruker av brensel, som utøver aktivitet som nevnt i § 1-6. Når flere utøver aktivitet som nevnt i § 1-6 for det samme brenselet, skal som hovedregel brenselsoperatøren være: <ul class="defaultList"><li data-li-identifier="i." data-name="i."><article class="listArticle" id="kapittel-1-punkt-1-ledd-1-punkt-1"><article class="legalP" id="kapittel-1-punkt-1-ledd-1-punkt-1-ledd-1">den som er registrert virksomhet og som er ansvarlig for å betale særavgift for brenselet etter forskrift om særavgift</article></article></li><li data-li-identifier="ii." data-name="ii."><article class="listArticle" id="kapittel-1-punkt-1-ledd-1-punkt-2"><article class="legalP" id="kapittel-1-punkt-1-ledd-1-punkt-2-ledd-1">hvis ikke i er aktuell, den som importerer brensel til forbruk i Norge eller den som i Norge produserer brensel til forbruk i Norge</article></article></li><li data-li-identifier="iii." data-name="iii."><article class="listArticle" id="kapittel-1-punkt-1-ledd-1-punkt-3"><article class="legalP" id="kapittel-1-punkt-1-ledd-1-punkt-3-ledd-1">hvis ikke i eller ii er aktuell, enhver andre som utfører aktivitet som nevnt i § 1-6.</article></article></li></ul></article><article class="legalP" id="kapittel-1-punkt-1-ledd-2">Klimakvotemyndigheten kan i enkeltvedtak gjøre unntak fra rekkefølgen som følger av i til iii, og bestemme hvem som skal være brenselsoperatør.</article></article></li><li data-li-identifier="p." data-name="p."><article class="listArticle" id="kapittel-1-punkt-2"><article class="legalP" id="kapittel-1-punkt-2-ledd-1"><i>brensel</i>: ethvert energiprodukt som skal tilbys, tilbys eller brukes som motorbrensel eller som brensel til oppvarming, herunder til elproduksjon. Som brensel regnes også stoffer som tilsettes motorbrensel. Trekull, faste biobrensler, torv, brensel hvor utslippsfaktoren er null og farlig avfall og kommunalt avfall regnes ikke som brensel i denne forskriften.</article></article></li><li data-li-identifier="q." data-name="q."><article class="listArticle" id="kapittel-1-punkt-3"><article class="legalP" id="kapittel-1-punkt-3-ledd-1"><i>tilgjengeliggjøring av brensel for forbruk</i>: alle former for plassering av brensel på det norske markedet med tanke på forbruk. For registrerte virksomheter etter forskrift om særavgifter omfatter dette ikke lagring på godkjente lager etter § 5-7 eller avgiftsfri overføring etter § 2-2 i forskrift om særavgifter.</article></article></li><li data-li-identifier="r." data-name="r."><article class="listArticle" id="kapittel-1-punkt-4"><article class="legalP" id="kapittel-1-punkt-4-ledd-1"><i>endelig forbruker</i>: endelig forbruker som definert i forordning (EU) 2018/2066 artikkel 3 (69).</article></article></li><li data-li-identifier="s." data-name="s."><article class="listArticle" id="kapittel-1-punkt-5"><article class="legalP" id="kapittel-1-punkt-5-ledd-1"><i>bygningssektoren</i>: <ul class="defaultList"><li data-li-identifier="i." data-name="i."><article class="listArticle" id="kapittel-1-punkt-5-ledd-1-punkt-1"><article class="legalP" id="kapittel-1-punkt-5-ledd-1-punkt-1-ledd-1">produksjon av varme ved varmeverk og kraftvarmeverk, levert enten direkte eller gjennom fjernvarmenett, til offentlige bygninger, boliger og næringsbygninger, med unntak av næringsbygninger brukt til landbruk, akvakultur og fiskeri.</article></article></li><li data-li-identifier="ii." data-name="ii."><article class="listArticle" id="kapittel-1-punkt-5-ledd-1-punkt-2"><article class="legalP" id="kapittel-1-punkt-5-ledd-1-punkt-2-ledd-1">offentlige bygninger, næringsbygninger og boliger, med unntak av næringsbygninger brukt til landbruk, akvakultur og fiskeri, og ikke-veigående motorkjøretøy og øvrige arbeidsmaskiner. Bygninger til militære formål er ikke omfattet.</article></article></li></ul></article></article></li><li data-li-identifier="t." data-name="t."><article class="listArticle" id="kapittel-1-punkt-6"><article class="legalP" id="kapittel-1-punkt-6-ledd-1"><i>veitransportsektoren</i>: veitransport med blant annet person- og varebiler, lastebiler, busser, mopeder og motorsykler. Landbruksbrukskjøretøy på asfaltert vei og militær transport er ikke omfattet.</article></article></li><li data-li-identifier="u." data-name="u."><article class="listArticle" id="kapittel-1-punkt-7"><article class="legalP" id="kapittel-1-punkt-7-ledd-1"><i>andre sektorer</i>: <ul class="defaultList"><li data-li-identifier="i." data-name="i."><article class="listArticle" id="kapittel-1-punkt-7-ledd-1-punkt-1"><article class="legalP" id="kapittel-1-punkt-7-ledd-1-punkt-1-ledd-1">industriell produksjon, bygg og anleggsvirksomhet, og ikke-veigående motorkjøretøy og øvrige arbeidsmaskiner innen disse virksomhetene</article></article></li><li data-li-identifier="ii." data-name="ii."><article class="listArticle" id="kapittel-1-punkt-7-ledd-1-punkt-2"><article class="legalP" id="kapittel-1-punkt-7-ledd-1-punkt-2-ledd-1">energiproduksjon utover produksjon nevnt i bokstav i.</article></article></li></ul></article></article></li></ul></article> <article class="defaultP" margin-top="true">Ny § 1-6 skal lyde:</article><article class="futureLegalArticle" data-name="§1-6" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-6</span>. <span class="legalArticleTitle">(bygnings-, veitransport- og andre sektorer. Aktiviteter og klimagasser omfattet av krav til overvåking og rapportering i EUs klimakvotesystem ETS2)</span></span><article class="legalP" id="kapittel-1-foreslåttparagraf-1-ledd-1">Tilgjengeliggjøring av brensel som brukes til forbrenning i bygningssektoren, veitransportsektoren og andre sektorer er omfattet av krav til overvåking og rapportering i EUs klimakvotesystem ETS2 for utslipp av karbondioksid (CO<sub>2</sub>).</article><article class="legalP" id="kapittel-1-foreslåttparagraf-1-ledd-2">Denne aktivitet omfatter likevel ikke tilgjengeliggjøring av brensel til forbrenning i aktiviteter som nevnt i § 1-3, unntatt hvis brenslet brukes til forbrenning i forbindelse med aktivitet 27 transport av klimagasser for lagring i godkjent geologisk formasjon, og §§ 1-4 og 1-5.</article></article> <article class="defaultP" margin-top="true">§ 2-1 andre ledd skal lyde:</article><article class="legalP" id="kapittel-1-ledd-1">De reglene i forordning (EU) 2023/2122 som gjelder krav til verifikasjon i EUs klimakvotesystem for bygninger, veitransport og andre sektorer gjelder likevel ikke som forskrift.</article> <article class="defaultP" margin-top="true">Ny § 2-3a skal lyde:</article><article class="futureLegalArticle" data-name="§2-3a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2-3a</span>. <span class="legalArticleTitle">(søknad om tillatelse og godkjenning av plan for overvåking og rapportering av klimagassutslipp for bygnings-, veitransport- og andre sektorer)</span></span><article class="legalP" id="kapittel-1-foreslåttparagraf-2-ledd-1">Brenselsoperatører må ha tillatelse etter forurensningsloven § 11 andre ledd fra 1. januar 2025 for å kunne drive aktiviteten i § 1-6 første ledd. Brenselsoperatører må søke om tillatelse etter forurensningsloven § 11 andre ledd til klimakvotemyndighetene innen 15. september 2024. For brenselsoperatører som har oppstart etter 1. januar 2025, skal det søkes om tillatelse i god tid før oppstart.</article><article class="legalP" id="kapittel-1-foreslåttparagraf-2-ledd-2">For søknad om tillatelse skal det benyttes skjema som anvist av klimakvotemyndigheten. Søknad om tillatelse skal minst inneholde en beskrivelse av:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-2-punkt-1"><article class="legalP" id="kapittel-1-foreslåttparagraf-2-ledd-2-punkt-1-ledd-1">Den som er brenselsoperatør</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-2-punkt-2"><article class="legalP" id="kapittel-1-foreslåttparagraf-2-ledd-2-punkt-2-ledd-1">Den type brensel som går over til forbruk og som brukes til forbrenning i de sektorene som er omfattet av § 1-6 og på hvilke måter brenselsproduktene går over til forbruk</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-ledd-2-punkt-3"><article class="legalP" id="kapittel-1-foreslåttparagraf-2-ledd-2-punkt-3-ledd-1">Det eller de endelige anvendelsesformål for de brenselsproduktene som forbrennes i de sektorene som er omfattet av § 1-6</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-2-ledd-2-punkt-4"><article class="legalP" id="kapittel-1-foreslåttparagraf-2-ledd-2-punkt-4-ledd-1">En plan for overvåking og rapportering av klimagassutslipp i samsvar med kravene som følger av forordning (EU) 2018/2066</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-2-ledd-2-punkt-5"><article class="legalP" id="kapittel-1-foreslåttparagraf-2-ledd-2-punkt-5-ledd-1">Et ikke-teknisk sammendrag av opplysningene i bokstav a til d.</article></article></li></ul></article><article class="legalP" id="kapittel-1-foreslåttparagraf-2-ledd-3">Tillatelse skal minst inneholde:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-3-punkt-1"><article class="legalP" id="kapittel-1-foreslåttparagraf-2-ledd-3-punkt-1-ledd-1">Benselsoperatørs navn og adresse</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-3-punkt-2"><article class="legalP" id="kapittel-1-foreslåttparagraf-2-ledd-3-punkt-2-ledd-1">En beskrivelse av hvordan brenselsoperatør tilgjengeliggjør brenselsprodukter til forbruk i de sektorene definert i § 1-6</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-ledd-3-punkt-3"><article class="legalP" id="kapittel-1-foreslåttparagraf-2-ledd-3-punkt-3-ledd-1">En liste over de brenselsproduktene som brenselsoperatør tilgjengeliggjør brenselsprodukter til forbruk i de sektorene definert i § 1-6</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-2-ledd-3-punkt-4"><article class="legalP" id="kapittel-1-foreslåttparagraf-2-ledd-3-punkt-4-ledd-1">Overvåkingsplan som oppfyller kravene i forordning (EU) 2018/2066</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-2-ledd-3-punkt-5"><article class="legalP" id="kapittel-1-foreslåttparagraf-2-ledd-3-punkt-5-ledd-1">Rapporteringskrav som er i tråd med reglene i forordning (EU) 2018/2066.</article></article></li></ul></article><article class="legalP" id="kapittel-1-foreslåttparagraf-2-ledd-4">Brenselsoperatør må underrette klimakvotemyndigheten om alle planlagte endringer i arten av dens aktivitet eller av de brenselsprodukter den tilgjengeliggjøring for forbruk, og som kan kreve en endring av tillatelsen.</article></article> <article class="defaultP" margin-top="true">§ 2-4 første ledd skal lyde:</article><article class="legalP" id="kapittel-1-ledd-2">Anleggsoperatørs, luftfartøysoperatørs og brenselsoperatørs vesentlige endringer av overvåkingsplan krever godkjenning av klimakvotemyndigheten i tråd med reglene i forordning (EU) 2018/2066 artikkel 15 (2) og artikkel 75b. Anleggsoperatørs, luftfartøysoperatørs og brenselsoperatørs ikke-vesentlige endringer av overvåkingsplan krever ikke godkjenning av klimakvotemyndigheten. Ikke-vesentlige endringer i overvåkingsplan skal underrettes til klimakvotemyndigheten senest 31. desember det aktuelle året.</article> <article class="defaultP" margin-top="true">§ 2-7 nytt andre ledd skal lyde:</article><article class="legalP" id="kapittel-1-ledd-3">Brenselsoperatør skal i henhold til forordning (EU) 2018/2066 artikkel 75p senest 30. april året etter at utslippene fant sted levere en utslippsrapport til klimakvotemyndighetene for kontroll. Ved rapporteringen skal brensel og sektorer identifiseres ved bruk av CN- og CRF-koder angitt i vedlegg 3 i tråd med reglene i forordning (EU) 2018/2066 art. 75t.</article> <article class="defaultP" margin-top="true">§ 2-7 nåværende andre ledd blir nytt tredje ledd.</article> <article class="defaultP" margin-top="true">§ 9-1 første ledd siste punktum skal lyde:</article><article class="legalP" id="kapittel-1-ledd-4">For arbeid med tillatelser etter forurensingsloven § 11 andre ledd betales gebyr etter bestemmelsene i forurensningsforskriften kapittel 39.</article> <article class="defaultP" margin-top="true">§ 9-2 nytt andre ledd skal lyde:</article><article class="legalP" id="kapittel-1-ledd-5">For kontroll og saksbehandling av utslippsrapporter fra brenselsoperatører etter § 2-7 andre ledd, skal det betales gebyrer etter satser i forurensningsforskriften § 39-4.</article> <article class="defaultP" margin-top="true">§ 9-3 skal lyde:</article><article class="legalP" id="kapittel-1-ledd-6">For saksbehandling i forbindelse med godkjenning av nye overvåkingsplaner for luftfartøysoperatører, skipsoperatører, brenselsoperatører og avfallsforbrenningsanlegg som nevnt i § 1-3a andre ledd og endringer av disse, skal det betales gebyrer etter satser i forurensningsforskriften § 39-4.</article> <article class="defaultP" margin-top="true">Nytt vedlegg 3 skal lyde:</article><span class="futuretitle" id="kapittel-1-foreslåttittel-1">Vedlegg 3. CN- og CRF-koder for brenselsoperatørers rapportering</span><article class="defaultP">Tabell 1: Ved rapportering av tilgjengeliggjort brensel etter § 2-7 skal brensel identifiseres med følgende koder i den kombinerte nomenklatur (CN) i tråd med forordning (EU) 2018/2066 art. 75t. <table><thead><tr><th data-text-align="left" data-vertical-align="top"><i>CN-kode</i></th><th data-text-align="left" data-vertical-align="top"><i>Beskrivelse</i></th></tr></thead><tbody><tr><td colspan="2" data-text-align="left" data-vertical-align="top">Animalske, vegetabilske eller mikrobielle oljer og fettstoffer samt spaltningsprodukter derav; tilberedt spisefett; animalsk og vegetabilsk voks</td></tr><tr><td data-text-align="left" data-vertical-align="top">1507</td><td data-text-align="left" data-vertical-align="top">Soyaolje og dens fraksjoner, også raffinerte, men ikke kjemisk omdannede</td></tr><tr><td data-text-align="left" data-vertical-align="top">1508</td><td data-text-align="left" data-vertical-align="top">Jordnøttolje og dens fraksjoner, også raffinerte, men ikke kjemisk omdannede</td></tr><tr><td data-text-align="left" data-vertical-align="top">1509</td><td data-text-align="left" data-vertical-align="top">Olivenolje og dens fraksjoner, også raffinerte, men ikke kjemisk omdannede</td></tr><tr><td data-text-align="left" data-vertical-align="top">1510</td><td data-text-align="left" data-vertical-align="top">Andre oljer og deres fraksjoner, også raffinerte, men ikke kjemisk omdannede</td></tr><tr><td data-text-align="left" data-vertical-align="top">1511</td><td data-text-align="left" data-vertical-align="top">Palmeolje og dens fraksjoner, også raffinerte, men ikke kjemisk omdannede</td></tr><tr><td data-text-align="left" data-vertical-align="top">1512</td><td data-text-align="left" data-vertical-align="top">Solsikkeolje, saflorolje og bomullsfrøolje samt deres fraksjoner, også raffinerte, men ikke kjemisk omdannede</td></tr><tr><td data-text-align="left" data-vertical-align="top">1513</td><td data-text-align="left" data-vertical-align="top">Kokosolje (kopraolje), palmekjerneolje og babassuolje samt deres fraksjoner, også raffinerte, men ikke kjemisk omdannede</td></tr><tr><td data-text-align="left" data-vertical-align="top">1514</td><td data-text-align="left" data-vertical-align="top">Raps-, rybs- og sennepsolje samt deres fraksjoner, også raffinerte, men ikke kjemisk omdannede</td></tr><tr><td data-text-align="left" data-vertical-align="top">1515</td><td data-text-align="left" data-vertical-align="top">Andre ikke-flyktige vegetabilske eller mikrobielle fettstoffer og oljer (herunder jojobaolje), samt deres fraksjoner, også raffinerte, men ikke kjemisk omdannede</td></tr><tr><td data-text-align="left" data-vertical-align="top">1516</td><td data-text-align="left" data-vertical-align="top">Animalske, vegetabilske eller mikrobielle fettstoffer og oljer, samt deres fraksjoner, også raffinerte, men ikke kjemisk omdannede helt eller delvis hydrogenererte, interforestrede, reforestrede eller elaidiniserte, også raffinerte, men ikke videre bearbeidde.</td></tr><tr><td data-text-align="left" data-vertical-align="top">1517</td><td data-text-align="left" data-vertical-align="top">Margarin; spiselige blandinger og produkter av animalske, vegetabilske eller mikrobielle fettstoffer og oljer, eller av fraksjoner av forskjellige fettstoffer og oljer som hører under dette kapittel, unntatt spiselige fettstoffer og oljer, samt deres fraksjoner, som hører under posisjon 15.16.</td></tr><tr><td data-text-align="left" data-vertical-align="top">1518</td><td data-text-align="left" data-vertical-align="top">Animalske, vegetabilske eller mikrobielle fettstoffer og oljer, samt deres fraksjoner, kokte, oksiderte, dehydrerte, sulfurerte, blåste, polymeriserte med varme i vakuum eller i inert gass eller på annen måte kjemisk omdannede, unntatt de som hører under posisjon 15.16; uspiselige blandinger eller produkter av animalske, vegetabilske eller mikrobielle fettstoffer eller oljer, eller av fraksjoner av forskjellige fettstoffer eller oljer som hører under dette kapittel, ikke nevnt eller innbefattet annet sted.</td></tr><tr><td colspan="2" data-text-align="left" data-vertical-align="top">Mineralsk brensel, mineralske oljer og destillasjonsprodukter derav; bituminøse stoffer; mineralsk voks</td></tr><tr><td data-text-align="left" data-vertical-align="top">2701</td><td data-text-align="left" data-vertical-align="top">Steinkull; briketter og liknende fast brensel fremstilt av steinkull.</td></tr><tr><td data-text-align="left" data-vertical-align="top">2702</td><td data-text-align="left" data-vertical-align="top">Brunkull, også agglomerert, unntatt gagat (jett).</td></tr><tr><td data-text-align="left" data-vertical-align="top">2704</td><td data-text-align="left" data-vertical-align="top">Koks og halvkoks av steinkull, brunkull eller torv, også agglomerert; retortkull.</td></tr><tr><td data-text-align="left" data-vertical-align="top">2705</td><td data-text-align="left" data-vertical-align="top">Lysgass, vanngass, generatorgass og liknende gasser, unntatt jordoljegasser og andre gassformige hydrokarboner.</td></tr><tr><td data-text-align="left" data-vertical-align="top">2706</td><td data-text-align="left" data-vertical-align="top">Steinkull-, brunkull- og torvtjære samt annen mineralsk tjære, også dehydrert eller delvis destillert, herunder rekonstituert tjære.</td></tr><tr><td data-text-align="left" data-vertical-align="top">2707</td><td data-text-align="left" data-vertical-align="top">Oljer og andre destillasjonsprodukter av høytemperaturtjære av steinkull; liknende produkter, hvor vekten av de aromatiske bestanddeler overstiger vekten av de ikke-aromatiske bestanddeler.</td></tr><tr><td data-text-align="left" data-vertical-align="top">2708</td><td data-text-align="left" data-vertical-align="top">Bek og bekkoks fremstilt av steinkulltjære eller annen mineralsk tjære.</td></tr><tr><td data-text-align="left" data-vertical-align="top">2709</td><td data-text-align="left" data-vertical-align="top">Jordolje og oljer utvunnet av bituminøse mineraler, rå.</td></tr><tr><td data-text-align="left" data-vertical-align="top">2710</td><td data-text-align="left" data-vertical-align="top">Oljer utvunnet av jordolje eller av bituminøse mineraler, unntatt råoljer; produkter ikke nevnt eller innbefattet annet sted, som inneholder minst 70 vektprosent jordolje eller oljer utvunnet av bituminøse mineraler, og med disse oljer som basis for produktene; spilloljer.</td></tr><tr><td data-text-align="left" data-vertical-align="top">2711</td><td data-text-align="left" data-vertical-align="top">Jordoljegasser og andre gassformige hydrokarboner.</td></tr><tr><td data-text-align="left" data-vertical-align="top">2712</td><td data-text-align="left" data-vertical-align="top">Vaselin; parafinvoks, mikrokrystallinsk jordoljevoks, «slack wax», ozokeritt, montanvoks, torvvoks og annen mineralsk voks samt liknende produkter fremstilt syntetisk eller på annen måte, også farget.</td></tr><tr><td data-text-align="left" data-vertical-align="top">2713</td><td data-text-align="left" data-vertical-align="top">Petrolkoks, jordoljebitumen og andre reststoffer fra jordolje eller fra oljer utvunnet av bituminøse mineraler.</td></tr><tr><td data-text-align="left" data-vertical-align="top">2714</td><td data-text-align="left" data-vertical-align="top">Naturlig bitumen og naturasfalt; bituminøs skifer eller oljeskifer samt tjæresand; asfaltitter og asfaltholdige bergarter.</td></tr><tr><td data-text-align="left" data-vertical-align="top">2715</td><td data-text-align="left" data-vertical-align="top">Bituminøse blandinger på basis av naturasfalt, naturlig bitumen, jordoljebitumen, mineralsk tjære eller mineraltjærbek (f.eks. bituminøs mastiks, «cut-backs»).</td></tr><tr><td colspan="2" data-text-align="left" data-vertical-align="top">Organiske kjemikalier</td></tr><tr><td data-text-align="left" data-vertical-align="top">2901</td><td data-text-align="left" data-vertical-align="top">Asykliske hydrokarboner</td></tr><tr><td data-text-align="left" data-vertical-align="top">2902</td><td data-text-align="left" data-vertical-align="top">Sykliske hydrokarboner</td></tr><tr><td data-text-align="left" data-vertical-align="top">2905 11 00</td><td data-text-align="left" data-vertical-align="top">Metanol (metylalkohol)</td></tr><tr><td colspan="2" data-text-align="left" data-vertical-align="top">Nitrogengjødsel, mineralsk eller kjemisk.</td></tr><tr><td data-text-align="left" data-vertical-align="top">3102 10</td><td data-text-align="left" data-vertical-align="top">Urea, også i vandig oppløsning</td></tr><tr><td colspan="2" data-text-align="left" data-vertical-align="top">Såpe, organiske, overflateaktive stoffer, vaskemidler, smøremidler, kunstig voks og tilberedt voks, poler- eller skuremidler, lys og liknende varer, modellermasse, «dentalvoks» og dentalpreparater på basis av gips</td></tr><tr><td data-text-align="left" data-vertical-align="top">3403</td><td data-text-align="left" data-vertical-align="top">Tilberedte smøremidler (herunder tilberedte bore- og skjæreoljer, preparater til løsning av bolter eller muttere, rusthindrende eller korrosjonshindrende preparater og formslippmidler, på basis av smøremidler) samt preparater av det slag som brukes til olje- eller fettbehandling av tekstilmaterialer, lær, pelsskinn eller andre materialer, men unntatt produkter som inneholder som grunnbestanddel minst 70 vektprosent jordolje eller oljer utvunnet av bituminøse mineraler.</td></tr><tr><td colspan="2" data-text-align="left" data-vertical-align="top">Diverse kjemiske produkter</td></tr><tr><td data-text-align="left" data-vertical-align="top">3811</td><td data-text-align="left" data-vertical-align="top">Preparater for tilsetning i mineraloljer (herunder bensin) eller i andre væsker som brukes til de samme formål som mineraloljer, for å forbedre viskositeten, motvirke motorbank, oksydasjon, korrosjon, sotdannelse eller liknende.</td></tr><tr><td data-text-align="left" data-vertical-align="top">3817</td><td data-text-align="left" data-vertical-align="top">Blandede alkylbenzener og blandede alkylnaftalener, unntatt produkter som hører under posisjon 27.07 eller 29.02.</td></tr><tr><td data-text-align="left" data-vertical-align="top">3824 99 86</td><td data-text-align="left" data-vertical-align="top">Blandinger som hovedsakelig består av dimetylmetylphosphonat, oksiran og difosforpentaoxid.</td></tr><tr><td data-text-align="left" data-vertical-align="top">3824 99 92, 3824 99 93, 3824 99 96</td><td data-text-align="left" data-vertical-align="top">Kjemiske produkter eller preparater, hovedsakelig sammensatt av organiske forbindelser, som ikke er spesifisert eller inkludert andre steder<br />Unntak: Antirustpreparater som inneholder aminer som aktive bestanddeler og uorganiske komposittløsningsmidler og tynnere for lakk og lignende produkter.</td></tr><tr><td data-text-align="left" data-vertical-align="top">3826</td><td data-text-align="left" data-vertical-align="top">Biodiesel og blandinger derav, som ikke inneholder eller som inneholder mindre enn 70 vektprosent jordoljer eller oljer utvunnet av bituminøse mineraler.</td></tr></tbody></table></article><article class="defaultP">Tabell 2: Ved rapportering etter § 2-7 skal sektorene brensel er tilgjengeliggjort i identifiseres med følgende koder i FNs common reporting format (CRF) i tråd med forordning (EU) 2018/2066 art. 75t. <table><thead><tr><th data-text-align="left" data-vertical-align="top"><i>CRF-kode</i></th><th data-text-align="left" data-vertical-align="top"><i>Navn</i></th><th data-text-align="left" data-vertical-align="top"><i>Beskrivelse</i></th></tr></thead><tbody><tr><td data-text-align="left" data-vertical-align="top">1A1a ii</td><td data-text-align="left" data-vertical-align="top">Kraftvarmeverk</td><td data-text-align="left" data-vertical-align="top">Utslipp fra produksjon av varme og elektrisitet fra primærprodusenter for salg til offentligheten</td></tr><tr><td data-text-align="left" data-vertical-align="top">1A1a iii</td><td data-text-align="left" data-vertical-align="top">Varmeverk</td><td data-text-align="left" data-vertical-align="top">Produksjon av varme fra primærprodusenter for salg via fjernvarmenett</td></tr><tr><td data-text-align="left" data-vertical-align="top">1A3b</td><td data-text-align="left" data-vertical-align="top">Veitransport</td><td data-text-align="left" data-vertical-align="top">Alle utslipp av CO<sub>2</sub> fra forbrenning av brensel i veitrafikk, unntatt bruk av landbrukskjøretøy på asfaltert vei.</td></tr><tr><td data-text-align="left" data-vertical-align="top">1A4a</td><td data-text-align="left" data-vertical-align="top">Næringsbygg og offentlige bygninger</td><td data-text-align="left" data-vertical-align="top">Utslipp fra forbrenning av brensel i næringsbygg og offentlige bygninger</td></tr><tr><td data-text-align="left" data-vertical-align="top">1A4b</td><td data-text-align="left" data-vertical-align="top">Boliger</td><td data-text-align="left" data-vertical-align="top">Alle utslipp fra forbrenning av brensler i husholdninger</td></tr><tr><td data-text-align="left" data-vertical-align="top">1A1</td><td data-text-align="left" data-vertical-align="top">Energiindustrier</td><td data-text-align="left" data-vertical-align="top">Utslipp av CO<sub>2</sub> fra forbrenning av brensel i industri som utvinner brensler eller produserer energi.</td></tr><tr><td data-text-align="left" data-vertical-align="top">1A2</td><td data-text-align="left" data-vertical-align="top">Industriell produksjon og bygg- og anleggsvirksomhet</td><td data-text-align="left" data-vertical-align="top">Utslipp fra forbrenning i av brensel i industri, samt forbrenning for å produsere strøm og varme for eget bruk i industri.</td></tr></tbody></table></article></section><section class="section" data-name="kapII" id="kapittel-2" data-lovdata-URL="LTI/forskrift/2024-06-25-1375/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. juli 2024.</article></section></main></body></html>