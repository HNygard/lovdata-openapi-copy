<!DOCTYPE html><html lang="nb"><head><title>Lov om endringer i skatteforvaltningsloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2024-01-12-7</dd><dt class="dokid">DokumentID</dt><dd class="dokid">LTI/lov/2024-01-12-7</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2024-01-01</dd><dt class="changesToDocuments">Endrer</dt><dd class="changesToDocuments"><ul><li>lov/2016-05-27-14</li></ul></dd><dt class="legalArea">Rettsområde</dt><dd class="legalArea"><ul><li>Skatte- og avgiftsrett &gt; Skatteforvaltning</li></ul></dd><dt class="dateOfPublication">Kunngjort</dt><dd class="dateOfPublication">2024-01-12 14:55</dd><dt class="journalNumber">Journalnummer</dt><dd class="journalNumber">2024-0013</dd><dt class="titleShort">Korttittel</dt><dd class="titleShort">Endringslov til skatteforvaltningsloven</dd><dt class="title">Tittel</dt><dd class="title">Lov om endringer i skatteforvaltningsloven</dd><dt class="miscInformation">Annet om dokumentet</dt><dd class="miscInformation">Prop.29 LS (2023–2024), Innst.159 L (2023–2024), Lovvedtak 41 (2023–2024). Stortingets første og andre gangs behandling hhv. 20. desember 2023 og 4. januar 2024. Fremmet av Finansdepartementet.</dd><dt class="refid">RefID</dt><dd class="refid">lov/2024-01-12-7</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i skatteforvaltningsloven<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2024-01-12-7" id="dokument"><h1>Lov om endringer i skatteforvaltningsloven</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 27. mai 2016 nr. 14 om skatteforvaltning (skatteforvaltningsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2024-01-12-7/KAPITTEL_1"><h2 data-text-align="center">I</h2><article class="document-change" data-document="lov/2016-05-27-14" id="kapittel-1-dokumentendring-1"><article class="defaultP">I lov 27. mai 2016 nr. 14 om skatteforvaltning gjøres følgende endringer:</article> <article class="change" data-change-part="lov/2016-05-27-14/§1-1/bokstav/k" id="kapittel-1-dokumentendring-1-endring-1"><article class="defaultP">Punktum etter «finansskatt på lønn» i § 1-1 bokstav k fjernes.</article></article> <article class="change" data-add-new-part="lov/2016-05-27-14/§1-1/bokstav/l" id="kapittel-1-dokumentendring-1-endring-2"><article class="defaultP">§ 1-1 ny bokstav l skal lyde:<ul class="defaultList"><li data-li-identifier="l." data-name="l."><article class="listArticle" id="kapittel-1-dokumentendring-1-endring-2-punkt-1"><article class="legalP" id="kapittel-1-dokumentendring-1-endring-2-punkt-1-ledd-1">suppleringsskatt etter suppleringsskatteloven.</article></article></li></ul></article></article> <article class="change" data-change-part="lov/2016-05-27-14/§2-1" id="kapittel-1-dokumentendring-1-endring-3"><article class="defaultP">§ 2-1 skal lyde:</article><article class="futureLegalArticle" data-name="§2-1" id="kapittel-1-dokumentendring-1-endring-3-foreslåttparagraf-1"><span class="futureLegalArticleHeader"><span class="legalArticleValue">§ 2-1</span>. <span class="legalArticleTitle">Formues- og inntektsskatt, Jan Mayen-skatt, artistskatt, arbeidsgiveravgift, finansskatt på lønn, merverdiavgift og suppleringsskatt</span></span><article class="legalP" id="kapittel-1-dokumentendring-1-endring-3-foreslåttparagraf-1-ledd-1">Skattekontoret, Skattedirektoratet, Skatteklagenemnda og sekretariatet for Skatteklagenemnda er myndigheter for formues- og inntektsskatt, Jan Mayen-skatt, artistskatt, arbeidsgiveravgift, finansskatt på lønn, merverdiavgift og suppleringsskatt.</article></article></article> <article class="change" data-change-part="lov/2016-05-27-14/§5-6/ledd/1" id="kapittel-1-dokumentendring-1-endring-4"><article class="defaultP">§ 5-6 første ledd skal lyde:</article><article class="numberedLegalP" data-numerator="1" id="kapittel-1-dokumentendring-1-endring-4-nummer-1">(1) Før enkeltvedtak treffes, skal den vedtaket retter seg mot varsles med en passende frist for å uttale seg om saken. Den som har klagerett etter § 13-2, skal varsles om vedtak som nevnt i denne bestemmelsen. Fristen for å uttale seg er seks måneder i saker om Safe Harbour-regler gitt i medhold av suppleringsskatteloven § 5-7.</article></article> <article class="change" data-add-new-part="lov/2016-05-27-14/§8-14" id="kapittel-1-dokumentendring-1-endring-5"><article class="defaultP">§ 8-14 skal lyde:</article><article class="futureLegalArticle" data-name="§8-14" id="kapittel-1-dokumentendring-1-endring-5-foreslåttparagraf-1"><span class="futureLegalArticleHeader"><span class="legalArticleValue">§ 8-14</span>. <span class="legalArticleTitle">Skattemelding og melding for suppleringsskatt</span></span><article class="numberedLegalP" data-numerator="1" id="kapittel-1-dokumentendring-1-endring-5-foreslåttparagraf-1-nummer-1">(1) Skattepliktig som skal svare skatt etter suppleringsskatteloven skal levere skattemelding med opplysninger om beregning av skatten og andre opplysninger som har betydning for fastsetting av denne etter § 9-1 første ledd og § 9-2 første ledd.</article><article class="numberedLegalP" data-numerator="2" id="kapittel-1-dokumentendring-1-endring-5-foreslåttparagraf-1-nummer-2">(2) Konsernenheter som er lokalisert i Norge som er omfattet av suppleringsskatteloven, skal levere melding med opplysninger om og beregning av suppleringsskatt. Meldingen kan blant annet inneholde informasjon om samtlige enheter i konsernet og opplysninger som er nødvendige for å beregne suppleringsskatt i andre jurisdiksjoner. Meldingen skal utarbeides på engelsk.</article><article class="numberedLegalP" data-numerator="3" id="kapittel-1-dokumentendring-1-endring-5-foreslåttparagraf-1-nummer-3">(3) Plikten etter annet ledd gjelder ikke hvis opplysningene er gitt av øverste morselskap i konsernet, eller en rapporterende konsernenhet, og det er lokalisert i en jurisdiksjon Norge har informasjonsutvekslingsavtale med for den aktuelle skattleggingsperioden.</article><article class="numberedLegalP" data-numerator="4" id="kapittel-1-dokumentendring-1-endring-5-foreslåttparagraf-1-nummer-4">(4) Konsernenheter i Norge skal gi notifikasjon om hvilken konsernenhet som skal gi opplysningene som nevnt i tredje ledd, og i hvilken jurisdiksjon enheten er lokalisert. Denne opplysningsplikten gjelder ikke hvis notifikasjon er gitt av annen norsk konsernenhet, dersom det i notifikasjonen også opplyses om hvilke konsernenheter det gis notifikasjon på vegne av.</article></article></article> <article class="change" data-change-part="lov/2016-05-27-14/§8-14 lov/2016-05-27-14/§8-15" id="kapittel-1-dokumentendring-1-endring-6"><article class="defaultP">Gjeldende §§ 8-14 og 8-15 blir § 8-15 og ny § 8-16.</article></article> <article class="change" data-change-part="lov/2016-05-27-14/§9-1/ledd/1" id="kapittel-1-dokumentendring-1-endring-7"><article class="defaultP">§ 9-1 første ledd skal lyde:</article><article class="numberedLegalP" data-numerator="1" id="kapittel-1-dokumentendring-1-endring-7-nummer-1">(1) Skattepliktige fastsetter grunnlaget for formues- og inntektsskatt, petroleumsskatt, merverdiavgift, arbeidsgiveravgift, finansskatt på lønn, særavgifter, svalbardskatt etter Svalbardskatteloven § 3-2, merverdiavgiftskompensasjon og suppleringsskatt ved levering av skattemelding som nevnt i kapittel 8.</article></article> <article class="change" data-change-part="lov/2016-05-27-14/§9-2/ledd/1" id="kapittel-1-dokumentendring-1-endring-8"><article class="defaultP">§ 9-2 første ledd skal lyde:</article><article class="numberedLegalP" data-numerator="1" id="kapittel-1-dokumentendring-1-endring-8-nummer-1">(1) Skattepliktige beregner merverdiavgift, arbeidsgiveravgift, finansskatt på lønn, særavgifter, merverdiavgiftskompensasjon og suppleringsskatt av grunnlaget som er fastsatt etter § 9-1 første ledd.</article></article> <article class="change" data-add-new-part="lov/2016-05-27-14/§12-6/ledd/1/setning/4 lov/2016-05-27-14/§12-6/ledd/1/setning/5" id="kapittel-1-dokumentendring-1-endring-9"><article class="defaultP">§ 12-6 første ledd nytt fjerde og femte punktum skal lyde:</article><article class="legalP" id="kapittel-1-dokumentendring-1-endring-9-ledd-1">For endring av fastsetting av suppleringsskatt er fristen fem år etter levering av skattemeldingen. Fristen for å bestride bruk av Safe Harbour-regler gitt i medhold av suppleringsskatteloven § 5-7 er likevel tre år etter at melding for suppleringsskatt er mottatt.</article></article> <article class="change" data-change-part="lov/2016-05-27-14/§13-3/ledd/2/setning/1" id="kapittel-1-dokumentendring-1-endring-10"><article class="defaultP">§ 13-3 andre ledd første punktum skal lyde:</article><article class="legalP" id="kapittel-1-dokumentendring-1-endring-10-ledd-1">Skatteklagenemnda er klageinstans ved klage over vedtak om fastsetting av formues- og inntektsskatt, Jan Mayen-skatt, artistskatt, merverdiavgift, petroleumsskatt som ikke er omfattet av fjerde ledd, finansskatt på lønn, arbeidsgiveravgift og suppleringsskatt.</article></article></article></section><section class="section" data-name="kapII" id="kapittel-2" data-lovdata-URL="LTI/lov/2024-01-12-7/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven trer i kraft 1. januar 2024. Leveringsfristen etter § 8-14 skal likevel tidligst være 30. juni 2026.</article></section></main></body></html>