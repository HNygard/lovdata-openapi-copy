<!DOCTYPE html><html lang="nn"><head><title>Forskrift om endring i forskrift om studium ved Universitetet i Bergen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-06-13-1447</dd><dt class="dokid">DokumentID</dt><dd class="dokid">LTI/forskrift/2024-06-13-1447</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Universitetet i Bergen</li></ul></dd><dt class="dateInForce">I kraft frå</dt><dd class="dateInForce">2024-06-13</dd><dt class="changesToDocuments">Endrar</dt><dd class="changesToDocuments"><ul><li>forskrift/2023-06-15-1359</li></ul></dd><dt class="basedOn">Heimel</dt><dd class="basedOn"><ul><li>lov/2005-04-01-15/§3-9</li></ul></dd><dt class="dateOfPublication">Kunngjort</dt><dd class="dateOfPublication">2024-07-02 14:40</dd><dt class="journalNumber">Journalnummer</dt><dd class="journalNumber">2024-0797</dd><dt class="title">Tittel</dt><dd class="title">Forskrift om endring i forskrift om studium ved Universitetet i Bergen</dd><dt class="miscInformation">Anna om dokumentet</dt><dd class="miscInformation"><strong>Heimel:</strong> Fastsett av styret ved Universitetet i Bergen 13. juni 2024 med heimel i lov 1. april 2005 nr. 15 om universiteter og høyskoler (universitets- og høyskoleloven) § 3-9.</dd><dt class="refid">RefID</dt><dd class="refid">forskrift/2024-06-13-1447</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om studium ved Universitetet i Bergen<ul class="tocSubUl"><li>I<ul class="tocSubUl"><li>§ 4-7. Forstyrrande åtferd</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-06-13-1447" id="dokument"><h1>Forskrift om endring i forskrift om studium ved Universitetet i Bergen</h1><section class="section" data-name="kapI" id="kapittel-1" data-lovdata-URL="LTI/forskrift/2024-06-13-1447/KAPITTEL_1"><h2 data-text-align="center">I</h2><article class="defaultP">Desse endringane er vedtekne i forskrift 15. juni 2023 nr. 1359 om studium ved Universitetet i Bergen:</article> <article class="defaultP" margin-top="true">§ 1-1 (1) bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1">gi opplæring i akademisk reielegheit, ytringsfridom og fagkritikk,</article></article></li></ul></article> <article class="defaultP" margin-top="true">§ 1-3 skal lyde:</article><article class="numberedLegalP" data-numerator="1" id="kapittel-1-nummer-1">(1) Organa som har avgjerslemyndigheit etter denne forskrifta, har høve til å delegere myndigheita vidare til underordna organ så lenge det ikkje er presisert at avgjersla må treffast av organet sjølv.</article><article class="numberedLegalP" data-numerator="2" id="kapittel-1-nummer-2">(2) Rektor kan vedta mindre viktige endringar i denne forskrifta. Slike endringar kan berre gjerast etter høyring hjå fakulteta og Studentparlamentet ved UiB. Universitetsdirektøren skal rapportere slike endringar til styret.</article> <article class="defaultP" margin-top="true">§ 4-3 (1) bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-2-punkt-1"><article class="legalP" id="kapittel-1-nummer-2-punkt-1-ledd-1">oppfylle krav til akademisk reielegheit og integritet,</article></article></li></ul></article> <article class="defaultP" margin-top="true">§ 4-5 skal lyde:</article><article class="numberedLegalP" data-numerator="1" id="kapittel-1-nummer-3">(1) Fakultetet kan trekke tilbake studieretten dersom studenten:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-3-punkt-1"><article class="legalP" id="kapittel-1-nummer-3-punkt-1-ledd-1">ikkje oppfyller krava etter § 4-3 (2) eller § 4-4,</article></article></li><li data-li-identifier="b." data-name="b."><article class="listArticle" id="kapittel-1-nummer-3-punkt-2"><article class="legalP" id="kapittel-1-nummer-3-punkt-2-ledd-1">ikkje bidrar til å fastsetje utdanningsplan i samsvar med § 4-6 (4),</article></article></li><li data-li-identifier="c." data-name="c."><article class="listArticle" id="kapittel-1-nummer-3-punkt-3"><article class="legalP" id="kapittel-1-nummer-3-punkt-3-ledd-1">gir melding om at hen ønsker å avslutte studiet,</article></article></li><li data-li-identifier="d." data-name="d."><article class="listArticle" id="kapittel-1-nummer-3-punkt-4"><article class="legalP" id="kapittel-1-nummer-3-punkt-4-ledd-1">får opptak til eit anna studieprogram ved UiB, og det ikkje er gode faglege grunnar til at fleire studierettar finst parallelt,</article></article></li><li data-li-identifier="e." data-name="e."><article class="listArticle" id="kapittel-1-nummer-3-punkt-5"><article class="legalP" id="kapittel-1-nummer-3-punkt-5-ledd-1">ikkje består noko studiepoenggivande emne i to semester på rad,</article></article></li><li data-li-identifier="f." data-name="f."><article class="listArticle" id="kapittel-1-nummer-3-punkt-6"><article class="legalP" id="kapittel-1-nummer-3-punkt-6-ledd-1">på slutten av studieåret har eit etterslep på meir enn halvparten av normert progresjon for studieprogrammet,</article></article></li><li data-li-identifier="g." data-name="g."><article class="listArticle" id="kapittel-1-nummer-3-punkt-7"><article class="legalP" id="kapittel-1-nummer-3-punkt-7-ledd-1">har gjort maksimalt tal eksamensforsøk i obligatoriske emne utan bestått resultat eller</article></article></li><li data-li-identifier="h." data-name="h."><article class="listArticle" id="kapittel-1-nummer-3-punkt-8"><article class="legalP" id="kapittel-1-nummer-3-punkt-8-ledd-1">har fullført studieprogrammet eller emnet som opptaket gjeld.</article></article></li></ul></article><article class="numberedLegalP" data-numerator="2" id="kapittel-1-nummer-4">(2) Vedtak etter bokstavane e og f i første avsnitt skal ta omsyn til innvilga permisjonar, pausar, deltidsstudium og gyldig fråvær til eksamen eller obligatoriske aktivitetar, og vedtak om utestenging. Fakultetet kan alltid trekke tilbake studieretten for studentar som ikkje har produsert studiepoeng dei siste seks semestera, med mindre studenten har hatt permisjon i heile perioden, jf. § 5-2.</article><article class="numberedLegalP" data-numerator="3" id="kapittel-1-nummer-5">(3) For kliniske og utøvande/skapande studieprogram kan fakultetet i studieplanen og/eller utfyllande reglar fastsette at studieretten kan trekkast tilbake dersom studenten er meir enn to år forsinka samanlikna med normal progresjon.</article><article class="numberedLegalP" data-numerator="4" id="kapittel-1-nummer-6">(4) Den sentrale klagenemnda kan vedta utestenging og dermed midlertidig tap av studieretten, jf. universitets- og høgskulelova §§ 12-4 og 12-5.</article> <article class="defaultP" margin-top="true">Ny § 4-7 skal lyde:</article><article class="futureLegalArticle" data-name="§4-7" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4-7</span>. <span class="legalArticleTitle">Forstyrrande åtferd</span></span><article class="legalP" id="kapittel-1-foreslåttparagraf-1-ledd-1">Universitetsdirektøren vedtar åtvaring om bortvising ved grovt forstyrrande åtferd, jf. universitets- og høgskulelova § 12-5 (2).</article></article> <article class="defaultP" margin-top="true">§ 5-2 (1) a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">i høve svangerskap, fødsel og omsorg til barn i samsvar med universitets- og høgskulelova § 10-6 (2).</article></article></li></ul></article> <article class="defaultP" margin-top="true">§ 5-3 (2) skal lyde:</article><article class="numberedLegalP" data-numerator="2" id="kapittel-1-nummer-7">(2) Retten etter første avsnitt gjeld frå semester nummer to. Pause inneber at studieretten knytt til det aktuelle studieprogrammet blir suspendert. Pause blir innvilga for eitt eller to semester om gongen og studieretten blir utvida tilsvarande i tid.</article> <article class="defaultP" margin-top="true">§ 5-4 (1) skal lyde:</article><article class="numberedLegalP" data-numerator="1" id="kapittel-1-nummer-8">(1) Studentar med funksjonsnedsetjing eller andre særskilte behov har rett til eigna individuell tilrettelegging av lærestad, undervising, læremidlar og eksamen i samsvar med universitets- og høgskulelova § 10-5.</article> <article class="defaultP" margin-top="true">§ 5-8 (1) skal lyde:</article><article class="numberedLegalP" data-numerator="1" id="kapittel-1-nummer-9">(1) Fakultetet skal godkjenne når søknadsgrunnlaget er norske akkrediterte studium dersom vilkåra er oppfylte, jf. universitets- og høgskulelova § 9-1. Det same gjeld for studium frå ein stat som er part til Lisboakonvensjonen, med mindre det er betydelege skilnader mellom utdanningane, jf. universitets- og høgskulelova § 9-3 (2).</article> <article class="defaultP" margin-top="true">§ 5-9 (1) skal lyde:</article><article class="numberedLegalP" data-numerator="1" id="kapittel-1-nummer-10">(1) Fakultetet kan velje å handsame søknader om godkjenning av annan utdanning og realkompetanse, jf. universitets- og høgskulelova §§ 9-2, 9-3 (1), 9-4 og 9-5.</article> <article class="defaultP" margin-top="true">§ 6-1 (7) skal lyde:</article><article class="numberedLegalP" data-numerator="7" id="kapittel-1-nummer-11">(7) Litteraturlister og timeplanar for emna skal publiserast på universitetet sine nettsider innan 1. juli for haustsemesteret og 1. desember for vårsemesteret. Dette gjeld ikkje for tidspunkt for kontinuasjonseksamen, som blir publisert så snart som råd.</article> <article class="defaultP" margin-top="true">§ 6-4 skal lyde:</article><article class="legalP" id="kapittel-1-ledd-1">Undervisinga skal som hovudregel vere på norsk. Det kan gjerast unntak av faglege grunnar som må vere i tråd med universitetet sine språkpolitiske retningslinjer. Det same gjeld når eit emne har innslag av andre undervisingsspråk enn norsk.</article> <article class="defaultP" margin-top="true">§ 8-1 skal lyde:</article><article class="numberedLegalP" data-numerator="1" id="kapittel-1-nummer-12">(1) Studentar har tre eksamensforsøk i kvart emne. Avgrensinga gjeld sjølv om emnet har skifta namn eller emnekode, og sjølv om studenten har fått nytt opptak.</article><article class="numberedLegalP" data-numerator="2" id="kapittel-1-nummer-13">(2) Bachelorprosjekt/-oppgåve og masterprosjekt/-oppgåve utan bestått resultat kan leverast på nytt éin gong. Bachelor- og masterprosjekt med bestått resultat kan ikkje leverast på nytt.</article><article class="numberedLegalP" data-numerator="3" id="kapittel-1-nummer-14">(3) Fakultetet kan i emneskildringa eller i utfyllande regelverk vedta at det ikkje er høve til meir enn to eksamensforsøk og/eller gjennomføringar i emne som<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-14-punkt-1"><article class="legalP" id="kapittel-1-nummer-14-punkt-1-ledd-1">inneber praksis,</article></article></li><li data-li-identifier="b." data-name="b."><article class="listArticle" id="kapittel-1-nummer-14-punkt-2"><article class="legalP" id="kapittel-1-nummer-14-punkt-2-ledd-1">inneber feltarbeid,</article></article></li><li data-li-identifier="c." data-name="c."><article class="listArticle" id="kapittel-1-nummer-14-punkt-3"><article class="legalP" id="kapittel-1-nummer-14-punkt-3-ledd-1">inneber tokt eller</article></article></li><li data-li-identifier="d." data-name="d."><article class="listArticle" id="kapittel-1-nummer-14-punkt-4"><article class="legalP" id="kapittel-1-nummer-14-punkt-4-ledd-1">er utøvande eller skapande.</article></article></li></ul></article><article class="numberedLegalP" data-numerator="4" id="kapittel-1-nummer-15">(4) Fakultetet:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-15-punkt-1"><article class="legalP" id="kapittel-1-nummer-15-punkt-1-ledd-1">kan i utfyllande reglar vedta unntak frå hovudregelen om tre forsøk for studentar som allereie har bestått resultat i emnet,</article></article></li><li data-li-identifier="b." data-name="b."><article class="listArticle" id="kapittel-1-nummer-15-punkt-2"><article class="legalP" id="kapittel-1-nummer-15-punkt-2-ledd-1">kan gjere unntak frå første til tredje avsnitt i einskildtilfelle etter søknad frå studenten,</article></article></li><li data-li-identifier="c." data-name="c."><article class="listArticle" id="kapittel-1-nummer-15-punkt-3"><article class="legalP" id="kapittel-1-nummer-15-punkt-3-ledd-1">skal fastsetje innleveringsfrist for ny levering av bachelorprosjekt/-oppgåve og masterprosjekt/-oppgåve utan bestått resultat etter andre avsnitt. Fristen kan ikkje vere kortare enn tre månader frå sensuren er kunngjort og ikkje lengre enn eitt år frå den opphavlege fristen og</article></article></li><li data-li-identifier="d." data-name="d."><article class="listArticle" id="kapittel-1-nummer-15-punkt-4"><article class="legalP" id="kapittel-1-nummer-15-punkt-4-ledd-1">skal etter søknad tillate ny levering av bachelor- og masterprosjekt etter utestenging som følge av fusk, med mindre fusket er av ein karakter som gjer det umogleg. Fakultetet skal sjå til at fusket er retta opp. Studenten kan ikkje levere før etter utestengingsperioden er over, jf. universitets- og høgskulelova § 12-4 (3) og (4).</article></article></li></ul></article> <article class="defaultP" margin-top="true">§ 9-1 skal lyde:</article><article class="numberedLegalP" data-numerator="1" id="kapittel-1-nummer-16">(1) Fakultetet skal sørge for at studentane vert vurderte på ein upartisk og fagleg trygg måte. Sensor skal vurdere eksamenssvaret ut frå dei delane av læringsutbytet som eksamensoppgåva legg opp til.</article><article class="numberedLegalP" data-numerator="2" id="kapittel-1-nummer-17">(2) Sensur inkluderer plagiatkontroll av innleverte eksamenssvar og studentarbeid. UiB kan lagre og bruke eksamenssvar og studentarbeid (eksemplarframstilling) i forbindelse med plagiatkontroll av framtidige eksamenssvar og arbeid.</article><article class="numberedLegalP" data-numerator="3" id="kapittel-1-nummer-18">(3) Studenten kan ikkje trekke tilbake eksamenssvaret etter gjennomføring.</article><article class="numberedLegalP" data-numerator="4" id="kapittel-1-nummer-19">(4) Sensuren blir kunngjort på Studentweb. Kunngjeringa skal informere om retten til å få grunngiving og til å klage, jf. universitets- og høgskulelova §§ 11-8 til 11-10, og fristane som gjeld. For eksamensformene nemnde i § 7-5 blir sensuren gitt munnleg og med ein gong.</article><article class="numberedLegalP" data-numerator="5" id="kapittel-1-nummer-20">(5) Sensuren skal vere anonym så langt det er fagleg og praktisk mogleg.</article><article class="numberedLegalP" data-numerator="6" id="kapittel-1-nummer-21">(6) Fakultetet skal sørge for at det vert laga sensorrettleiing for alle eksamenar, og at ho blir gjort kjent for studentane. Sensorrettleiinga blir utforma på det språket emneansvarleg vel.</article><article class="numberedLegalP" data-numerator="7" id="kapittel-1-nummer-22">(7) Sensor kan krevje at studentar som har levert uleselege handskrivne eksamenssvar, skal levere ein leseleg kopi. Fristen skal normalt vere to dagar.</article> <article class="defaultP" margin-top="true">§ 9-5 skal lyde:</article><article class="numberedLegalP" data-numerator="1" id="kapittel-1-nummer-23">(1) Vanleg sensurfrist er femten verkedagar etter eksamenen blei avslutta, i samsvar med universitets- og høgskulelova § 11-7 (4).</article><article class="numberedLegalP" data-numerator="2" id="kapittel-1-nummer-24">(2) Universitetsdirektøren kan vedta forlenging av sensurfristen dersom særlege grunnar gjer det nødvendig, jf. universitets- og høgskulelova § 11-7 (4). Studenten skal få melding om forseinkingar i sensuren og om vedtak om forlenga sensurfrist.</article><article class="numberedLegalP" data-numerator="3" id="kapittel-1-nummer-25">(3) Klagesensur skal handsamast utan ugrunna opphald. På emne med mange sensurklagar har fakultetet høve til å vente med å sende eksamenssvara til klagesensorane til klagefristen har gått ut for å sikre lik handsaming av klagane. Klage på formelle feil som kan få følger for fleire eller alle sensurklagane skal reknast som grunna opphald.</article> <article class="defaultP" margin-top="true">§ 9-6 skal lyde:</article><article class="numberedLegalP" data-numerator="1" id="kapittel-1-nummer-26">(1) Studenten har rett til å få grunngiving for karakterfastsettinga jf. universitets- og høgskulelova § 11-8. Retten til grunngiving gjeld tilsvarande for klagesensur.</article><article class="numberedLegalP" data-numerator="2" id="kapittel-1-nummer-27">(2) Fristen for å be om grunngiving for sensuren er éi veke etter kunngjeringa. Fakultetet kan avgjere om grunngivinga skal vere skriftleg eller munnleg, og vedta ordningar for dette. For eksamensformene nemnde i § 7-5 må studenten be om grunngiving straks hen har fått karakteren.</article> <article class="defaultP" margin-top="true">§ 9-8 skal lyde:</article><article class="numberedLegalP" data-numerator="1" id="kapittel-1-nummer-28">(1) Fakultetet utnemner sensorar.</article><article class="numberedLegalP" data-numerator="2" id="kapittel-1-nummer-29">(2) I desse tilfella krevst det minst to sensorar:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-29-punkt-1"><article class="legalP" id="kapittel-1-nummer-29-punkt-1-ledd-1">eksamenar som åleine utgjer 15 studiepoeng</article></article></li><li data-li-identifier="b." data-name="b."><article class="listArticle" id="kapittel-1-nummer-29-punkt-2"><article class="legalP" id="kapittel-1-nummer-29-punkt-2-ledd-1">eksamenar som ikkje lar seg etterprøve</article></article></li><li data-li-identifier="c." data-name="c."><article class="listArticle" id="kapittel-1-nummer-29-punkt-3"><article class="legalP" id="kapittel-1-nummer-29-punkt-3-ledd-1">sensur av bachelorprosjekt,</article></article></li><li data-li-identifier="d." data-name="d."><article class="listArticle" id="kapittel-1-nummer-29-punkt-4"><article class="legalP" id="kapittel-1-nummer-29-punkt-4-ledd-1">sensur av masterprosjekt, der minst ein av sensorane må vere ekstern og</article></article></li><li data-li-identifier="e." data-name="e."><article class="listArticle" id="kapittel-1-nummer-29-punkt-5"><article class="legalP" id="kapittel-1-nummer-29-punkt-5-ledd-1">klagesensur, der minst ein av sensorane må vere ekstern.</article></article></li></ul></article><article class="numberedLegalP" data-numerator="3" id="kapittel-1-nummer-30">(3) Fakultetet kan i utfyllande reglar setje eigne reglar for talet på sensorar, så lenge dei er strengare enn første avsnitt.</article><article class="numberedLegalP" data-numerator="4" id="kapittel-1-nummer-31">(4) Som ekstern sensor etter andre avsnitt reknar ein den som ikkje er tilsett i hovud- eller bistilling ved UiB på sensurtidspunktet.</article> <article class="defaultP" margin-top="true">§ 9-9 skal lyde:</article><article class="numberedLegalP" data-numerator="1" id="kapittel-1-nummer-32">(1) Ved klagesensur skal klagesensorane ikkje opplysast om karakteren, grunngivinga i den vanlege sensurrunden eller studentens grunngiving for klage (blind klagesensur). Klagesensorane bør få ei revidert sensorrettleiing der den emneansvarlege gjer greie for erfaringane frå den opphavlege sensurrunden.</article><article class="numberedLegalP" data-numerator="2" id="kapittel-1-nummer-33">(2) Dersom det er fråvik på to karakterar eller meir mellom vanleg sensur og klagesensuren, skal fakultetet gjere ei ny vurdering, jf. uhl. § 11-11 (3). I denne deltek ein av dei opphavlege sensorane, ein av klagesensorane og ein tredje sensor utpeika av fakultetet. Slik ny vurdering skal ikkje vere blind.</article> <article class="defaultP" margin-top="true">§ 10-3 skal lyde:</article><article class="numberedLegalP" data-numerator="1" id="kapittel-1-nummer-34">(1) Bachelorgrada blir tildelt på grunnlag av samansetjing vedteken i samsvar med §§ 2-2 og 3-1. Ho skal ha 180 studiepoeng og inkludere:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-34-punkt-1"><article class="legalP" id="kapittel-1-nummer-34-punkt-1-ledd-1">examen philosophicum, 10 studiepoeng og</article></article></li><li data-li-identifier="b." data-name="b."><article class="listArticle" id="kapittel-1-nummer-34-punkt-2"><article class="legalP" id="kapittel-1-nummer-34-punkt-2-ledd-1">spesialisering, minst 90 studiepoeng, som normalt inkluderer eit sjølvstendig arbeid på minst 10 studiepoeng. Kravet om sjølvstende er ikkje til hinder for at fakultetet kan fastsetje i emneskildringa at to eller fleire studentar kan eller skal samarbeide om eit bachelorprosjekt.</article></article></li></ul></article><article class="numberedLegalP" data-numerator="2" id="kapittel-1-nummer-35">(2) Bachelorgrader i utøvande og skapande kunst, musikk og design er på 180 eller 240 studiepoeng. Dei blir tildelte på grunnlag av samansetjing vedteken i samsvar med §§ 2-2 og 3-1.</article></section><section class="section" data-name="kapII" id="kapittel-2" data-lovdata-URL="LTI/forskrift/2024-06-13-1447/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskrifta gjeld med ein gong.</article></section></main></body></html>