<!DOCTYPE html><html lang="nb"><head><title>Forskrift om endring i forskrift om nasjonalt vaksinasjonsprogram m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-04-26-685</dd><dt class="dokid">DokumentID</dt><dd class="dokid">LTI/forskrift/2024-04-26-685</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavdelingen</li></ul></dd><dt class="dateInForce">I kraft fra</dt><dd class="dateInForce">2024-05-02</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-10-02-1229</li><li>forskrift/2018-10-19-1584</li><li>forskrift/2022-06-02-977</li></ul></dd><dt class="basedOn">Hjemmel</dt><dd class="basedOn"><ul><li>lov/1994-08-05-55/§3-8</li><li>lov/2011-06-24-30/§3-2</li><li>lov/1992-12-04-132/§25b</li></ul></dd><dt class="dateOfPublication">Kunngjort</dt><dd class="dateOfPublication">2024-04-26 15:15</dd><dt class="journalNumber">Journalnummer</dt><dd class="journalNumber">2024-0398</dd><dt class="title">Tittel</dt><dd class="title">Forskrift om endring i forskrift om nasjonalt vaksinasjonsprogram m.m.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 26. april 2024 med hjemmel i lov 5. august 1994 nr. 55 om vern mot smittsomme sykdommer § 3-8 første ledd, lov 24. juni 2011 nr. 30 om kommunale helse- og omsorgstjenester m.m. (helse- og omsorgstjenesteloven) § 3-2 og lov 4. desember 1992 nr. 132 om legemidler m.v. (legemiddelloven) § 25b.</dd><dt class="refid">RefID</dt><dd class="refid">forskrift/2024-04-26-685</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om nasjonalt vaksinasjonsprogram m.m.<ul class="tocSubUl"><li>I<ul class="tocSubUl"><li>§ 4a. Vaksinasjon av gravide mot kikhoste som en del av barnevaksinasjonsprogrammet</li></ul></li><li>II</li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/forskrift/2024-04-26-685" id="dokument"><h1>Forskrift om endring i forskrift om nasjonalt vaksinasjonsprogram m.m.</h1><section class="section" data-name="kapI" id="kapittel-1" data-lovdata-URL="LTI/forskrift/2024-04-26-685/KAPITTEL_1"><h2 data-text-align="center">I</h2><article class="defaultP">I forskrift 2. oktober 2009 nr. 1229 om nasjonalt vaksinasjonsprogram gjøres følgende endringer:</article> <article class="defaultP" margin-top="true">§ 3 første ledd bokstav a skal lyde:</article><article class="legalP" id="kapittel-1-ledd-1">Barnevaksinasjoner, jf. § 4, inkludert vaksinasjon av gravide mot kikhoste for å hindre alvorlig sykdom hos spedbarn, jf. § 4a.</article> <article class="defaultP" margin-top="true">§ 3 første ledd bokstav c skal lyde:</article><article class="legalP" id="kapittel-1-ledd-2">Vaksinasjon mot covid-19, jf. § 5a</article> <article class="defaultP" margin-top="true">Nåværende § 4a blir ny § 5a.</article> <article class="defaultP" margin-top="true">Ny § 4a skal lyde:</article><article class="futureLegalArticle" data-name="§4a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4a</span>. <span class="legalArticleTitle">Vaksinasjon av gravide mot kikhoste som en del av barnevaksinasjonsprogrammet</span></span><article class="legalP" id="kapittel-1-foreslåttparagraf-1-ledd-1">Gravide skal tilbys kikhostevaksine etter retningslinjer gitt av Folkehelseinstituttet for å hindre alvorlig sykdom hos spedbarnet.</article><article class="legalP" id="kapittel-1-foreslåttparagraf-1-ledd-2">Kommunens tilbud er ikke begrenset til helsestasjons- og skolehelsetjenesten jf. § 4 første ledd.</article><article class="legalP" id="kapittel-1-foreslåttparagraf-1-ledd-3">Kommunen kan ikke ta betalt for vaksinasjonen.</article></article> <article class="defaultP" margin-top="true">§ 6a fjerde ledd skal lyde:</article><article class="legalP" id="kapittel-1-ledd-3">Vaksinasjonen skal gjennomføres i tråd med de til enhver tid gjeldende retningslinjer om hvem som skal tilbys vaksine og hvordan vaksinasjonen skal gjennomføres, jf. § 5a første ledd.</article></section><section class="section" data-name="kapII" id="kapittel-2" data-lovdata-URL="LTI/forskrift/2024-04-26-685/KAPITTEL_2"><h2 data-text-align="center">II</h2><article class="defaultP">I forskrift 19. oktober 2018 nr. 1584 om kommunens helsefremmende og forebyggende arbeid i helsestasjons- og skolehelsetjenesten gjøres følgende endring:</article> <article class="defaultP" margin-top="true">§ 7 andre ledd og nytt tredje ledd lyde:</article><article class="legalP" id="kapittel-2-ledd-1">Barnevaksinasjonsprogrammet for barn og unge opp til 20 år skal gjennomføres i helsestasjons- og skolehelsetjenesten, jf. forskrift 2. oktober 2009 nr. 1229 om nasjonalt vaksinasjonsprogram § 4.</article><article class="legalP" id="kapittel-2-ledd-2">Helsestasjonstjenesten skal informere om og tilby kikhostevaksine til gravide for å hindre alvorlig sykdom hos spedbarn, som en del av den ordinære svangerskapsomsorgen, jf. § 5 bokstav i og forskrift om nasjonalt vaksinasjonsprogram § 4a.</article></section><section class="section" data-name="kapIII" id="kapittel-3" data-lovdata-URL="LTI/forskrift/2024-04-26-685/KAPITTEL_3"><h2 data-text-align="center">III</h2><article class="defaultP">I forskrift 2. juni 2022 nr. 977 om rekvirering og utlevering av legemidler m.m. gjøres følgende endringer:</article> <article class="defaultP" margin-top="true">§ 7-1 nytt andre ledd skal lyde:</article><article class="legalP" id="kapittel-3-ledd-1">Jordmødre med autorisasjon eller lisens etter helsepersonelloven kan rekvirere vaksiner til bruk i praksis til gravide, etter forskrift om nasjonalt vaksinasjonsprogram.</article> <article class="defaultP" margin-top="true">Nåværende andre til femte ledd blir tredje til nytt sjette ledd.</article> <article class="defaultP" margin-top="true">§ 7-1 fjerde ledd skal lyde:</article><article class="legalP" id="kapittel-3-ledd-2">Det kreves at helsesykepleiere og jordmødre har gjennomført relevant utdanning i temaene vaksinasjon, samliv, seksualitet og prevensjon, og at den enkelte har id-nummer som helsesykepleier eller jordmor i det offentlige Helsepersonellregisteret.</article></section><section class="section" data-name="kapIV" id="kapittel-4" data-lovdata-URL="LTI/forskrift/2024-04-26-685/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Forskriften trer i kraft 2. mai 2024.</article></section></main></body></html>