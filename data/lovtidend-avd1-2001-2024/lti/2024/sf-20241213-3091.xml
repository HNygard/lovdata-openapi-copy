<!DOCTYPE html><html lang="nb"><head><title>Endringer i forskrift om naturskadeforsikring</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-12-13-3091</dd><dt class="dokid">DokumentID</dt><dd class="dokid">LTI/forskrift/2024-12-13-3091</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Lovavdelingen</li></ul></dd><dt class="dateInForce">I kraft fra</dt><dd class="dateInForce">2024-12-13</dd><dt class="changesToDocuments">Endrer</dt><dd class="changesToDocuments"><ul><li>forskrift/2024-01-26-111</li></ul></dd><dt class="basedOn">Hjemmel</dt><dd class="basedOn"><ul><li>lov/1989-06-16-70/§4</li></ul></dd><dt class="dateOfPublication">Kunngjort</dt><dd class="dateOfPublication">2024-12-13 15:10</dd><dt class="journalNumber">Journalnummer</dt><dd class="journalNumber">2024-1417</dd><dt class="title">Tittel</dt><dd class="title">Endringer i forskrift om naturskadeforsikring</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 13. desember 2024 med hjemmel i lov 16. juni 1989 nr. 70 om naturskadeforsikring § 4 annet og femte ledd.</dd><dt class="refid">RefID</dt><dd class="refid">forskrift/2024-12-13-3091</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Endringer i forskrift om naturskadeforsikring<ul class="tocSubUl"><li>I<ul class="tocSubUl"><li>§ 28. Kostnader som inngår i skadeutligningen</li><li>§ 31. Skadeoppgjørskostnader mv.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-12-13-3091" id="dokument"><h1>Endringer i forskrift om naturskadeforsikring</h1><section class="section" data-name="kapI" id="kapittel-1" data-lovdata-URL="LTI/forskrift/2024-12-13-3091/KAPITTEL_1"><h2 data-text-align="center">I</h2><article class="defaultP">I forskrift 26. januar 2024 nr. 111 om naturskadeforsikring gjøres følgende endringer:</article> <article class="defaultP" margin-top="true">Tittelen på forskriften skal lyde:</article><article class="defaultP"><i>Forskrift om naturskadeforsikring (naturskadeforsikringsforskriften)</i></article> <article class="defaultP" margin-top="true">Overskriften til kapittel 1 skal lyde:</article><span class="futuretitle" id="kapittel-1-foreslåttittel-1">Forholdet til forsikringstakeren og den sikrede</span> <article class="defaultP" margin-top="true">§ 1 annet ledd annet punktum skal lyde:</article><article class="legalP" id="kapittel-1-ledd-1">Er en forsikret ting skadet eller direkte truet ved utløst naturulykke, dekkes likevel nødvendige redningskostnader som omhandlet i forsikringsavtaleloven § 6-4, jf. § 4-10, inntil forsikringsverdien.</article> <article class="defaultP" margin-top="true">§ 12 første ledd nr. 3 første punktum skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">Ett av styremedlemmene skal være uavhengig og skal ikke være ansatt i eller for øvrig ha bindinger til foretak som er medlem av poolen.</article></article></li></ul></article> <article class="defaultP" margin-top="true">§ 23 tredje ledd skal lyde:</article><article class="legalP" id="kapittel-1-ledd-2">Daglig leder utarbeider anbefalinger om forvaltningen og valg av en eller flere forvaltere for styret. Styret inngår avtaler med forvalterne. Avtalene skal være skriftlige og skal sikre at poolen får innsyn i forvaltningen og kan føre en forsvarlig kontroll med denne. Daglig leder og styret kan innhente råd fra investeringsutvalget, jf. § 16 annet ledd.</article> <article class="defaultP" margin-top="true">§ 28 skal lyde:</article><article class="futureLegalArticle" data-name="§28" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 28</span>. <span class="legalArticleTitle">Kostnader som inngår i skadeutligningen</span></span><article class="legalP" id="kapittel-1-foreslåttparagraf-1-ledd-1">Gjenstand for skadeutligningen mellom poolens medlemmer er summen av medlemmenes utbetalinger til de sikrede av naturskadeerstatninger etter § 29, medlemmenes skadefastsettingskostnader etter § 30 og medlemmenes skadeoppgjørskostnader mv. etter § 31.</article></article> <article class="defaultP" margin-top="true">§ 31 skal lyde:</article><article class="futureLegalArticle" data-name="§31" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 31</span>. <span class="legalArticleTitle">Skadeoppgjørskostnader mv.</span></span><article class="legalP" id="kapittel-1-foreslåttparagraf-2-ledd-1">Skadeoppgjørskostnader er kostnadene medlemmene i poolen pådrar seg i forbindelse med oppgjør av naturskader innenfor naturskadeforsikringsordningen. Skadeoppgjørskostnadene for den enkelte skade utgjør tre prosent av erstatningsbeløpet, inklusive renter og kostnader, men likevel minst to prosent av folketrygdens grunnbeløp per 1. januar i skadeåret. Er erstatningsbeløpet for en skade større enn to ganger folketrygdens grunnbeløp, får medlemmet godtgjort bare én prosent av det overskytende erstatningsbeløpet.</article><article class="legalP" id="kapittel-1-foreslåttparagraf-2-ledd-2">Medlemmenes kostnader ved rettslige prosesser utlignes etter nærmere retningslinjer i skadehåndboken.</article></article> <article class="defaultP" margin-top="true">§ 39 annet ledd nr. 6 skal lyde:<ul class="defaultList"><li data-li-identifier="6." data-name="6."><article class="listArticle" id="kapittel-1-foreslåttparagraf-2-ledd-2-punkt-1"><article class="legalP" id="kapittel-1-foreslåttparagraf-2-ledd-2-punkt-1-ledd-1">skadeoppgjørskostnader mv.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2024-12-13-3091/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>