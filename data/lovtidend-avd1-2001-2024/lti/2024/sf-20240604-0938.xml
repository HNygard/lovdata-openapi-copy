<!DOCTYPE html><html lang="nb"><head><title>Forskrift om endring i forskrift om studier ved Dronning Mauds Minne Høgskole for barnehagelærerutdanning</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-06-04-938</dd><dt class="dokid">DokumentID</dt><dd class="dokid">LTI/forskrift/2024-06-04-938</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Dronning Mauds Minne Høgskole for barnehagelærerutdanning</li></ul></dd><dt class="dateInForce">I kraft fra</dt><dd class="dateInForce">2024-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2015-04-28-440</li></ul></dd><dt class="basedOn">Hjemmel</dt><dd class="basedOn"><ul><li>lov/2024-03-08-9/§10-5</li><li>lov/2024-03-08-9/§10-6</li><li>lov/2024-03-08-9/§11-7</li><li>lov/2024-03-08-9/§11-8</li><li>lov/2024-03-08-9/§11-9</li></ul></dd><dt class="dateOfPublication">Kunngjort</dt><dd class="dateOfPublication">2024-06-12 14:30</dd><dt class="journalNumber">Journalnummer</dt><dd class="journalNumber">2024-0556</dd><dt class="title">Tittel</dt><dd class="title">Forskrift om endring i forskrift om studier ved Dronning Mauds Minne Høgskole for barnehagelærerutdanning</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Dronning Mauds Minne Høgskole for barnehagelærerutdanning 4. juni 2024 med hjemmel i lov 8. mars 2024 nr. 9 om universiteter og høyskoler (universitets- og høyskoleloven) § 10-5, § 10-6, § 11-7, § 11-8 og § 11-9.</dd><dt class="refid">RefID</dt><dd class="refid">forskrift/2024-06-04-938</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om studier ved Dronning Mauds Minne Høgskole for barnehagelærerutdanning<ul class="tocSubUl"><li>I<ul class="tocSubUl"><li>§ 6-3. Vurdering</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-06-04-938" id="dokument"><h1>Forskrift om endring i forskrift om studier ved Dronning Mauds Minne Høgskole for barnehagelærerutdanning</h1><section class="section" data-name="kapI" id="kapittel-1" data-lovdata-URL="LTI/forskrift/2024-06-04-938/KAPITTEL_1"><h2 data-text-align="center">I</h2><article class="defaultP">I forskrift 28. april 2015 nr. 440 om studier ved Dronning Mauds Minne Høgskole for barnehagelærerutdanning gjøres følgende endringer:</article> <article class="defaultP" margin-top="true">§ 3-6 tredje ledd skal lyde:</article><article class="numberedLegalP" data-numerator="3" id="kapittel-1-nummer-1">(3) Studenter kan få permisjon fra studieprogrammet på grunnlag av dokumentert sykdom utstedt av sakkyndig instans. Studenter kan òg få permisjon på grunnlag av tjenesteplikt etter forsvarsloven § 17, møteplikt i offentlige organer, verv i studentdemokratiet og studentorganisasjoner, eller andre særlig tungtveiende forhold. Retten til foreldrepermisjon går fram av universitets- og høyskoleloven § 10-6.</article> <article class="defaultP" margin-top="true">§ 5-3 første ledd skal lyde:</article><article class="numberedLegalP" data-numerator="1" id="kapittel-1-nummer-2">(1) Studenten er selv ansvarlig for oppmelding til eksamen etter de til enhver tid gjeldende regler. Ved bekreftelse av utdanningsplanen i studentweb blir studenten automatisk oppmeldt til de vurderinger som ligger i utdanningsplanen for det aktuelle semesteret. Studentene er selv ansvarlige for å sjekke at de automatiske oppmeldingene er blitt riktige. For emner som ikke er i studentenes utdanningsplan må studenten selv melde seg opp.</article> <article class="defaultP" margin-top="true">§ 5-4 fjerde ledd skal lyde:</article><article class="numberedLegalP" data-numerator="4" id="kapittel-1-nummer-3">(4) Ved dokumentert sykdom eller annen tungtveiende og dokumentert årsak som oppstår i løpet av de siste fem virkedagene før innlevering, kan det ved søknad innvilges inntil en uke utsatt innlevering av eksamensmappe eller oppgave. Slik søknad må være eksamenskontoret i hende senest siste virkedag før innleveringsdag.</article> <article class="defaultP" margin-top="true">§ 5-11 andre ledd skal lyde:</article><article class="numberedLegalP" data-numerator="2" id="kapittel-1-nummer-4">(2) Søknaden må inneholde dokumentasjon fra sakkyndig instans. Dokumentasjonen må inneholde en beskrivelse av behovet for tilrettelegging, være datert, signert og stemplet.</article> <article class="defaultP" margin-top="true">§ 5-13 andre ledd skal lyde:</article><article class="numberedLegalP" data-numerator="2" id="kapittel-1-nummer-5">(2) Det skal være to sensorer ved sensur av bacheloroppgaver eller lignende selvstendig arbeid på lavere grad, eksamener som ikke er etterprøvbare og eksamener som alene utgjør 15 studiepoeng eller mer.</article> <article class="defaultP" margin-top="true">§ 5-15 andre ledd skal lyde:</article><article class="numberedLegalP" data-numerator="2" id="kapittel-1-nummer-6">(2) Begrunnelsen skal være gitt innen to uker etter at studenten har bedt om det.</article> <article class="defaultP" margin-top="true">§ 5-16 femte ledd skal lyde:</article><article class="numberedLegalP" data-numerator="5" id="kapittel-1-nummer-7">(5) Klage på formell feil behandles av studieadministrasjonen. Dersom studenten ikke får medhold, sendes klagen til nemnd for studentsaker for endelig avgjørelse.</article> <article class="defaultP" margin-top="true">§ 6-3 skal lyde:</article><article class="futureLegalArticle" data-name="§6-3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6-3</span>. <span class="legalArticleTitle">Vurdering</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Praksisperioden skal vurderes til bestått/ikke bestått i henhold til forventet læringsutbytte og vurderingskriterier for gjeldende studieår. Vurderingsuttrykket fastsettes på grunnlag av kvalifisert, faglig skjønn.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Det skal foretas en individuell midtveis- og sluttvurdering. Vurderingene skal være skriftlige og ta utgangspunkt i læringsutbyttebeskrivelsene og vurderingskriteriene slik de er konkretisert i studieplanen.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Dersom det i løpet av praksisperioden er fare for at studenten ikke får praksis godkjent, har praksislærer plikt til å gi melding om dette snarest til student, praksiskontor og praksisveileder.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Studenter kan få «ikke bestått» i praksis selv om han eller hun ikke har fått varsel om dette i løpet av praksisperioden.</article><article class="numberedLegalP" data-numerator="5" id="kapittel-1-foreslåttparagraf-1-nummer-5">(5) Dersom det innstilles til «Ikke bestått», innkalles det til beslutningsmøte hvor et utvalg oppnevnt av høgskolen stadfester eller annullerer karakteren. Studenten skal gis anledning til å komme med en skriftlig uttalelse før møtet avholdes.</article><article class="numberedLegalP" data-numerator="6" id="kapittel-1-foreslåttparagraf-1-nummer-6">(6) Dersom studenten ikke fullfører en praksisperiode uten å ha levert gyldig dokumentasjon, settes resultatet til «Ikke bestått».</article><article class="numberedLegalP" data-numerator="7" id="kapittel-1-foreslåttparagraf-1-nummer-7">(7) Frist for å melde seg av praksisperioden er to uker før praksisperioden.</article><article class="numberedLegalP" data-numerator="8" id="kapittel-1-foreslåttparagraf-1-nummer-8">(8) Det skal være to sensorer ved vurdering av praksis.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2024-06-04-938/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. august 2024.</article></section></main></body></html>