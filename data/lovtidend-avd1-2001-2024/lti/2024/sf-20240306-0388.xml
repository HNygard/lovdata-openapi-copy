<!DOCTYPE html><html lang="nb"><head><title>Forskrift om endring i forskrift om gjennomføring av fiske, fangst og høsting av viltlevende marine ressurser (høstingsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-03-06-388</dd><dt class="dokid">DokumentID</dt><dd class="dokid">LTI/forskrift/2024-03-06-388</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeridirektoratet</li></ul></dd><dt class="dateInForce">I kraft fra</dt><dd class="dateInForce">2024-03-06, 2024-06-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2021-12-23-3910</li></ul></dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§16</li><li>forskrift/2021-12-23-3910/§74</li></ul></dd><dt class="dateOfPublication">Kunngjort</dt><dd class="dateOfPublication">2024-03-07 15:45</dd><dt class="journalNumber">Journalnummer</dt><dd class="journalNumber">2024-0234</dd><dt class="titleShort">Korttittel</dt><dd class="titleShort">Endr. i høstingsforskriften</dd><dt class="title">Tittel</dt><dd class="title">Forskrift om endring i forskrift om gjennomføring av fiske, fangst og høsting av viltlevende marine ressurser (høstingsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 6. mars 2024 med hjemmel i lov 6. juni 2008 nr. 37 om forvaltning av viltlevande marine ressursar (havressursloven) § 16 og forskrift 23. desember 2021 nr. 3910 om gjennomføring av fiske, fangst og høsting av viltlevende marine ressurser (høstingsforskriften) § 74.</dd><dt class="refid">RefID</dt><dd class="refid">forskrift/2024-03-06-388</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om gjennomføring av fiske, fangst og høsting av viltlevende marine ressurser (høstingsforskriften)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-03-06-388" id="dokument"><h1>Forskrift om endring i forskrift om gjennomføring av fiske, fangst og høsting av viltlevende marine ressurser (høstingsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2024-03-06-388/KAPITTEL_1"><h2 data-text-align="center">I</h2><article class="defaultP">I forskrift 23. desember 2021 nr. 3910 om gjennomføring av fiske, fangst og høsting av viltlevende marine ressurser (høstingsforskriften), gjøres følgende endringer:</article> <article class="defaultP" margin-top="true">§ 50 første ledd bokstav a) skal lyde:</article><article class="legalP" id="kapittel-1-ledd-1">For å begrense fangst av fisk under minstemål, kan Fiskeridirektoratet:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">Forby fiske i visse områder nord for 62° N dersom innblanding av reker, torsk, hyse, sei, blåkveite og uer under minstemål overskrider det som fremgår av § 49 første og fjerde til ellevte ledd</article></article></li></ul></article> <article class="defaultP" margin-top="true">§ 50 annet ledd skal lyde:</article><article class="legalP" id="kapittel-1-ledd-2">Fiskeridirektoratet kan forby fiske etter lodde i visse områder nord for 62° N dersom innblanding av lodde, torsk, hyse, sei og blåkveite under minstemål overskrider det som fremgår av § 49 første og tolvte ledd.</article> <article class="defaultP" margin-top="true">§ 66 nytt fjerde ledd skal lyde:</article><article class="legalP" id="kapittel-1-ledd-3">Ved fiske etter blåkveite med garn skal første og siste garn i hver garnlenke være merket med fartøyets registreringsmerke. Merket skal festes til garnets flyteline og være godt synlig og lett lesbart.</article></section><section class="section" data-name="kapII" id="kapittel-2" data-lovdata-URL="LTI/forskrift/2024-03-06-388/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene i § 50 første ledd bokstav a) og § 50 annet ledd trer i kraft straks.</article><article class="legalP" id="kapittel-2-ledd-2">§ 66 fjerde ledd trer i kraft 1. juni 2024.</article></section></main></body></html>