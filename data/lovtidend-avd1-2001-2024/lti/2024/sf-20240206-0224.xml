<!DOCTYPE html><html lang="nb"><head><title>Forskrift om overtredelsesgebyr etter svalbardmiljøloven § 96a</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-02-06-224</dd><dt class="dokid">DokumentID</dt><dd class="dokid">LTI/forskrift/2024-02-06-224</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Kulturmiljø- og polaravdelingen</li></ul></dd><dt class="dateInForce">I kraft fra</dt><dd class="dateInForce">2025-01-01</dd><dt class="basedOn">Hjemmel</dt><dd class="basedOn"><ul><li>lov/2001-06-15-79/§96a</li></ul></dd><dt class="dateOfPublication">Kunngjort</dt><dd class="dateOfPublication">2024-02-09 17:10</dd><dt class="journalNumber">Journalnummer</dt><dd class="journalNumber">2024-0149</dd><dt class="title">Tittel</dt><dd class="title">Forskrift om overtredelsesgebyr etter svalbardmiljøloven § 96a</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 6. februar 2024 med hjemmel i lov 15. juni 2001 nr. 79 om miljøvern på Svalbard (svalbardmiljøloven) § 96a andre ledd.</dd><dt class="refid">RefID</dt><dd class="refid">forskrift/2024-02-06-224</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overtredelsesgebyr etter svalbardmiljøloven § 96a<ul class="tocSubUl"><li>§ 1. Virkeområde</li><li>§ 2. Overtredelsesgebyr mot fysiske personer</li><li>§ 3. Overtredelsesgebyr mot foretak</li><li>§ 4. Frist for oppfyllelse og forsinkelsesrente</li><li>§ 5. Tvangsgrunnlag</li><li>§ 6. Foreldelse</li><li>§ 7. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/2024-02-06-224" id="dokument"><h1>Forskrift om overtredelsesgebyr etter svalbardmiljøloven § 96a</h1><article class="legalArticle" data-lovdata-URL="LTI/forskrift/2024-02-06-224/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder overtredelsesgebyr etter svalbardmiljøloven § 96a.</article></article><article class="legalArticle" data-lovdata-URL="LTI/forskrift/2024-02-06-224/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Overtredelsesgebyr mot fysiske personer</span></h2><article class="legalP" id="paragraf-2-ledd-1">Ved vurderingen av om det skal ilegges administrativ sanksjon ved et lovbrudd, og ved utmålingen av overtredelsesgebyr mot fysiske personer, kan det blant annet legges vekt på<ul class="defaultList"><li data-li-identifier="a." data-name="a."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">overtredelsens omfang</article></article></li><li data-li-identifier="b." data-name="b."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">faren for virkninger på kulturminner eller miljø, herunder villmark, landskap, flora og fauna</article></article></li><li data-li-identifier="c." data-name="c."><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">graden av utvist skyld</article></article></li><li data-li-identifier="d." data-name="d."><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">om det foreligger gjentakelse</article></article></li><li data-li-identifier="e." data-name="e."><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">fordeler som er eller kunne vært oppnådd ved overtredelsen</article></article></li><li data-li-identifier="f." data-name="f."><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">allmennpreventive hensyn.</article></article></li></ul></article><article class="legalP" id="paragraf-2-ledd-2">Ved utmålingen skal det også legges vekt på vedkommendes økonomiske evne. Overtredelsesgebyret skal ikke overstige fire ganger folketrygdens grunnbeløp (G). Rammene gjelder også der flere overtredelser er begått i samme handling.</article></article><article class="legalArticle" data-lovdata-URL="LTI/forskrift/2024-02-06-224/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Overtredelsesgebyr mot foretak</span></h2><article class="legalP" id="paragraf-3-ledd-1">Ved vurderingen av om det skal ilegges administrativ sanksjon ved et lovbrudd, og ved utmålingen av overtredelsesgebyr mot foretak, skal det i tillegg til tilsvarende momenter som nevnt i § 2, blant annet legges vekt på om foretaket ved retningslinjer, instruksjon, opplæring kontroll eller andre tiltak kunne ha forebygget overtredelsen og om overtredelsen er begått for å fremme foretakets interesser.</article><article class="legalP" id="paragraf-3-ledd-2">Overtredelsesgebyret mot foretak skal ikke overstige seks ganger folketrygdens grunnbeløp (G). § 2 andre ledd andre punktum gjelder tilsvarende.</article></article><article class="legalArticle" data-lovdata-URL="LTI/forskrift/2024-02-06-224/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Frist for oppfyllelse og forsinkelsesrente</span></h2><article class="legalP" id="paragraf-4-ledd-1">Overtredelsesgebyret skal oppfylles innen fire uker fra vedtaket ble truffet. Lengre frist kan fastsettes i vedtaket eller senere.</article><article class="legalP" id="paragraf-4-ledd-2">Dersom overtredelsesgebyret ikke blir betalt innen forfall, påløper forsinkelsesrente etter forsinkelsesrenteloven.</article></article><article class="legalArticle" data-lovdata-URL="LTI/forskrift/2024-02-06-224/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tvangsgrunnlag</span></h2><article class="legalP" id="paragraf-5-ledd-1">Endelig vedtak om overtredelsesgebyr er tvangsgrunnlag for utlegg.</article></article><article class="legalArticle" data-lovdata-URL="LTI/forskrift/2024-02-06-224/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Foreldelse</span></h2><article class="legalP" id="paragraf-6-ledd-1">Adgangen til å ilegge overtredelsesgebyr foreldes 2 år etter at overtredelsen er opphørt. Fristen avbrytes ved at det gis forhåndsvarsel eller fattes vedtak om overtredelsesgebyr.</article></article><article class="legalArticle" data-lovdata-URL="LTI/forskrift/2024-02-06-224/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttreden</span></h2><article class="legalP" id="paragraf-7-ledd-1">Forskriften trer i kraft 1. januar 2025.</article></article></main></body></html>