<!DOCTYPE html><html lang="nb"><head><title>Forskrift om endring i forskrift om utføring av aktiviteter i petroleumsvirksomheten (aktivitetsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-12-18-3263</dd><dt class="dokid">DokumentID</dt><dd class="dokid">LTI/forskrift/2024-12-18-3263</dd><dt class="ministry">Departement</dt><dd class="ministry"><ul><li>Energidepartementet, Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Havindustritilsynet, Miljødirektoratet</li></ul></dd><dt class="dateInForce">I kraft fra</dt><dd class="dateInForce">2025-01-01, 2026-01-01, 2028-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-04-29-613</li></ul></dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§9</li><li>lov/1996-11-29-72/§10-18</li><li>forskrift/2010-02-12-158/§68</li></ul></dd><dt class="dateOfPublication">Kunngjort</dt><dd class="dateOfPublication">2024-12-19 18:30</dd><dt class="journalNumber">Journalnummer</dt><dd class="journalNumber">2024-1533</dd><dt class="titleShort">Korttittel</dt><dd class="titleShort">Endr. i aktivitetsforskriften</dd><dt class="title">Tittel</dt><dd class="title">Forskrift om endring i forskrift om utføring av aktiviteter i petroleumsvirksomheten (aktivitetsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Miljødirektoratet og Havindustritilsynet 18. desember 2024 med hjemmel i lov 13. mars 1981 nr. 6 om vern mot forurensninger og om avfall (forurensningsloven) § 9 og lov 29. november 1996 nr. 72 om petroleumsvirksomhet § 10-18 første ledd, jf. forskrift 12. februar 2010 nr. 158 om helse, miljø og sikkerhet i petroleumsvirksomheten og på enkelte landanlegg (rammeforskriften) § 68.</dd><dt class="refid">RefID</dt><dd class="refid">forskrift/2024-12-18-3263</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utføring av aktiviteter i petroleumsvirksomheten (aktivitetsforskriften)<ul class="tocSubUl"><li>I<ul class="tocSubUl"><li>§ 68b. Forflytning av masser</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-12-18-3263" id="dokument"><h1>Forskrift om endring i forskrift om utføring av aktiviteter i petroleumsvirksomheten (aktivitetsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2024-12-18-3263/KAPITTEL_1"><h2 data-text-align="center">I</h2><article class="defaultP">I forskrift 29. april 2010 nr. 613 om utføring av aktiviteter i petroleumsvirksomheten (aktivitetsforskriften) gjøres følgende endringer:</article> <article class="defaultP" margin-top="true">§ 60 første og andre ledd skal lyde:</article><article class="legalP" id="kapittel-1-ledd-1">Operatøren kan slippe produsert vann til sjø etter rensing. Med produsert vann menes vann som følger med brønnstrømmen opp fra reservoarene.</article><article class="legalP" id="kapittel-1-ledd-2">Oljeinnholdet i produsert vann som slippes til sjø, skal være så lavt som mulig, jf. rammeforskriften kapittel II og styringsforskriften § 7 og § 8. Oljeinnholdet skal uansett ikke overstige 15 mg olje per liter vann som veid gjennomsnitt for ett kalenderår og 30 mg olje per liter vann som veid gjennomsnitt for en kalendermåned.</article> <article class="defaultP" margin-top="true">Nytt tredje ledd skal lyde:</article><article class="legalP" id="kapittel-1-ledd-3">For utslipp av kjemikalier med produsert vann gjelder kravene i §§ 62 til 66. Det er ikke tillatt å tilsette kjemikalierester eller annet avfall til produsert vann som slippes til sjø.</article> <article class="defaultP" margin-top="true">Tredje ledd blir til fjerde ledd.</article> <article class="defaultP" margin-top="true">Fjerde ledd blir til femte ledd.</article> <article class="defaultP" margin-top="true">Femte ledd blir til sjette ledd.</article> <article class="defaultP" margin-top="true">Sjette ledd blir til syvende ledd.</article> <article class="defaultP" margin-top="true">Syvende ledd blir til åttende ledd.</article> <article class="defaultP" margin-top="true">§ 60a første og andre ledd skal lyde:</article><article class="legalP" id="kapittel-1-ledd-4">Operatøren kan slippe oljeholdig drenasjevann og annet oljeholdig vann til sjø etter rensing. Operatøren må ha tillatelse etter forurensningsloven kapittel 3 til utslipp av vann fra jetteoperasjoner.</article><article class="legalP" id="kapittel-1-ledd-5">Oljeinnholdet i vann som nevnt i første ledd som slippes til sjø, skal være så lavt som mulig, jf. rammeforskriften kapittel II og styringsforskriften § 7 og § 8. Oljeinnholdet skal uansett ikke overstige 15 mg olje per liter vann som veid gjennomsnitt for ett kalenderår og 30 mg olje per liter vann som veid gjennomsnitt for en kalendermåned.</article> <article class="defaultP" margin-top="true">Fjerde ledd skal lyde:</article><article class="legalP" id="kapittel-1-ledd-6">For utslipp av kjemikalier med drenasjevann og annet oljeholdig vann gjelder §§ 62 til 66. Det er ikke tillatt å tilsette kjemikalierester eller annet avfall til oljeholdig vann som slippes til sjø.</article> <article class="defaultP" margin-top="true">Sjuende ledd skal lyde:</article><article class="legalP" id="kapittel-1-ledd-7">Miljødirektoratet kan i tillatelse etter forurensningsloven kapittel 3 stille feltspesifikke krav til utslipp av oljeholdig drenasjevann og annet oljeholdig vann.</article> <article class="defaultP" margin-top="true">§ 60b skal lyde:</article><article class="legalP" id="kapittel-1-ledd-8">Oljeholdig fortrengningsvann kan slippes til sjø dersom oljeinnholdet ikke overstiger 15 mg olje per liter vann.</article> <article class="defaultP" margin-top="true">§ 63 andre ledd innledningen og bokstav c skal lyde:</article><article class="legalP" id="kapittel-1-ledd-9">Svart stoff omfatter følgende:<ul class="defaultList"><li data-li-identifier="c." data-name="c."><article class="listArticle" id="kapittel-1-ledd-9-punkt-1"><article class="legalP" id="kapittel-1-ledd-9-punkt-1-ledd-1">stoff som er oppført på kandidatlisten i REACH på grunn av miljøfarlige egenskaper,</article></article></li></ul></article> <article class="defaultP" margin-top="true">Bokstav f strykes.</article> <article class="defaultP" margin-top="true">Bokstav g blir til bokstav f.</article> <article class="defaultP" margin-top="true">§ 68a første ledd skal lyde:</article><article class="legalP" id="kapittel-1-ledd-10">Steinlegging som er nødvendig for å gjennomføre petroleumsvirksomhet til havs kan finne sted uten særskilt tillatelse dersom:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-10-punkt-1"><article class="legalP" id="kapittel-1-ledd-10-punkt-1-ledd-1">aktiviteten gjennomføres i et område hvor det ikke er risiko for at sårbare miljøverdier kan bli negativt påvirket,</article></article></li><li data-li-identifier="b." data-name="b."><article class="listArticle" id="kapittel-1-ledd-10-punkt-2"><article class="legalP" id="kapittel-1-ledd-10-punkt-2-ledd-1">aktiviteten ikke berører forurensede sedimenter,</article></article></li><li data-li-identifier="c." data-name="c."><article class="listArticle" id="kapittel-1-ledd-10-punkt-3"><article class="legalP" id="kapittel-1-ledd-10-punkt-3-ledd-1">det benyttes rene steinmasser.</article></article></li></ul></article> <article class="defaultP" margin-top="true">Ny § 68b skal lyde:</article><article class="futureLegalArticle" data-name="§68b" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 68b</span>. <span class="legalArticleTitle">Forflytning av masser</span></span><article class="legalP" id="kapittel-1-foreslåttparagraf-1-ledd-1">Forsettlig forflytning av masser fra bunnen som er nødvendig for å gjennomføre petroleumsvirksomhet til havs kan finne sted uten særskilt tillatelse dersom:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">aktiviteten gjennomføres i et område hvor det ikke er risiko for at sårbare miljøverdier kan bli negativt påvirket,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">aktiviteten ikke berører forurensede sedimenter.</article></article></li></ul></article><article class="legalP" id="kapittel-1-foreslåttparagraf-1-ledd-2">Forflytning av masser skal gjennomføres slik at påvirkning på områdene rundt minimeres.</article><article class="legalP" id="kapittel-1-foreslåttparagraf-1-ledd-3">Operatøren skal dokumentere hvor og hvordan forflytningen av masser er gjennomført, jf. rammeforskriften § 23.</article></article> <article class="defaultP" margin-top="true">§ 93 skal lyde:</article><article class="legalP" id="kapittel-1-ledd-11">Under utføring av bemannede undervannsoperasjoner skal det settes i verk operasjonelle tiltak slik at de som deltar i operasjonene ikke påføres skade eller sykdom, og slik at sannsynligheten for feilhandlinger som kan føre til fare- og ulykkessituasjoner, reduseres, jf. kapittel VII.</article><article class="legalP" id="kapittel-1-ledd-12">Dykking dypere enn 50 meter kan bare foretas som metningsdykking.</article> <article class="defaultP" margin-top="true">§ 94 skal lyde:</article><article class="legalP" id="kapittel-1-ledd-13">Følgende tidsbestemmelser skal gjelde ved utføring av bemannede undervannsoperasjoner:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-13-punkt-1"><article class="legalP" id="kapittel-1-ledd-13-punkt-1-ledd-1">opphold på arbeidsdyp:</article><article class="legalP" id="kapittel-1-ledd-13-punkt-1-ledd-2">ved dykking ned til 180 meter skal oppholdet på arbeidsdyp ikke overstige 14 døgn. Ved dypere dykking skal opphold på arbeidsdyp ikke overstige 10 døgn,</article></article></li><li data-li-identifier="b." data-name="b."><article class="listArticle" id="kapittel-1-ledd-13-punkt-2"><article class="legalP" id="kapittel-1-ledd-13-punkt-2-ledd-1">tiden mellom metningsperioder:</article><article class="legalP" id="kapittel-1-ledd-13-punkt-2-ledd-2">tiden mellom metningsperioder skal minst være lik varigheten av foregående metningsperiode. Ved dykking dypere enn 180 meter skal tiden mellom metningsperioder være minst to ganger siste metningsperiode,</article></article></li><li data-li-identifier="c." data-name="c."><article class="listArticle" id="kapittel-1-ledd-13-punkt-3"><article class="legalP" id="kapittel-1-ledd-13-punkt-3-ledd-1">klokkeløp:</article><article class="legalP" id="kapittel-1-ledd-13-punkt-3-ledd-2">ved dykking ned til 180 meter skal klokkeløpet ikke overskride 8 timer. Ved dypere dykking skal klokkeløpet ikke overskride 6 timer. Dersom dykkerne oppholder seg tørt i undervannskammer, kan klokkeløpet utvides til 8 timer. Tidtakingen av et klokkeløp starter når klammeret mellom klokke og kammer løsnes første gang og stopper når klammeret er påkoblet igjen, og klart til trykkutjevning og endelig overføring av dykkerne tilbake til kammerkomplekset,</article></article></li><li data-li-identifier="d." data-name="d."><article class="listArticle" id="kapittel-1-ledd-13-punkt-4"><article class="legalP" id="kapittel-1-ledd-13-punkt-4-ledd-1">opphold i vann ned til 180 meter:</article><article class="legalP" id="kapittel-1-ledd-13-punkt-4-ledd-2">ved dykking ned til 180 meter skal dykkeren ikke oppholde seg i vannet mer enn 4 timer i løpet av en tolvtimers periode. For tremanns klokkeløp kan tiden i vann utvides til totalt 6 timer under forutsetning av at <ul class="defaultList"><li data-li-identifier="1." data-name="1."><article class="listArticle" id="kapittel-1-ledd-13-punkt-4-ledd-2-punkt-1"><article class="legalP" id="kapittel-1-ledd-13-punkt-4-ledd-2-punkt-1-ledd-1">dykkeren returnerer til dykkerklokken i løpet av tredje eller fjerde arbeidstime i vann for minst 30 minutters pause med hjelmen av. Pausen i klokken skal loggføres, men beregnes som del av totalt tillatt vanntid på seks timer, og</article></article></li><li data-li-identifier="2." data-name="2."><article class="listArticle" id="kapittel-1-ledd-13-punkt-4-ledd-2-punkt-2"><article class="legalP" id="kapittel-1-ledd-13-punkt-4-ledd-2-punkt-2-ledd-1">dykkeren har en «tørr dag» som reservedykker i klokken minst hver tredje dag.</article></article></li></ul></article></article></li><li data-li-identifier="e." data-name="e."><article class="listArticle" id="kapittel-1-ledd-13-punkt-5"><article class="legalP" id="kapittel-1-ledd-13-punkt-5-ledd-1">opphold i vann dypere enn 180 meter:</article><article class="legalP" id="kapittel-1-ledd-13-punkt-5-ledd-2">ved dykking dypere enn 180 meter skal dykkeren ikke oppholde seg i vannet mer enn 3 timer i løpet av en tolvtimers periode. Dykkeren skal ha en «tørr dag» som reservedykker i klokken minst hver tredje dag,</article></article></li><li data-li-identifier="f." data-name="f."><article class="listArticle" id="kapittel-1-ledd-13-punkt-6"><article class="legalP" id="kapittel-1-ledd-13-punkt-6-ledd-1">bruk av pustemaske:</article><article class="legalP" id="kapittel-1-ledd-13-punkt-6-ledd-2">etter maksimalt 4 timer skal dykkere som bruker pustemaske i undervannskammeret, ha en pause i en atmosfære der det ikke er nødvendig å bruke pustemaske,</article></article></li><li data-li-identifier="g." data-name="g."><article class="listArticle" id="kapittel-1-ledd-13-punkt-7"><article class="legalP" id="kapittel-1-ledd-13-punkt-7-ledd-1">rekompresjon etter undervannsoperasjoner:</article><article class="legalP" id="kapittel-1-ledd-13-punkt-7-ledd-2">etter avsluttet metningsperiode skal dykkerne ha umiddelbar tilgang til terapeutisk rekompresjon i minst 24 timer etter endt dekompresjon. Ved overflateorientert dykking skal dykkerne ha umiddelbar tilgang til terapeutisk rekompresjon i minst 12 timer etter endt dekompresjon,</article></article></li><li data-li-identifier="h." data-name="h."><article class="listArticle" id="kapittel-1-ledd-13-punkt-8"><article class="legalP" id="kapittel-1-ledd-13-punkt-8-ledd-1">arbeidsfri ved arbeid under forhøyet trykk:</article><article class="legalP" id="kapittel-1-ledd-13-punkt-8-ledd-2">dykkere som har sitt arbeid i vann, eller som arbeider under forhøyet omgivende trykk, skal i en tjuefiretimersperiode ha en sammenhengende arbeidsfri periode på minst 12 timer. Arbeids- og hvileperioder skal spesifiseres i en skiftplan og legges til faste tider på døgnet,</article></article></li><li data-li-identifier="i." data-name="i."><article class="listArticle" id="kapittel-1-ledd-13-punkt-9"><article class="legalP" id="kapittel-1-ledd-13-punkt-9-ledd-1">overflatepersonell med direkte kommunikasjon med dykkere i vann:</article><article class="legalP" id="kapittel-1-ledd-13-punkt-9-ledd-2">overflatepersonellet som har den direkte kommunikasjonen med dykkere i vann, skal ikke ha denne funksjonen i mer enn 4 timer sammenhengende uten pause. Total tid for denne funksjonen skal være begrenset oppad til 8 timer i en tolvtimersperiode.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2024-12-18-3263/KAPITTEL_2"><h2 data-text-align="center">II</h2><ul class="defaultList"><li data-li-identifier="1." data-name="1."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Forskriften trer i kraft 1. januar 2025 unntatt § 60 andre ledd og § 60a andre ledd.</article></article></li><li data-li-identifier="2." data-name="2."><article class="listArticle" id="kapittel-2-punkt-2"><article class="legalP" id="kapittel-2-punkt-2-ledd-1">Endringene i aktivitetsforskriften § 60 andre ledd trer i kraft 1. januar 2028.</article></article></li><li data-li-identifier="3." data-name="3."><article class="listArticle" id="kapittel-2-punkt-3"><article class="legalP" id="kapittel-2-punkt-3-ledd-1">Endringene i aktivitetsforskriften § 60a andre ledd trer i kraft 1. januar 2026.</article></article></li></ul></section></main></body></html>