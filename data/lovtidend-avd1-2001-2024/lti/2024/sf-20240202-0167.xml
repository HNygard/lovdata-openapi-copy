<!DOCTYPE html><html lang="nb"><head><title>Forskrift om endring i forskrift om fangstbasert akvakultur</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-02-02-167</dd><dt class="dokid">DokumentID</dt><dd class="dokid">LTI/forskrift/2024-02-02-167</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Havbruksavdelingen</li></ul></dd><dt class="dateInForce">I kraft fra</dt><dd class="dateInForce">2024-02-02</dd><dt class="changesToDocuments">Endrer</dt><dd class="changesToDocuments"><ul><li>forskrift/2014-12-15-1831</li></ul></dd><dt class="basedOn">Hjemmel</dt><dd class="basedOn"><ul><li>lov/2005-06-17-79/§6</li><li>lov/2005-06-17-79/§10</li><li>lov/2005-06-17-79/§11</li><li>lov/2005-06-17-79/§24</li></ul></dd><dt class="dateOfPublication">Kunngjort</dt><dd class="dateOfPublication">2024-02-05 14:40</dd><dt class="journalNumber">Journalnummer</dt><dd class="journalNumber">2024-0115</dd><dt class="title">Tittel</dt><dd class="title">Forskrift om endring i forskrift om fangstbasert akvakultur</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 2. februar 2024 med hjemmel i lov 17. juni 2005 nr. 79 om akvakultur (akvakulturloven) § 6, § 10, § 11 og § 24.</dd><dt class="refid">RefID</dt><dd class="refid">forskrift/2024-02-02-167</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om fangstbasert akvakultur<ul class="tocSubUl"><li>I<ul class="tocSubUl"><li>§ 7. Minstekrav til søknad</li><li>§ 37. Miljøovervåkning av organisk bunnpåvirkning i anleggssonen</li><li>§ 38. Tiltak ved uakseptabel organisk bunnpåvirkning i anleggssonen</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-02-02-167" id="dokument"><h1>Forskrift om endring i forskrift om fangstbasert akvakultur</h1><section class="section" data-name="kapI" id="kapittel-1" data-lovdata-URL="LTI/forskrift/2024-02-02-167/KAPITTEL_1"><h2 data-text-align="center">I</h2><article class="defaultP">I forskrift 15. desember 2014 nr. 1831 om fangstbasert akvakultur gjøres følgende endringer:</article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Minstekrav til søknad</span></span><article class="legalP" id="kapittel-1-foreslåttparagraf-1-ledd-1">Søknaden skal inneholde:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">navn på eier av anlegg til fangstbasert akvakultur, adresse, kontaktopplysninger som e-postadresse, telefonnummer og mobilnummer,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">opplysninger om søknaden gjelder nyetablering eller endring av gitt godkjenning,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">art, driftsform og omfang,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">beredskapsplan, herunder plan for smittehygieniske og velferdsmessige tiltak for å hindre og håndtere utbrudd av smittsom sykdom, massedød og andre kritiske situasjoner,</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1">dokumentasjon på lokalitetens egnethet til å sikre god fiskevelferd, herunder data på vannkvalitet, mengde vann og naturgitte forhold av vesentlig betydning for fiskevelferden,</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-1-ledd-1-punkt-6"><article class="legalP" id="kapittel-1-foreslåttparagraf-1-ledd-1-punkt-6-ledd-1">opplysninger om strømmålinger på lokaliteten,</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-1-ledd-1-punkt-7"><article class="legalP" id="kapittel-1-foreslåttparagraf-1-ledd-1-punkt-7-ledd-1">kartdokumentasjon som angitt i NS 9410:2016 Miljøovervåkning av bunnpåvirkning fra marine akvakulturanlegg eller tilsvarende internasjonal standard eller anerkjent norm,</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-1-ledd-1-punkt-8"><article class="legalP" id="kapittel-1-foreslåttparagraf-1-ledd-1-punkt-8-ledd-1">rapport fra B-undersøkelse i henhold til NS 9410:2016 eller tilsvarende internasjonal standard eller anerkjent norm. På lokaliteter hvor slik undersøkelse vanskelig lar seg gjennomføre, kan fylkeskommunen i samråd med Fiskeridirektoratet kreve alternativ miljøundersøkelse.</article></article></li></ul></article><article class="legalP" id="kapittel-1-foreslåttparagraf-1-ledd-2">Undersøkelse etter bokstav h skal utføres av et organ som kan dokumentere relevant faglig kompetanse og er uavhengig av oppdragsgiver.</article><article class="legalP" id="kapittel-1-foreslåttparagraf-1-ledd-3">Dersom anleggets størrelse, beliggenhet eller andre forurensningsmessige forhold tilsier det, kan fylkeskommunen, i samråd med statsforvalteren og Fiskeridirektoratet, kreve ytterligere miljøundersøkelser.</article></article> <article class="defaultP" margin-top="true">§ 37 skal lyde:</article><article class="futureLegalArticle" data-name="§37" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 37</span>. <span class="legalArticleTitle">Miljøovervåkning av organisk bunnpåvirkning i anleggssonen</span></span><article class="legalP" id="kapittel-1-foreslåttparagraf-2-ledd-1">Det skal foretas miljøovervåking av lokalitet for fangstbasert akvakultur. Anleggssonen skal overvåkes ved B-undersøkelse i henhold til NS 9410:2016 Miljøovervåking av bunnpåvirkning fra marine akvakulturanlegg eller tilsvarende internasjonal standard eller anerkjent norm. På lokaliteter hvor slike undersøkelser ikke er egnet til å dokumentere den organiske belastningen, kan Fiskeridirektoratet fatte vedtak om at bunnovervåking av anleggssonen skal skje på en annen måte.</article><article class="legalP" id="kapittel-1-foreslåttparagraf-2-ledd-2">Undersøkelse skal første gang gjennomføres på det tidspunktet i produksjonssyklusen det er maksimal organisk belastning på lokaliteten. Deretter skal det gjøres undersøkelser etter de frekvenser som følger av NS 9410:2016 eller tilsvarende internasjonal standard eller anerkjent norm.</article><article class="legalP" id="kapittel-1-foreslåttparagraf-2-ledd-3">Undersøkelsene skal utføres av et organ som kan dokumentere relevant faglig kompetanse og er uavhengig av oppdragsgiver.</article><article class="legalP" id="kapittel-1-foreslåttparagraf-2-ledd-4">Det skal utarbeides en rapport fra den enkelte undersøkelsen. Rapporten skal sendes inn på den måten tilsynsmyndighetene bestemmer og senest en måned etter dato for feltundersøkelse.</article></article> <article class="defaultP" margin-top="true">§ 38 skal lyde:</article><article class="futureLegalArticle" data-name="§38" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 38</span>. <span class="legalArticleTitle">Tiltak ved uakseptabel organisk bunnpåvirkning i anleggssonen</span></span><article class="legalP" id="kapittel-1-foreslåttparagraf-3-ledd-1">Dersom en B-undersøkelse eller alternativ undersøkelse utført i henhold til § 37 første ledd, viser meget dårlig lokalitetstilstand i anleggssonen, skal det snarest mulig utarbeides en tiltaksplan og gjennomføres tiltak i henhold til planen for å bedre lokalitetstilstanden.</article><article class="legalP" id="kapittel-1-foreslåttparagraf-3-ledd-2">Tiltaksplanen skal sendes inn på den måten tilsynsmyndighetene bestemmer. Dersom Fiskeridirektoratet vurderer at de planlagte tiltakene ikke er tilstrekkelige, kan Fiskeridirektoratet pålegge brakklegging eller andre tiltak inntil en ny undersøkelse viser at lokalitetstilstanden i anleggssonen er god eller meget god.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2024-02-02-167/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>