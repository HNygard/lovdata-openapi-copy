<!DOCTYPE html><html lang="nb"><head><title>Forskrift om endring i forskrift for strømstøtteordningen for frivillig sektor</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-01-12-64</dd><dt class="dokid">DokumentID</dt><dd class="dokid">LTI/forskrift/2024-01-12-64</dd><dt class="ministry">Departement</dt><dd class="ministry"><ul><li>Kultur- og likestillingsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for sivilsamfunn og idrett</li></ul></dd><dt class="dateInForce">I kraft fra</dt><dd class="dateInForce">2024-01-12</dd><dt class="changesToDocuments">Endrer</dt><dd class="changesToDocuments"><ul><li>forskrift/2022-07-01-1283</li></ul></dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2024-01-15 14:30</dd><dt class="journalNumber">Journalnummer</dt><dd class="journalNumber">2024-0039</dd><dt class="title">Tittel</dt><dd class="title">Forskrift om endring i forskrift for strømstøtteordningen for frivillig sektor</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kultur- og likestillingsdepartementet 12. januar 2024 til gjennomføring av Stortingets budsjettvedtak, jf. Innst.14 S (2023–2024).</dd><dt class="refid">RefID</dt><dd class="refid">forskrift/2024-01-12-64</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift for strømstøtteordningen for frivillig sektor<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-01-12-64" id="dokument"><h1>Forskrift om endring i forskrift for strømstøtteordningen for frivillig sektor</h1><section class="section" data-name="kapI" id="kapittel-1" data-lovdata-URL="LTI/forskrift/2024-01-12-64/KAPITTEL_1"><h2 data-text-align="center">I</h2><article class="defaultP">I forskrift 1. juli 2022 nr. 1283 for strømstøtteordningen for frivillig sektor gjøres følgende endringer:</article> <article class="defaultP" margin-top="true">§ 3 skal lyde:</article><article class="legalP" id="kapittel-1-ledd-1">Tilskuddsordningen vil kun gjelde strømforbruk med strømpris på over 70 øre per kWt. Terskelverdien endres til 73 øre per kWt for strømforbruk fra og med 1. januar 2024.</article><article class="legalP" id="kapittel-1-ledd-2">Følgende skal ikke kompenseres:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Strømforbruk knyttet til utføring av offentlig lovpålagte oppgaver på oppdrag fra stat, fylkeskommune eller kommune.</article></article></li><li data-li-identifier="b." data-name="b."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Økonomisk virksomhet hvor kompensasjon til denne virksomheten er i strid med EØS- avtalens regler om offentlig støtte.</article></article></li><li data-li-identifier="c." data-name="c."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">Strømutgifter som allerede er kompensert gjennom de statlige strømstøtteordningene for husholdninger eller landbruket.</article></article></li><li data-li-identifier="d." data-name="d."><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">Strømutgifter til virksomheter som er under konkursbehandling.</article></article></li></ul></article> <article class="defaultP" margin-top="true">§ 4 skal lyde:</article><article class="legalP" id="kapittel-1-ledd-3">Tilskuddet beregnes basert på dokumentert strømforbruk. For strømforbruk fra og med 1. september 2023 får tilskuddsmottakere dekket 90 pst. av prisforskjellen mellom 70 øre per kWt og timesprisene, der forbruket per time beregnes ved hjelp av et gjennomsnittlig forbruksmønster for frivillige organisasjoner. Fra og med 1. januar 2024 endres terskelverdien til 73 øre per kWt.</article> <article class="defaultP" margin-top="true">§ 5 skal lyde:</article><article class="legalP" id="kapittel-1-ledd-4">Virksomheter som får tilskudd etter denne forskriften, må dokumentere utgifter til strøm eller fjernvarme. Det gjennomføres kvartalsvise søknadsrunder. Ved svært lav støttesats kan Lotteri- og stiftelsestilsynet vurdere å slå sammen to søknadsrunder, slik at det beregnes og utbetales strømstøtte for to kvartaler av gangen.</article> <article class="defaultP" margin-top="true">§ 6 skal lyde:</article><article class="legalP" id="kapittel-1-ledd-5">Tilskuddsordningen er midlertidig i perioden april 2022–desember 2024.</article></section><section class="section" data-name="kapII" id="kapittel-2" data-lovdata-URL="LTI/forskrift/2024-01-12-64/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>