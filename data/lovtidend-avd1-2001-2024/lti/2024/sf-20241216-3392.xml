<!DOCTYPE html><html lang="nb"><head><title>Forskrift om endring i forskrift om begrensning i bruk av helse- og miljøfarlige kjemikalier og andre produkter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-12-16-3392</dd><dt class="dokid">DokumentID</dt><dd class="dokid">LTI/forskrift/2024-12-16-3392</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Klimaavdelingen</li></ul></dd><dt class="dateInForce">I kraft fra</dt><dd class="dateInForce">2025-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-06-01-922</li></ul></dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§4</li><li>lov/1976-06-11-79/§8</li><li>lov/1976-06-11-79/§8a</li><li>lov/1976-06-11-79/§12a</li><li>forskrift/1977-08-05-2/§5</li><li>forskrift/1986-05-16-1094</li><li>forskrift/2023-09-21-1467</li></ul></dd><dt class="dateOfPublication">Kunngjort</dt><dd class="dateOfPublication">2024-12-23 15:15</dd><dt class="journalNumber">Journalnummer</dt><dd class="journalNumber">2024-1450</dd><dt class="titleShort">Korttittel</dt><dd class="titleShort">Endr. i produktforskriften</dd><dt class="title">Tittel</dt><dd class="title">Forskrift om endring i forskrift om begrensning i bruk av helse- og miljøfarlige kjemikalier og andre produkter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 16. desember 2024 med hjemmel i lov 11. juni 1976 nr. 79 om kontroll med produkter og forbrukertjenester (produktkontrolloven) § 4, § 8, § 8a og § 12a jf. forskrift 5. august 1977 nr. 2 om gjennomføring av lov om kontroll med produkter og forbrukertjenester § 5, delegeringsvedtak 16. mai 1986 nr. 1094 og delegeringsvedtak 21. september 2023 nr. 1467.</dd><dt class="refid">RefID</dt><dd class="refid">forskrift/2024-12-16-3392</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om begrensning i bruk av helse- og miljøfarlige kjemikalier og andre produkter<ul class="tocSubUl"><li>I<ul class="tocSubUl"><li>3-3a. Krav til omsetning av biodrivstoff til luftfart</li><li>§ 3-3b. Krav til omsetning av biodrivstoff og biobrensel til sjøfart</li><li>§ 3-3c. Krav til omsetning av biodrivstoff og biobrensel til andre formål</li><li>§ 3-3e. Krav til dokumentasjon på omsetning av flytende drivstoff og flytende brensler til sjøfart ved salg via videreforhandlere</li><li>§ 3-9. Arealkriterier for torvmark</li><li>§ 3-10. Rapporteringsplikt på omsetningskrav og bærekraftskriterier</li><li>§ 3-10a. Krav om bruk av et massebalansesystem for rapportering på oppfyllelse av omsetningskrav og bærekraftskriterier</li><li>§ 3-11. Verifikasjon av rapporteringen på omsetningskrav og bærekraftskriterier</li><li>§ 3-12. Oppgjør av underoppfyllelse</li><li>§ 3-13. Gebyr for kontrolltiltak ved rapportering</li><li>§ 3-14. Gebyr for saksbehandling av unntakssøknader</li><li>§ 3-15. Unntak</li><li>§ 3-16. Endring av gebyrsatsene</li><li>§ 3-17. Overtredelsesgebyr</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-12-16-3392" id="dokument"><h1>Forskrift om endring i forskrift om begrensning i bruk av helse- og miljøfarlige kjemikalier og andre produkter</h1><section class="section" data-name="kapI" id="kapittel-1" data-lovdata-URL="LTI/forskrift/2024-12-16-3392/KAPITTEL_1"><h2 data-text-align="center">I</h2><article class="defaultP">I forskrift 1. juni 2004 nr. 922 om begrensning i bruk av helse- og miljøfarlige kjemikalier og andre produkter (produktforskriften) gjøres følgende endringer:</article> <article class="defaultP" margin-top="true">§ 3-2 første ledd bokstavene a, e, h, l, m, n, o og ny bokstav t skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1"><i>biomasse:</i> den biologisk nedbrytbare delen av produkter, avfall og rester av biologisk opprinnelse fra jordbruk, skogbruk, fiske, akvakultur og tilhørende næringer, samt den biologisk nedbrytbare delen av industriavfall og kommunalt avfall, likevel ikke avfall av fossilt opphav.</article></article></li><li data-li-identifier="e." data-name="e."><article class="listArticle" id="kapittel-1-punkt-2"><article class="legalP" id="kapittel-1-punkt-2-ledd-1"><i>rester:</i> restprodukter fra jordbruk, havbruk, fiskeri og skogbruk, samt prosesseringsrester. Et prosesseringsrestprodukt er et stoff som er fremstilt i en produksjonsprosess som primært tar sikte på å fremstille noe annet. Restproduktet må ikke være et direkte mål med produksjonsprosessen og prosessen må ikke ha vært endret bevisst for å produsere restproduktet</article></article></li><li data-li-identifier="h." data-name="h."><article class="listArticle" id="kapittel-1-punkt-3"><article class="legalP" id="kapittel-1-punkt-3-ledd-1"><i>omsetter:</i> den som omsetter drivstoff eller brensel og er registrert etter særavgiftsforskriften §§ 5-1 eller 5-2.</article></article></li><li data-li-identifier="l." data-name="l."><article class="listArticle" id="kapittel-1-punkt-4"><article class="legalP" id="kapittel-1-punkt-4-ledd-1"><i>avansert biodrivstoff:</i> biodrivstoff fremstilt av råstoff på listen i vedlegg V, del A.</article></article></li><li data-li-identifier="m." data-name="m."><article class="listArticle" id="kapittel-1-punkt-5"><article class="legalP" id="kapittel-1-punkt-5-ledd-1"><i>avansert flytende biobrensel:</i> flytende biobrensler fremstilt av råstoff på listen i vedlegg V, del A.</article></article></li><li data-li-identifier="n." data-name="n."><article class="listArticle" id="kapittel-1-punkt-6"><article class="legalP" id="kapittel-1-punkt-6-ledd-1"><i>konvensjonelt biodrivstoff:</i> biodrivstoff som ikke er avansert biodrivstoffeller biodrivstoff fremstilt av råstoff på listen i vedlegg V, del B.</article></article></li><li data-li-identifier="o." data-name="o."><article class="listArticle" id="kapittel-1-punkt-7"><article class="legalP" id="kapittel-1-punkt-7-ledd-1"><i>omsatt mengde:</i> det volum drivstoff eller brensel som en omsetter er eller hadde vært ansvarlig for å betale særavgifter for etter særavgiftsforskriften § 2-1, også dersom drivstoffet eller brenselet er unntatt fra eller fritatt for særavgifter.</article></article></li><li data-li-identifier="t." data-name="t."><article class="listArticle" id="kapittel-1-punkt-8"><article class="legalP" id="kapittel-1-punkt-8-ledd-1"><i>videreforhandler:</i> den som videreselger drivstoff eller brensel fra omsetter og som håndterer drivstoffet eller brenselet fysisk.</article></article></li></ul></article> <article class="defaultP" margin-top="true">§ 3-3 andre ledd skal lyde:</article><article class="legalP" id="kapittel-1-ledd-1">Ved oppfyllelsen av omsetningskravet i første ledd skal:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">minst 12,5 volumprosent bestå av avansert biodrivstoff eller biodrivstoff fremstilt av råstoff på listen i vedlegg V, del B, og</article></article></li><li data-li-identifier="b." data-name="b."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">omsetning av avansert biodrivstoff og biodrivstoff fremstilt av råstoff på listen i vedlegg V, del B, utover kravet i a. telle dobbelt sammenlignet med konvensjonelt biodrivstoff.</article></article></li></ul></article> <article class="defaultP" margin-top="true">§ 3-3a skal lyde:</article><article class="futureLegalArticle" data-name="3-3a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">3-3a</span>. <span class="legalArticleTitle">Krav til omsetning av biodrivstoff til luftfart</span></span><article class="legalP" id="kapittel-1-foreslåttparagraf-1-ledd-1">Omsetter av flytende drivstoff til luftfart skal sørge for at minst 0,5 volumprosent av totalt omsatt mengde flytende drivstoff per år består av avansert biodrivstoff eller biodrivstoff fremstilt av råstoff på listen i vedlegg V, del B. Drivstoff som omsettes til flygninger utført av militært luftfartøy omfattes ikke av kravet.</article></article> <article class="defaultP" margin-top="true">§ 3-3b overskriften og første ledd skal lyde:</article><article class="futureLegalArticle" data-name="§3-3b" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-3b</span>. <span class="legalArticleTitle">Krav til omsetning av biodrivstoff og biobrensel til sjøfart</span></span><article class="legalP" id="kapittel-1-foreslåttparagraf-2-ledd-1">Omsetter av flytende drivstoff og flytende brensler til fartøy og akvakulturanlegg skal sørge for at minst 6 volumprosent av total omsatt mengde flytende drivstoff og flytende brensler per år består av avansert biodrivstoff og avansert flytende biobrensel eller biodrivstoff og flytende biobrensel fremstilt av råstoff på listen i vedlegg V, del B. Biogass skal holdes utenfor kravet.</article></article> <article class="defaultP" margin-top="true">I § 3-3c skal overskriften og første ledd lyde:</article><article class="futureLegalArticle" data-name="§3-3c" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-3c</span>. <span class="legalArticleTitle">Krav til omsetning av biodrivstoff og biobrensel til andre formål</span></span><article class="legalP" id="kapittel-1-foreslåttparagraf-3-ledd-1">Omsetter av flytende drivstoff og flytende brensler skal ved omsetning til andre formål enn veitrafikk, luftfart og sjøfart sørge for at minst 10 volumprosent av totalt omsatt mengde flytende drivstoff og flytende brensler til disse formålene per år består av avansert biodrivstoff og avansert flytende biobrensel eller biodrivstoff og flytende biobrensel fremstilt av råstoff på listen i vedlegg V, del B. Biogass skal holdes utenfor kravet.</article></article> <article class="defaultP" margin-top="true">§ 3-3d femte ledd skal lyde:</article><article class="legalP" id="kapittel-1-ledd-2">Ved salg via videreforhandler gjelder § 3-3e. Omsettere og videreforhandlere som selger drivstoff eller brensel via én eller flere videreforhandlere skal, på forespørsel fra Miljødirektoratet, oppgi hvilke videreforhandlere de har solgt til det foregående året.</article> <article class="defaultP" margin-top="true">Ny § 3-3e skal lyde:</article><article class="futureLegalArticle" data-name="§3-3e" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 3-3e</span>. <span class="legalArticleTitle">Krav til dokumentasjon på omsetning av flytende drivstoff og flytende brensler til sjøfart ved salg via videreforhandlere</span></span><article class="legalP" id="kapittel-1-foreslåttparagraf-4-ledd-1">Ved salg via én eller flere videreforhandlere, skal videreforhandleren som selger til sluttbruk innhente og oppbevare dokumentasjon som nevnt i § 3-3d andre til fjerde ledd. Dokumentasjonen skal oppbevares i tre år.</article><article class="legalP" id="kapittel-1-foreslåttparagraf-4-ledd-2">Videreforhandleren som selger til sluttbruk skal gi omsetter erklæring som nevnt i § 3-3d første ledd, enten direkte eller via øvrige videreforhandlere. Alle videreforhandlere er ansvarlige for å gi videre riktige og fullstendige opplysninger, og for å legge frem dokumentasjon for Miljødirektoratet på forespørsel.</article></article> <article class="defaultP" margin-top="true">§ 3-4 andre ledd første punktum skal lyde:</article><article class="legalP" id="kapittel-1-ledd-3">Ved omsetning av biodrivstoff utover omsetningskravet i § 3-3 kan overskytende volum avansert biodrivstoff og avansert flytende biobrensel og biodrivstoff og flytende biobrensel fremstilt av råstoff på listen i vedlegg V, del B, medregnes i oppfyllelsen av omsetningskravet i § 3-3c, og motsatt.</article> <article class="defaultP" margin-top="true">§ 3-5 første ledd skal lyde:</article><article class="legalP" id="kapittel-1-ledd-4">Biodrivstoff og flytende biobrensel som<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">regnes med i oppfyllelsen av forpliktelser om fornybar energi, herunder §§ 3-3 til 3-4 i denne forskrift, eller</article></article></li><li data-li-identifier="b." data-name="b."><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">er omfattet av økonomiske støtteordninger skal, uavhengig av råstoffets opprinnelsesland, oppfylle bærekraftskriteriene i § 3-6 til § 3-9.</article></article></li></ul></article> <article class="defaultP" margin-top="true">I § 3-9 skal overskriften lyde:</article><article class="futureLegalArticle" data-name="§3-9" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 3-9</span>. <span class="legalArticleTitle">Arealkriterier for torvmark</span></span></article> <article class="defaultP" margin-top="true">§ 3-10 skal lyde:</article><article class="futureLegalArticle" data-name="§3-10" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 3-10</span>. <span class="legalArticleTitle">Rapporteringsplikt på omsetningskrav og bærekraftskriterier</span></span><article class="legalP" id="kapittel-1-foreslåttparagraf-6-ledd-1">De som omsetter drivstoff og flytende brensel etter §§ 3-3 til 3-4 skal hvert år innen 31. mars rapportere til Miljødirektoratet på oppfyllelse av omsetningskrav og bærekraftskriterier for foregående år. Til dette formål skal det benyttes et massebalansesystem som nevnt i § 3-10a.</article><article class="legalP" id="kapittel-1-foreslåttparagraf-6-ledd-2">Rapportering etter første ledd skal inkludere relevante opplysninger om tiltak som er truffet for vern av jord, vann og luft, utbedring av forringet mark, unngåelse av overdrevent vannforbruk i arealer der vann er en knapp ressurs, og hensiktsmessige og relevante opplysninger om tiltak som er truffet for å ta hensyn til forholdene nevnt i vedlegg III i dette kapittelet.</article><article class="legalP" id="kapittel-1-foreslåttparagraf-6-ledd-3">Rapporteringen skal inkludere klimagassutslipp i hele livssyklusen per energienhet biodrivstoff eller flytende biobrensel.</article><article class="legalP" id="kapittel-1-foreslåttparagraf-6-ledd-4">Med unntak av biodrivstoff og flytende biobrensler omfattet av § 3-5 andre ledd, skal rapporteringen også oppgi hvorvidt det i beregningen av klimagassutslipp er benyttet bonus som følge av bruk av biomasse fra utbedret forringet mark nevnt i vedlegg II, del C, punkt 7 og 8, og hvorvidt det er benyttet faktor for beregning av utslippsreduksjon fra akkumulering av karbon i jord gjennom forbedret landbruksforvaltning i vedlegg II, del C, punkt 1 og 10, jf. vedlegg IV.</article><article class="legalP" id="kapittel-1-foreslåttparagraf-6-ledd-5">Omsettere kan velge å benytte godkjente frivillige ordninger til å dokumentere oppfyllelse av bærekraftskriteriene. Omsettere skal vedlegge dokumentasjon om hvorvidt forsendelsen av biodrivstoff eller flytende biobrensler er omfattet av en godkjent frivillig ordning, samt navnet på den frivillige ordningen.</article><article class="legalP" id="kapittel-1-foreslåttparagraf-6-ledd-6">Omsettere som fremlegger dokumentasjon i samsvar med godkjente frivillige ordninger, trenger ikke fremlegge ytterligere dokumentasjon om overholdelse av de aktuelle bærekraftskriteriene eller opplysninger om tiltak nevnt i andre ledd. Dette gjelder likevel bare i den utstrekning de aktuelle bærekraftskriteriene er dekket av den frivillige ordningen. Det skal oppgis om den godkjente frivillige ordningen som er benyttet er anerkjent som dekkende for alle de aktuelle bærekraftskriteriene som er relevante for det aktuelle biodrivstoffet eller flytende biobrenselet, herunder for de miljømessige og sosiale forholdene nevnt i andre ledd.</article><article class="legalP" id="kapittel-1-foreslåttparagraf-6-ledd-7">Omsettere som ikke fremlegger dokumentasjon i samsvar med godkjente frivillige ordninger, skal kunne fremskaffe annen dokumentasjon om overholdelse av de aktuelle bærekraftskriteriene, opplysninger om tiltak nevnt i andre ledd og dokumentasjon på at biodrivstoffet eller biobrenselet er omfattet av § 3-5 andre ledd, eller er laget av råstoff på listen i vedlegg V.</article><article class="legalP" id="kapittel-1-foreslåttparagraf-6-ledd-8">Omsetter skal, på forespørsel fra Miljødirektoratet, kunne legge frem dokumentasjon som nevnt i sjuende ledd, som dekker alle ledd i biodrivstoffets eller det flytende biobrenselets forsyningskjede, herunder dokumentasjon på klassifisering av råstoff. Omsetterne må sørge for at alle aktørene i forsyningskjeden oppbevarer slik dokumentasjon i minst fem år etter den enkelte transaksjonen av råstoffet, drivstoffet eller brenselet.</article><article class="legalP" id="kapittel-1-foreslåttparagraf-6-ledd-9">Ved samlet oppfyllelse av omsetningskrav i henhold til § 3-4 skal opplysninger om omsatt mengde biodrivstoff og oppfyllelse av bærekraftskriteriene fra den enkelte omsetter fremkomme.</article><article class="legalP" id="kapittel-1-foreslåttparagraf-6-ledd-10">Rapporteringsskjema utarbeidet av Miljødirektoratet skal benyttes ved rapporteringen.</article></article> <article class="defaultP" margin-top="true">Ny § 3-10a skal lyde:</article><article class="futureLegalArticle" data-name="§3-10a" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 3-10a</span>. <span class="legalArticleTitle">Krav om bruk av et massebalansesystem for rapportering på oppfyllelse av omsetningskrav og bærekraftskriterier</span></span><article class="legalP" id="kapittel-1-foreslåttparagraf-7-ledd-1">For rapportering på oppfyllelse av bærekraftskriterier etter § 3-10 skal det benyttes et massebalansesystem som:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-7-ledd-1-punkt-1"><article class="legalP" id="kapittel-1-foreslåttparagraf-7-ledd-1-punkt-1-ledd-1">tillater at partier med råstoff eller biodrivstoff med ulike bærekraftsegenskaper kan blandes, innenfor en fysisk avgrenset lokalitet,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-7-ledd-1-punkt-2"><article class="legalP" id="kapittel-1-foreslåttparagraf-7-ledd-1-punkt-2-ledd-1">krever at opplysninger om bærekraftsegenskaper og størrelsen på partiene i bokstav a forblir knyttet til blandingen, og</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-7-ledd-1-punkt-3"><article class="legalP" id="kapittel-1-foreslåttparagraf-7-ledd-1-punkt-3-ledd-1">fastsetter at summen av alle partier som trekkes ut av blandingen skal beskrives som å ha de samme bærekraftsegenskapene i de samme mengdene som summen av alle partier som tilføres blandingen.</article></article></li></ul></article><article class="legalP" id="kapittel-1-foreslåttparagraf-7-ledd-2">Massebalansen skal gjøres opp minst hver tredje måned, på hver lokalitet. Ved hvert oppgjør skal omsetter føre oversikt over mengdene fossilt drivstoff og flytende biodrivstoff eller flytende biobrensler, med tilhørende bærekraftsegenskaper, som var på lokaliteten, ble tatt inn og ut, og som gjenstår på lokaliteten i løpet av oppgjørsperioden.</article><article class="legalP" id="kapittel-1-foreslåttparagraf-7-ledd-3">Omsetter kan ikke bruke opplysninger om bærekraftsegenskaper til rapporteringen på et omsetningskrav når det har gått mer enn to år fra det aktuelle partiet biodrivstoff eller biobrensel ble tatt inn på lokaliteten til partiet ble omsatt.</article></article> <article class="defaultP" margin-top="true">I § 3-11 skal overskriften, første ledd og nytt andre ledd skal lyde:</article><article class="futureLegalArticle" data-name="§3-11" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 3-11</span>. <span class="legalArticleTitle">Verifikasjon av rapporteringen på omsetningskrav og bærekraftskriterier</span></span><article class="legalP" id="kapittel-1-foreslåttparagraf-8-ledd-1">Rapporteringen etter § 3-10 og massebalansesystemet som nevnt i § 3-10a, skal ha vært gjenstand for en uavhengig revisjon av tilstrekkelig kvalitet.</article><article class="legalP" id="kapittel-1-foreslåttparagraf-8-ledd-2">Ved bruk av dokumentasjon som nevnt i § 3-10 sjuende ledd, skal revisjonen dekke dokumentasjon fra alle ledd i forsyningskjeden.</article></article> <article class="defaultP" margin-top="true">§ 3-11 nåværende andre til femte ledd blir nytt tredje til sjette ledd.</article> <article class="defaultP" margin-top="true">Ny § 3-12 skal lyde:</article><article class="futureLegalArticle" data-name="§3-12" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 3-12</span>. <span class="legalArticleTitle">Oppgjør av underoppfyllelse</span></span><article class="legalP" id="kapittel-1-foreslåttparagraf-9-ledd-1">Dersom omsetter av flytende drivstoff eller flytende brensel ikke oppfyller krav etter §§ 3-3, 3-3a, 3-3b og 3-3c, kan Miljødirektoratet vedta at omsetter skal omsette volum biodrivstoff eller brensel tilsvarende underskuddet det påfølgende året. §§ 3-10 og 3-10a gjelder også ved omsetning som følger av slike vedtak.</article></article> <article class="defaultP" margin-top="true">Ny § 3-13 skal lyde:</article><article class="futureLegalArticle" data-name="§3-13" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 3-13</span>. <span class="legalArticleTitle">Gebyr for kontrolltiltak ved rapportering</span></span><article class="legalP" id="kapittel-1-foreslåttparagraf-10-ledd-1">Omsetter skal betale et gebyr til statskassen for Miljødirektoratets arbeid med rapportering i henhold til § 3-10. Gebyret fastsettes etter antall omsetningskrav den enkelte omsetter rapporterer på og hvilken type dokumentasjon som er brukt til å dokumentere oppfyllelse av bærekraftskriteriene: <table><thead><tr><th data-text-align="center" data-vertical-align="top"><i>Antall krav omsetter rapporterer på</i></th><th data-text-align="center" data-vertical-align="top"><i>Bruk av dokumentasjon iht. § 3-10 sjuende ledd (egen dokumentasjon)</i></th><th data-text-align="center" data-vertical-align="top"><i>Bruk av dokumentasjon iht. § 3-10 femte ledd (frivillige ordninger)</i></th></tr></thead><tbody><tr><td data-text-align="center" data-vertical-align="top">1</td><td data-text-align="center" data-vertical-align="top">110&#xa0;000,–</td><td data-text-align="center" data-vertical-align="top">75&#xa0;000,–</td></tr><tr><td data-text-align="center" data-vertical-align="top">2</td><td data-text-align="center" data-vertical-align="top">183&#xa0;000,–</td><td data-text-align="center" data-vertical-align="top">126&#xa0;000,–</td></tr><tr><td data-text-align="center" data-vertical-align="top">3</td><td data-text-align="center" data-vertical-align="top">238&#xa0;000,–</td><td data-text-align="center" data-vertical-align="top">163&#xa0;000,–</td></tr></tbody></table></article><article class="legalP" id="kapittel-1-foreslåttparagraf-10-ledd-2">Gebyret forfaller til betaling 30 dager etter at virksomheten har mottatt faktura fra Miljødirektoratet.</article></article> <article class="defaultP" margin-top="true">Ny § 3-14 skal lyde:</article><article class="futureLegalArticle" data-name="§3-14" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 3-14</span>. <span class="legalArticleTitle">Gebyr for saksbehandling av unntakssøknader</span></span><article class="legalP" id="kapittel-1-foreslåttparagraf-11-ledd-1">For behandling av søknad om unntak fra omsetningskravene i §§ 3-3, 3-3a, 3-3b og 3-3c, dokumentasjonskrav i § 3-3d og kvalitetskrav i § 2-20, skal omsetter betale gebyr til statskassen etter følgende satser: <table><thead><tr><th data-text-align="center" data-vertical-align="top"><i>Sats</i></th><th data-text-align="center" data-vertical-align="top"><i>2025</i></th></tr></thead><tbody><tr><td data-text-align="center" data-vertical-align="top">1</td><td data-text-align="center" data-vertical-align="top">52&#xa0;900,–</td></tr><tr><td data-text-align="center" data-vertical-align="top">2</td><td data-text-align="center" data-vertical-align="top">42&#xa0;400,–</td></tr><tr><td data-text-align="center" data-vertical-align="top">3</td><td data-text-align="center" data-vertical-align="top">31&#xa0;800,–</td></tr><tr><td data-text-align="center" data-vertical-align="top">4</td><td data-text-align="center" data-vertical-align="top">21&#xa0;200,–</td></tr><tr><td data-text-align="center" data-vertical-align="top">5</td><td data-text-align="center" data-vertical-align="top">10&#xa0;600,–</td></tr></tbody></table></article><article class="legalP" id="kapittel-1-foreslåttparagraf-11-ledd-2">Miljødirektoratet vedtar hvilken gebyrsats som skal gjelde i det enkelte tilfelle. Ved fastsettelse av gebyrsats, skal forventet ressursforbruk knyttet til saksbehandlingen legges til grunn.</article><article class="legalP" id="kapittel-1-foreslåttparagraf-11-ledd-3">Gebyret forfaller til betaling 30 dager etter at virksomheten har mottatt faktura fra Miljødirektoratet.</article></article> <article class="defaultP" margin-top="true">Ny § 3-15 skal lyde:</article><article class="futureLegalArticle" data-name="§3-15" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 3-15</span>. <span class="legalArticleTitle">Unntak</span></span><article class="legalP" id="kapittel-1-foreslåttparagraf-12-ledd-1">Når særlige grunner foreligger kan Miljødirektoratet redusere eller frafalle gebyr etter §§ 3-13 og 3-14.</article></article> <article class="defaultP" margin-top="true">Ny § 3-16 skal lyde:</article><article class="futureLegalArticle" data-name="§3-16" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 3-16</span>. <span class="legalArticleTitle">Endring av gebyrsatsene</span></span><article class="legalP" id="kapittel-1-foreslåttparagraf-13-ledd-1">Miljødirektoratet kan endre gebyrsatsene i §§ 3-13 og 3-14 i samsvar med endring i konsumprisindeksen i perioden 1. oktober til 30. september. Den endrede satsen skal avrundes til nærmeste 100 kr. Endringen trer i kraft den påfølgende 1. januar.</article></article> <article class="defaultP" margin-top="true">Ny § 3-17 skal lyde:</article><article class="futureLegalArticle" data-name="§3-17" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 3-17</span>. <span class="legalArticleTitle">Overtredelsesgebyr</span></span><article class="legalP" id="kapittel-1-foreslåttparagraf-14-ledd-1">Miljødirektoratet kan ved overtredelse av følgende bestemmelser i dette kapitlet ilegge den ansvarlige for overtredelsen et overtredelsesgebyr:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-14-ledd-1-punkt-1"><article class="legalP" id="kapittel-1-foreslåttparagraf-14-ledd-1-punkt-1-ledd-1">§ 3-3. Krav til omsetning av biodrivstoff til veitrafikk</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-14-ledd-1-punkt-2"><article class="legalP" id="kapittel-1-foreslåttparagraf-14-ledd-1-punkt-2-ledd-1">§ 3-3a. Krav til omsetning av avansert biodrivstoff til luftfart</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-14-ledd-1-punkt-3"><article class="legalP" id="kapittel-1-foreslåttparagraf-14-ledd-1-punkt-3-ledd-1">§ 3-3b. Krav til omsetning av avansert biodrivstoff og biobrensel til sjøfart</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-14-ledd-1-punkt-4"><article class="legalP" id="kapittel-1-foreslåttparagraf-14-ledd-1-punkt-4-ledd-1">§ 3-3c. Krav til omsetning av avansert biodrivstoff og biobrensel til andre formål</article></article></li></ul></article><article class="legalP" id="kapittel-1-foreslåttparagraf-14-ledd-2">For ileggelse av overtredelsesgebyr gjelder bestemmelsene i kapittel 6b.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2024-12-16-3392/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2025.</article></section></main></body></html>