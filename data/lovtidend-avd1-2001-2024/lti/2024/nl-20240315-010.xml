<!DOCTYPE html><html lang="no"><head><title>Lov om endringer i yrkestransportlova (sentraltilknytningsplikt og justering av løyveplikten for drosje)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2024-03-15-10</dd><dt class="dokid">DokumentID</dt><dd class="dokid">LTI/lov/2024-03-15-10</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2002-06-21-45</li></ul></dd><dt class="legalArea">Rettsområde</dt><dd class="legalArea"><ul><li>EU/EØS-rett &gt; Transport</li> <li>Transport og kommunikasjoner &gt; Skipsfart</li> <li>Transport og kommunikasjoner &gt; Transport</li> <li>Transport og kommunikasjoner &gt; Veitrafikk</li></ul></dd><dt class="dateOfPublication">Kunngjort</dt><dd class="dateOfPublication">2024-03-15 11:45</dd><dt class="lastupdated">Rettet</dt><dd class="lastupdated">2024-08-15 (se kunngjøring av beriktiget versjon av loven i kunngj. 15. august 2024 nr. 1960)</dd><dt class="journalNumber">Journalnummer</dt><dd class="journalNumber">2024-0232</dd><dt class="titleShort">Korttittel</dt><dd class="titleShort">Endringslov til yrkestransportlova</dd><dt class="title">Tittel</dt><dd class="title">Lov om endringer i yrkestransportlova (sentraltilknytningsplikt og justering av løyveplikten for drosje)</dd><dt class="miscInformation">Annet om dokumentet</dt><dd class="miscInformation">Prop. 39 L (2023–2024), Innst. 201 L (2023–2024), Lovvedtak 46 (2023–2024). Stortingets første og andre gangs behandling hhv. 29. februar og 5. mars 2024. Fremmet av Samferdselsdepartementet.</dd><dt class="refid">RefID</dt><dd class="refid">lov/2024-03-15-10</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i yrkestransportlova (sentraltilknytningsplikt og justering av løyveplikten for drosje)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2024-03-15-10" id="dokument"><h1>Lov om endringer i yrkestransportlova (sentraltilknytningsplikt og justering av løyveplikten for drosje)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 21. juni 2002 nr. 45 om yrkestransport med motorvogn og fartøy (yrkestransportlova).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2024-03-15-10/KAPITTEL_1"><h2 data-text-align="center">I</h2><article class="document-change" data-document="lov/2002-06-21-45" id="kapittel-1-dokumentendring-1"><article class="defaultP">I lov 21. juni 2002 nr. 45 om yrkestransport med motorvogn og fartøy gjøres følgende endringer:</article> <article class="change" data-change-part="lov/2002-06-21-45/§4" id="kapittel-1-dokumentendring-1-endring-1"><article class="defaultP">§ 4 skal lyde:</article><article class="futureLegalArticle" data-name="§4" id="kapittel-1-dokumentendring-1-endring-1-foreslåttparagraf-1"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Løyve for persontransport med motorvogn registrert for meir enn 9 personar</span></span><article class="numberedLegalP" data-numerator="1" id="kapittel-1-dokumentendring-1-endring-1-foreslåttparagraf-1-nummer-1">(1) Den som mot vederlag vil drive nasjonal eller internasjonal persontransport med motorvogn registrert for meir enn 9 personar, må ha løyve. Det same gjeld den som utfører persontransport mot vederlag på liknande måte som drosje når tilbod om transport vert retta til ålmenta på offentleg plass eller via digitale plattformer.</article><article class="numberedLegalP" data-numerator="2" id="kapittel-1-dokumentendring-1-endring-1-foreslåttparagraf-1-nummer-2">(2) Løyve skal tildelast den som<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-1-foreslåttparagraf-1-nummer-2-punkt-1"><article class="legalP" id="kapittel-1-dokumentendring-1-endring-1-foreslåttparagraf-1-nummer-2-punkt-1-ledd-1">driv ei faktisk og varig verksemd i Noreg,</article></article></li><li data-li-identifier="b." data-name="b."><article class="listArticle" id="kapittel-1-dokumentendring-1-endring-1-foreslåttparagraf-1-nummer-2-punkt-2"><article class="legalP" id="kapittel-1-dokumentendring-1-endring-1-foreslåttparagraf-1-nummer-2-punkt-2-ledd-1">har god vandel,</article></article></li><li data-li-identifier="c." data-name="c."><article class="listArticle" id="kapittel-1-dokumentendring-1-endring-1-foreslåttparagraf-1-nummer-2-punkt-3"><article class="legalP" id="kapittel-1-dokumentendring-1-endring-1-foreslåttparagraf-1-nummer-2-punkt-3-ledd-1">har tilfredsstillande økonomisk evne, og</article></article></li><li data-li-identifier="d." data-name="d."><article class="listArticle" id="kapittel-1-dokumentendring-1-endring-1-foreslåttparagraf-1-nummer-2-punkt-4"><article class="legalP" id="kapittel-1-dokumentendring-1-endring-1-foreslåttparagraf-1-nummer-2-punkt-4-ledd-1">har tilstrekkeleg fagleg kompetanse.</article></article></li></ul></article></article></article> <article class="change" data-change-part="lov/2002-06-21-45/§9" id="kapittel-1-dokumentendring-1-endring-2"><article class="defaultP">Overskriften i § 9 skal lyde:</article><article class="futureLegalArticle" data-name="§9" id="kapittel-1-dokumentendring-1-endring-2-foreslåttparagraf-1"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Løyve for persontransport med motorvogn registrert for inntil 9 personar utanfor rute</span></span></article></article> <article class="change" data-change-part="lov/2002-06-21-45/§9/ledd/1" id="kapittel-1-dokumentendring-1-endring-3"><article class="defaultP">§ 9 første ledd skal lyde:</article><article class="numberedLegalP" data-numerator="1" id="kapittel-1-dokumentendring-1-endring-3-nummer-1">(1) Den som mot vederlag, og med mål om forteneste, vil drive persontransport utanfor rute med motorvogn registrert for inntil 9 personar, må ha drosjeløyve. § 4 andre ledd bokstav a til d gjeld tilsvarande. Løyveplikt gjeld òg for den som utfører persontransport mot vederlag på liknande måte som drosje når tilbod om transport vert retta til ålmenta på offentleg plass eller via digitale plattformer. Løyveplikt etter tredje punktum gjeld sjølv om den som utfører transporten ikkje har mål om forteneste.</article></article> <article class="change" data-add-new-part="lov/2002-06-21-45/§9/ledd/2" id="kapittel-1-dokumentendring-1-endring-4"><article class="defaultP">§ 9 nytt andre ledd skal lyde:</article><article class="numberedLegalP" data-numerator="2" id="kapittel-1-dokumentendring-1-endring-4-nummer-1">(2) Den som har løyve etter denne føresegna, skal vere knytt til ein drosjesentral. Løyvehavar skal rapportere dei opplysningane til sentralen som sentralen treng for å ivareta sine plikter etter §§ 9 c og 9 d i denne lova. Løyvehavaren skal sikre at betaling for all løyvepliktig drosjetransport vert registrert i taksameter hos ein drosjesentral som løyvehavar er knytt til. Løyvestyresmakta kan gje dispensasjon frå krava i dette leddet på vilkår som vert nærare fastsett av departementet i forskrift.</article></article> <article class="change" data-add-new-part="lov/2002-06-21-45/§9b" id="kapittel-1-dokumentendring-1-endring-5"><article class="defaultP">Ny § 9 b skal lyde:</article><article class="futureLegalArticle" data-name="§9b" id="kapittel-1-dokumentendring-1-endring-5-foreslåttparagraf-1"><span class="futureLegalArticleHeader"><span class="legalArticleValue">§ 9 b</span>. <span class="legalArticleTitle">Løyve for å drive drosjesentral</span></span><article class="numberedLegalP" data-numerator="1" id="kapittel-1-dokumentendring-1-endring-5-foreslåttparagraf-1-nummer-1">(1) Den som vil drive drosjesentral, må ha løyve. Løyve skal tildelast søkjarar som oppfyller krava i § 4 andre ledd bokstav a til c.</article><article class="numberedLegalP" data-numerator="2" id="kapittel-1-dokumentendring-1-endring-5-foreslåttparagraf-1-nummer-2">(2) Drosjesentralen skal ha ein dagleg leiar.</article></article></article> <article class="change" data-add-new-part="lov/2002-06-21-45/§9c" id="kapittel-1-dokumentendring-1-endring-6"><article class="defaultP">Ny § 9 c skal lyde:</article><article class="futureLegalArticle" data-name="§9c" id="kapittel-1-dokumentendring-1-endring-6-foreslåttparagraf-1"><span class="futureLegalArticleHeader"><span class="legalArticleValue">§ 9 c</span>. <span class="legalArticleTitle">Drosjesentralen sine plikter til å samle inn, lagre og sende inn informasjon</span></span><article class="numberedLegalP" data-numerator="1" id="kapittel-1-dokumentendring-1-endring-6-foreslåttparagraf-1-nummer-1">(1) Drosjesentralen skal ha opplysningar om:<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-6-foreslåttparagraf-1-nummer-1-punkt-1"><article class="legalP" id="kapittel-1-dokumentendring-1-endring-6-foreslåttparagraf-1-nummer-1-punkt-1-ledd-1">løyvehavarar som er knytte til sentralen,</article></article></li><li data-li-identifier="b." data-name="b."><article class="listArticle" id="kapittel-1-dokumentendring-1-endring-6-foreslåttparagraf-1-nummer-1-punkt-2"><article class="legalP" id="kapittel-1-dokumentendring-1-endring-6-foreslåttparagraf-1-nummer-1-punkt-2-ledd-1">sjåførar som er tilsette hos tilslutta løyvehavarar,</article></article></li><li data-li-identifier="c." data-name="c."><article class="listArticle" id="kapittel-1-dokumentendring-1-endring-6-foreslåttparagraf-1-nummer-1-punkt-3"><article class="legalP" id="kapittel-1-dokumentendring-1-endring-6-foreslåttparagraf-1-nummer-1-punkt-3-ledd-1">drosjer som er knytte til sentralen og registreringsnummeret på drosjene,</article></article></li><li data-li-identifier="d." data-name="d."><article class="listArticle" id="kapittel-1-dokumentendring-1-endring-6-foreslåttparagraf-1-nummer-1-punkt-4"><article class="legalP" id="kapittel-1-dokumentendring-1-endring-6-foreslåttparagraf-1-nummer-1-punkt-4-ledd-1">taksameter som er installert i drosja, inkludert serienummer,</article></article></li><li data-li-identifier="e." data-name="e."><article class="listArticle" id="kapittel-1-dokumentendring-1-endring-6-foreslåttparagraf-1-nummer-1-punkt-5"><article class="legalP" id="kapittel-1-dokumentendring-1-endring-6-foreslåttparagraf-1-nummer-1-punkt-5-ledd-1">talet på drosjer som til kvar tid er tilgjengelege for sentralen og kva for geografiske område drosjene dekker,</article></article></li><li data-li-identifier="f." data-name="f."><article class="listArticle" id="kapittel-1-dokumentendring-1-endring-6-foreslåttparagraf-1-nummer-1-punkt-6"><article class="legalP" id="kapittel-1-dokumentendring-1-endring-6-foreslåttparagraf-1-nummer-1-punkt-6-ledd-1">dei drosjene dei tilknytte løyvehavarane disponerer som er tilpassa personar med nedsett funksjonsevne.</article></article></li></ul></article><article class="numberedLegalP" data-numerator="2" id="kapittel-1-dokumentendring-1-endring-6-foreslåttparagraf-1-nummer-2">(2) Drosjesentralen skal løpande og digitalt samle inn og lagre opplysningar om posisjonsdata for drosjeturar som drosjeløyvehavaren har loggført etter § 9 fjerde ledd. Sentralen skal lagre opplysningane i 60 dagar.</article><article class="numberedLegalP" data-numerator="3" id="kapittel-1-dokumentendring-1-endring-6-foreslåttparagraf-1-nummer-3">(3) Drosjesentralen skal løpande og digitalt samle inn og lagre dei opplysningane som vert kravde med heimel i lov 19. november 2004 nr. 73 om bokføring for dei løyvehavarane som er knytte til sentralen. Sentralen skal lagre opplysningane i fem år etter slutten av rekneskapsåret.</article><article class="numberedLegalP" data-numerator="4" id="kapittel-1-dokumentendring-1-endring-6-foreslåttparagraf-1-nummer-4">(4) Drosjesentralen skal løpande og digitalt samle inn og lagre pris for drosjetransport i område der det er fastsett pristak med heimel i lov 11. juni 1993 nr. 66 om pristiltak for dei løyvehavarane som er knytte til sentralen.</article><article class="numberedLegalP" data-numerator="5" id="kapittel-1-dokumentendring-1-endring-6-foreslåttparagraf-1-nummer-5">(5) Drosjesentralen sine administrative system skal årleg gjennomgå ein systemrevisjon for å sikre datatryggleik og datakvalitet. Systemrevisjonen skal dokumenterast gjennom ei uavhengig revisorfråsegn eller gjennom godkjent sertifiseringsordning.</article><article class="numberedLegalP" data-numerator="6" id="kapittel-1-dokumentendring-1-endring-6-foreslåttparagraf-1-nummer-6">(6) Drosjesentralen skal, når styresmaktene ber om det, sende inn dei opplysningane som følgjer av første til femte ledd.</article><article class="numberedLegalP" data-numerator="7" id="kapittel-1-dokumentendring-1-endring-6-foreslåttparagraf-1-nummer-7">(7) Opplysningar som er nemnde i første til femte ledd skal lagrast i EØS-området og vere tilgjengelege for styresmaktene på det formatet dei krev.</article></article></article> <article class="change" data-add-new-part="lov/2002-06-21-45/§9d" id="kapittel-1-dokumentendring-1-endring-7"><article class="defaultP">Ny § 9 d skal lyde:</article><article class="futureLegalArticle" data-name="§9d" id="kapittel-1-dokumentendring-1-endring-7-foreslåttparagraf-1"><span class="futureLegalArticleHeader"><span class="legalArticleValue">§ 9 d</span>. <span class="legalArticleTitle">Drosjesentralane sine øvrige plikter</span></span><article class="numberedLegalP" data-numerator="1" id="kapittel-1-dokumentendring-1-endring-7-foreslåttparagraf-1-nummer-1">(1) Kvar drosjesentral skal ha ei klageordning. Kundar og andre med klageinteresse kan klage på pris og kvalitet på både sentralen og drosjeløyvehavar sine tenester. Drosjesentralen skal sørge for at kunden får opplysningar om klageretten, og om at klaga kan sendast til Forbrukertilsynet dersom kunden ikkje får medhald i klagen.</article><article class="numberedLegalP" data-numerator="2" id="kapittel-1-dokumentendring-1-endring-7-foreslåttparagraf-1-nummer-2">(2) Drosjesentralen skal sørge for at ein tilstrekkeleg del av dei drosjene som er knytte til sentralen er utforma eller utstyrt for transport for personar med nedsett funksjonsevne i samsvar med gjeldande føresegner om tekniske krav til universell utforming av motorvogn i løyvepliktig transport.</article><article class="numberedLegalP" data-numerator="3" id="kapittel-1-dokumentendring-1-endring-7-foreslåttparagraf-1-nummer-3">(3) Om det er fleire sentralar i same område, kan dei samarbeide om å oppfylle pliktene i andre ledd.</article><article class="numberedLegalP" data-numerator="4" id="kapittel-1-dokumentendring-1-endring-7-foreslåttparagraf-1-nummer-4">(4) Ein drosjesentral som vil drive verksemd i fleire fylke, skal sende melding om dette til dei aktuelle fylkeskommunane.</article></article></article> <article class="change" data-add-new-part="lov/2002-06-21-45/§9e" id="kapittel-1-dokumentendring-1-endring-8"><article class="defaultP">Ny § 9 e skal lyde:</article><article class="futureLegalArticle" data-name="§9e" id="kapittel-1-dokumentendring-1-endring-8-foreslåttparagraf-1"><span class="futureLegalArticleHeader"><span class="legalArticleValue">§ 9 e</span>. <span class="legalArticleTitle">Unnatak frå sentralane sine plikter</span></span><article class="legalP" id="kapittel-1-dokumentendring-1-endring-8-foreslåttparagraf-1-ledd-1">Løyvestyresmakta kan gje sentralane unnatak frå pliktene etter §§ 9 c og 9 d.</article></article></article> <article class="change" data-add-new-part="lov/2002-06-21-45/§9f" id="kapittel-1-dokumentendring-1-endring-9"><article class="defaultP">Ny § 9 f skal lyde:</article><article class="futureLegalArticle" data-name="§9f" id="kapittel-1-dokumentendring-1-endring-9-foreslåttparagraf-1"><span class="futureLegalArticleHeader"><span class="legalArticleValue">§ 9 f</span>. <span class="legalArticleTitle">Pålegg om retting</span></span><article class="legalP" id="kapittel-1-dokumentendring-1-endring-9-foreslåttparagraf-1-ledd-1">Løyvestyresmakta kan treffe vedtak med pålegg om retting der sentralen ikkje oppfyller krav og etterlever plikter som følgjer av §§ 9 b, 9 c og 9 d. Det skal setjast ein frist for retting. Dersom pålegget ikkje vert følgt, kan løyvet trekkast tilbake.</article></article></article> <article class="change" data-add-new-part="lov/2002-06-21-45/§9g" id="kapittel-1-dokumentendring-1-endring-10"><article class="defaultP">Ny § 9 g skal lyde:</article><article class="futureLegalArticle" data-name="§9g" id="kapittel-1-dokumentendring-1-endring-10-foreslåttparagraf-1"><span class="futureLegalArticleHeader"><span class="legalArticleValue">§ 9 g</span>. <span class="legalArticleTitle">Forskrifter om drosjesentralar</span></span><article class="legalP" id="kapittel-1-dokumentendring-1-endring-10-foreslåttparagraf-1-ledd-1">Departementet kan gje nærare forskrifter om krava til drosjesentralar og pliktene til sentralane etter denne lova.</article></article></article> <article class="change" data-change-part="lov/2002-06-21-45/§12/ledd/2" id="kapittel-1-dokumentendring-1-endring-11"><article class="defaultP">§ 12 andre ledd skal lyde:</article><article class="numberedLegalP" data-numerator="2" id="kapittel-1-dokumentendring-1-endring-11-nummer-1">(2) Løyve etter §§ 9 og 9 b vert gjevne av fylkeskommunen.</article></article> <article class="change" data-repeal-part="lov/2002-06-21-45/§19" id="kapittel-1-dokumentendring-1-endring-12"><article class="defaultP">§ 19 oppheves.</article></article> <article class="change" data-change-part="lov/2002-06-21-45/§20" id="kapittel-1-dokumentendring-1-endring-13"><article class="defaultP">§ 20 skal lyde:</article><article class="futureLegalArticle" data-name="§20" id="kapittel-1-dokumentendring-1-endring-13-foreslåttparagraf-1"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">Transport med ambulanse</span></span><article class="legalP" id="kapittel-1-dokumentendring-1-endring-13-foreslåttparagraf-1-ledd-1">Det trengst ikkje løyve for transport av sjuke eller skadde personar med godkjend ambulanse.</article></article></article> <article class="change" data-change-part="lov/2002-06-21-45/§21/ledd/1" id="kapittel-1-dokumentendring-1-endring-14"><article class="defaultP">§ 21 første ledd skal lyde:</article><article class="numberedLegalP" data-numerator="1" id="kapittel-1-dokumentendring-1-endring-14-nummer-1">(1) Departementet kan i forskrift eller einskildvedtak fastsetje unnatak frå kravet om løyve eller einskilde vilkår for løyve, for særskilte slag transportar eller motorvogner dersom det ikkje er i strid med internasjonal avtale der Noreg er part.</article></article> <article class="change" data-add-new-part="lov/2002-06-21-45/§27/ledd/2" id="kapittel-1-dokumentendring-1-endring-15"><article class="defaultP">§ 27 andre ledd skal lyde:</article><article class="numberedLegalP" data-numerator="2" id="kapittel-1-dokumentendring-1-endring-15-nummer-1">(2) Løyve etter § 9 b gjeld utan avgrensing i tid.</article></article> <article class="change" data-move-part="lov/2002-06-21-45/§27/ledd/2;;lov/2002-06-21-45/§27/ledd/3 lov/2002-06-21-45/§27/ledd/3;;lov/2002-06-21-45/§27/ledd/4" id="kapittel-1-dokumentendring-1-endring-16"><article class="defaultP">Nåværende andre og tredje ledd blir tredje og nytt fjerde ledd.</article></article> <article class="change" data-change-part="lov/2002-06-21-45/§35" id="kapittel-1-dokumentendring-1-endring-17"><article class="defaultP">§ 35 skal lyde:</article><article class="legalP" id="kapittel-1-dokumentendring-1-endring-17-ledd-1">Departementet gjev nærare forskrifter om kvar enkelt løyveordning og utfyllande forskrifter til gjennomføring av lova. Departementet kan i forskrift stille krav til verksemd som er unnateke frå krav om løyve etter denne lova.</article></article> <article class="change" data-change-part="lov/2002-06-21-45/§37a/ledd/1" id="kapittel-1-dokumentendring-1-endring-18"><article class="defaultP">§ 37 a første ledd skal lyde:</article><article class="legalP" id="kapittel-1-dokumentendring-1-endring-18-ledd-1">Førar av drosje, turvogn og rutevogn må under løyvepliktig persontransport etter §§ 4, 6 og 9 ha kjøresetel i tillegg til førarkort.</article></article></article></section><section class="section" data-name="kapII" id="kapittel-2" data-lovdata-URL="LTI/lov/2024-03-15-10/KAPITTEL_2"><h2 data-text-align="center">II</h2><ul class="defaultList"><li data-li-identifier="1." data-name="1."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Loven gjelder fra den tid Kongen bestemmer. Bestemmelsene kan tre i kraft til ulik tid.</article></article></li><li data-li-identifier="2." data-name="2."><article class="listArticle" id="kapittel-2-punkt-2"><article class="legalP" id="kapittel-2-punkt-2-ledd-1">Departementet kan gi nærmere overgangsregler.</article></article></li></ul></section></main></body></html>