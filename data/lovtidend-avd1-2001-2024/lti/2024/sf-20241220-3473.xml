<!DOCTYPE html><html lang="nb"><head><title>Forskrift om endring i forskrift om spesielle kvoteordninger for kystfiskeflåten mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-12-20-3473</dd><dt class="dokid">DokumentID</dt><dd class="dokid">LTI/forskrift/2024-12-20-3473</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeriavdelingen</li></ul></dd><dt class="dateInForce">I kraft fra</dt><dd class="dateInForce">2024-12-20, 2025-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-11-07-1309</li><li>forskrift/2024-12-19-3322</li></ul></dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§14</li><li>lov/1999-03-26-15/§21</li><li>lov/1999-03-26-15/§28</li><li>lov/1999-03-26-15/§29</li><li>forskrift/2003-11-07-1309/§13</li><li>forskrift/2000-02-11-99</li></ul></dd><dt class="dateOfPublication">Kunngjort</dt><dd class="dateOfPublication">2024-12-27 15:20</dd><dt class="journalNumber">Journalnummer</dt><dd class="journalNumber">2024-1700</dd><dt class="titleShort">Korttittel</dt><dd class="titleShort">Endr. i forskrift om spesielle kystfiskekvoteordninger</dd><dt class="title">Tittel</dt><dd class="title">Forskrift om endring i forskrift om spesielle kvoteordninger for kystfiskeflåten mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 20. desember 2024 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 14 og lov 26. mars 1999 nr. 15 om retten til å delta i fiske og fangst (deltakerloven) §§ 21, 28 og 29, jf. forskrift 7. november 2003 nr. 1309 om spesielle kvoteordninger for kystfiskeflåten mv. § 13 første ledd og delegeringsvedtak 11. februar 2000 nr. 99.</dd><dt class="refid">RefID</dt><dd class="refid">forskrift/2024-12-20-3473</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om spesielle kvoteordninger for kystfiskeflåten mv.<ul class="tocSubUl"><li>I<ul class="tocSubUl"><li>§ 4. Bruk av særlig kvoteordning</li><li>§ 5. Uttreden av særlig kvoteordning</li></ul></li><li>II<ul class="tocSubUl"><li>§ 50a. (tildeling av adgang til å delta ved uttreden av særlig kvoteordning)</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2024-12-20-3473" id="dokument"><h1>Forskrift om endring i forskrift om spesielle kvoteordninger for kystfiskeflåten mv.</h1><section class="section" data-name="kapI" id="kapittel-1" data-lovdata-URL="LTI/forskrift/2024-12-20-3473/KAPITTEL_1"><h2 data-text-align="center">I</h2><article class="defaultP">I forskrift 7. november 2003 nr. 1309 om spesielle kvoteordninger for kystfiskeflåten gjøres det følgende endringer:</article> <article class="defaultP" margin-top="true">Nytt kapittel 2 skal lyde:</article><span class="futuretitle" id="kapittel-1-foreslåttittel-1">Kap. 2 – Særlig kvoteordning for fartøy med deltakeradgang med hjemmelslengde under 11 meter i fisket etter torsk, hyse og sei nord for 62 grader nord</span><article class="futureLegalArticle" data-name="§4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Bruk av særlig kvoteordning</span></span><article class="legalP" id="kapittel-1-foreslåttparagraf-1-ledd-1">Fiskeridirektoratet kan etter søknad gi fartøyeier tillatelse til bruk av særlig kvoteordning i fisket etter torsk, hyse og sei nord for 62 grader nord.</article><article class="legalP" id="kapittel-1-foreslåttparagraf-1-ledd-2">Tillatelse til bruk av særlig kvoteordning i fisket etter torsk, hyse og sei kan bare gis dersom følgende vilkår er oppfylt:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">Fartøyeier må på vedtakstidspunktet være eier av to fartøy med deltakeradgang i lukket gruppe i fisket etter torsk, hyse og sei nord for 62 grader nord med hjemmelslengde under 11 meter. Fartøyene må på vedtakstidspunktet ha samme direkte eier.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">Fartøyeier må ha eid begge fartøyene det foregående kvoteår.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">Det ene fartøyets deltakeradgang må oppgis. Det kan ikke være registrert fangst inneværende år på deltakeradgangen som oppgis.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-ledd-2-punkt-4"><article class="legalP" id="kapittel-1-foreslåttparagraf-1-ledd-2-punkt-4-ledd-1">Fartøyet som oppgir deltakeradgang skal slettes i merkeregisteret. Dette er ikke til hinder for at dette fartøyet senere kan føres inn igjen i merkeregisteret med samme eller annen eier dersom vilkårene for dette er oppfylt.</article></article></li></ul></article><article class="legalP" id="kapittel-1-foreslåttparagraf-1-ledd-3">Tillatelse til bruk av særlig kvoteordning gir fartøyeier adgang til å fiske to kvoter i det aktuelle fisket med fartøyet som ikke slettes i merkeregisteret, henholdsvis kvote for fartøyets egen deltakeradgang og kvote for den oppgitte deltakeradgangen. Fartøyet kan ikke delta i samfiske (kvotesamarbeidsordning) i fisket etter torsk, hyse og sei for fartøy i lukket gruppe i den perioden fartøyet har tillatelse til bruk av særlig kvoteordning.</article></article><article class="futureLegalArticle" data-name="§5" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Uttreden av særlig kvoteordning</span></span><article class="legalP" id="kapittel-1-foreslåttparagraf-2-ledd-1">Fiskeridirektoratet kan etter søknad gi fartøyeier tillatelse til uttreden av den særlige kvoteordningen. Tillatelse til uttreden av den særlige kvoteordningen kan bare gis virkning fra kvoteårsskifte.</article><article class="legalP" id="kapittel-1-foreslåttparagraf-2-ledd-2">Tillatelse til uttreden av den særlige kvoteordningen innebærer at fartøyet som har deltatt i ordningen bare kan fiske kvote for én deltakeradgang i det aktuelle fisket fra og med dato for uttreden.</article><article class="legalP" id="kapittel-1-foreslåttparagraf-2-ledd-3">Det kan i forbindelse med uttreden av den særlige kvoteordningen tildeles deltakeradgang til annet fartøy i medhold av deltakerforskriften og i henhold til søknaden om uttreden. Deltakeradgangen skal gjelde i samme fiskeri og ha samme hjemmelslengde som deltakeradgangen som ble oppgitt ved inntreden i ordningen og kan bare tildeles fartøy med største lengde under 11 meter. Slik deltakeradgang kan tildeles uten hensyn til mottakende fartøys øvrige driftsgrunnlag.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2024-12-20-3473/KAPITTEL_2"><h2 data-text-align="center">II</h2><article class="defaultP">I forskrift 19. desember 2024 nr. 3322 om adgang til å delta i kystfartøygruppens fiske og enkelte andre fiskerier i 2025 gjøres det følgende endringer:</article> <article class="defaultP" margin-top="true">Ny § 4 fjerde ledd skal lyde:</article><article class="legalP" id="kapittel-2-ledd-1">Kravet i første ledd gjelder ikke ved tildeling etter § 50a.</article> <article class="defaultP" margin-top="true">Ny § 50a skal lyde:</article><article class="futureLegalArticle" data-name="§50a" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 50a</span>. <span class="legalArticleTitle">(tildeling av adgang til å delta ved uttreden av særlig kvoteordning)</span></span><article class="legalP" id="kapittel-2-foreslåttparagraf-1-ledd-1">Fiskeridirektoratet kan ved utreden av særlig kvoteordning tildele ett bestemt fartøy adgang til å delta i lukket gruppe i fisket etter torsk, hyse og sei nord for 62 grader nord dersom vilkårene for dette i forskrift 7. november 2003 nr. 1309 om spesielle kvoteordninger for kystfiskeflåten § 5 er oppfylt. Tildelingen gis virkning fra kommende kvoteårsskifte.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2024-12-20-3473/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Romertall I trer i kraft 1. januar 2025. Romertall II trer i kraft straks.</article></section></main></body></html>