<!DOCTYPE html><html lang="nb"><head><title>Forskrift om endring i forskrift om opptak, studier og eksamen ved Handelshøyskolen BI</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-12-05-3027</dd><dt class="dokid">DokumentID</dt><dd class="dokid">LTI/forskrift/2024-12-05-3027</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Handelshøyskolen BI</li></ul></dd><dt class="dateInForce">I kraft fra</dt><dd class="dateInForce">2025-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2018-06-01-1546</li></ul></dd><dt class="basedOn">Hjemmel</dt><dd class="basedOn"><ul><li>lov/2024-03-08-9/§11-4</li><li>lov/2024-03-08-9/§11-6</li><li>lov/2024-03-08-9/§11-7</li><li>lov/2024-03-08-9/§12-4</li><li>lov/2005-06-17-62/§15-13</li><li>lov/2005-06-17-62/§15-14</li></ul></dd><dt class="dateOfPublication">Kunngjort</dt><dd class="dateOfPublication">2024-12-11 14:30</dd><dt class="journalNumber">Journalnummer</dt><dd class="journalNumber">2024-1369</dd><dt class="title">Tittel</dt><dd class="title">Forskrift om endring i forskrift om opptak, studier og eksamen ved Handelshøyskolen BI</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Handelshøyskolen BI 5. desember 2024 med hjemmel i lov 8. mars 2024 nr. 9 om universiteter og høyskoler (universitets- og høyskoleloven) § 11-4, § 11-6, § 11-7 og § 12-4 og lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven) § 15-13 og § 15-14.</dd><dt class="refid">RefID</dt><dd class="refid">forskrift/2024-12-05-3027</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak, studier og eksamen ved Handelshøyskolen BI<ul class="tocSubUl"><li>I<ul class="tocSubUl"><li>§ 5-15. Fusk</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-12-05-3027" id="dokument"><h1>Forskrift om endring i forskrift om opptak, studier og eksamen ved Handelshøyskolen BI</h1><section class="section" data-name="kapI" id="kapittel-1" data-lovdata-URL="LTI/forskrift/2024-12-05-3027/KAPITTEL_1"><h2 data-text-align="center">I</h2><article class="defaultP">I forskrift 1. juni 2018 nr. 1546 om opptak, studier og eksamen ved Handelshøyskolen BI gjøres følgende endringer:</article> <article class="defaultP" margin-top="true">§ 5-15 skal lyde:</article><article class="futureLegalArticle" data-name="§5-15" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5-15</span>. <span class="legalArticleTitle">Fusk</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Følgende kan være fusk eller forsøk på fusk ved eksamen eller obligatorisk aktivitet hvis det er egnet til å gi en urettmessig fordel:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-nummer-1-punkt-1"><article class="legalP" id="kapittel-1-foreslåttparagraf-1-nummer-1-punkt-1-ledd-1">Å handle i strid med gjeldende regler for den spesifikke eksamen</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-nummer-1-punkt-2"><article class="legalP" id="kapittel-1-foreslåttparagraf-1-nummer-1-punkt-2-ledd-1">Å bruke eller ha ulovlige hjelpemidler tilgjengelig under eksamen</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-nummer-1-punkt-3"><article class="legalP" id="kapittel-1-foreslåttparagraf-1-nummer-1-punkt-3-ledd-1">Å presentere andres arbeid som sitt eget uten tilstrekkelig kildehenvisning eller markering av sitat</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-nummer-1-punkt-4"><article class="legalP" id="kapittel-1-foreslåttparagraf-1-nummer-1-punkt-4-ledd-1">Å levere arbeid av praktisk eller kunstnerisk art som er laget av andre enn studenten(e) selv</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-1-nummer-1-punkt-5"><article class="legalP" id="kapittel-1-foreslåttparagraf-1-nummer-1-punkt-5-ledd-1">Å levere besvarelse som er utarbeidet av andre enn studenten(e) selv</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-1-nummer-1-punkt-6"><article class="legalP" id="kapittel-1-foreslåttparagraf-1-nummer-1-punkt-6-ledd-1">Ureglementert samarbeid mellom studenter eller grupper</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-1-nummer-1-punkt-7"><article class="legalP" id="kapittel-1-foreslåttparagraf-1-nummer-1-punkt-7-ledd-1">Fabrikkering eller forfalskning av data</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-1-nummer-1-punkt-8"><article class="legalP" id="kapittel-1-foreslåttparagraf-1-nummer-1-punkt-8-ledd-1">Urettmessig å ha skaffet seg adgang til eksamensoppgaven eller sensorveiledning før eksamen starter</article></article></li><li data-li-identifier="i." data-name="i."><article class="listArticle" id="kapittel-1-foreslåttparagraf-1-nummer-1-punkt-9"><article class="legalP" id="kapittel-1-foreslåttparagraf-1-nummer-1-punkt-9-ledd-1">Skjult gjenbruk av eget tidligere innlevert arbeid som har gitt uttelling.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Konsekvenser av fusk eller forsøk på fusk reguleres av universitets- og høyskoleloven, og behandles av BIs nemnd for studentsaker. Dersom en kandidat forsettlig eller grovt uaktsomt har fusket eller forsøkt å fuske, kan vurderingen annulleres og kandidaten kan utestenges og fratas retten til å gå opp til eksamen i inntil ett år. I særlig grove tilfeller kan utestengelsen vare i inntil to år.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Fuskereglene i denne forskrift gjelder også for opplæringsdelen for ph.d.-kandidater. I tillegg gjelder særskilte regler i egen forskrift om ph.d. ved Handelshøyskolen BI.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) For ph.d.-stipendiater ansatt ved Handelshøyskolen BI, kan Handelshøyskolen BI fatte vedtak om oppsigelse eller suspensjon iht. arbeidsmiljøloven (lov 17. juni 2005 nr. 62) § 15-13 og § 15-14.</article><article class="numberedLegalP" data-numerator="5" id="kapittel-1-foreslåttparagraf-1-nummer-5">(5) Annullering av vurderingen iht. universitets- og høyskoleloven § 12-4 teller som ett forsøk til eksamen, jf. § 5-6.</article></article> <article class="defaultP" margin-top="true">Hjemmelsfeltet skal ha følgende tillegg:</article><article class="legalP" id="kapittel-1-ledd-1">lov 8. mars 2024 nr. 9 om universiteter og høyskoler (universitets- og høyskoleloven) § 12-4</article></section><section class="section" data-name="kapII" id="kapittel-2" data-lovdata-URL="LTI/forskrift/2024-12-05-3027/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2025.</article></section></main></body></html>