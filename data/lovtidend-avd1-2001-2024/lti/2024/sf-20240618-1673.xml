<!DOCTYPE html><html lang="nb"><head><title>Forskrift om endring i forskrift om studier og eksamen ved OsloMet – storbyuniversitet (OsloMet)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-06-18-1673</dd><dt class="dokid">DokumentID</dt><dd class="dokid">LTI/forskrift/2024-06-18-1673</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>OsloMet – storbyuniversitet</li></ul></dd><dt class="dateInForce">I kraft fra</dt><dd class="dateInForce">2024-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2023-06-15-1310</li></ul></dd><dt class="basedOn">Hjemmel</dt><dd class="basedOn"><ul><li>lov/2024-03-08-9/§3-2</li><li>lov/2024-03-08-9/§3-3</li><li>lov/2024-03-08-9/§3-4</li><li>lov/2024-03-08-9/§11-2</li><li>lov/2024-03-08-9/§11-4</li><li>lov/2024-03-08-9/§11-6</li><li>lov/2024-03-08-9/§11-7</li><li>lov/2024-03-08-9/§11-9</li><li>lov/2024-03-08-9/§11-10</li><li>lov/2024-03-08-9/§11-12</li><li>forskrift/2005-12-16-1574/§10</li><li>forskrift/2005-12-01-1392/§2</li></ul></dd><dt class="dateOfPublication">Kunngjort</dt><dd class="dateOfPublication">2024-07-11 14:40</dd><dt class="journalNumber">Journalnummer</dt><dd class="journalNumber">2024-0844</dd><dt class="title">Tittel</dt><dd class="title">Forskrift om endring i forskrift om studier og eksamen ved OsloMet – storbyuniversitet (OsloMet)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved OsloMet – storbyuniversitetet 18. juni 2024 med hjemmel i lov 8. mars 2024 nr. 9 om universiteter og høyskoler (universitets- og høyskoleloven) § 3-2, § 3-3, § 3-4, § 11-2, § 11-4, § 11-6, § 11-7, § 11-9, § 11-10 og § 11-12, forskrift 16. desember 2005 nr. 1574 om grader og yrkesutdanninger, beskyttet tittel og normert studietid ved universiteter og høyskoler § 10 og forskrift 1. desember 2005 nr. 1392 om krav til mastergrad § 2.</dd><dt class="refid">RefID</dt><dd class="refid">forskrift/2024-06-18-1673</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om studier og eksamen ved OsloMet – storbyuniversitet (OsloMet)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-06-18-1673" id="dokument"><h1>Forskrift om endring i forskrift om studier og eksamen ved OsloMet – storbyuniversitet (OsloMet)</h1><section class="section" data-name="kapI" id="kapittel-1" data-lovdata-URL="LTI/forskrift/2024-06-18-1673/KAPITTEL_1"><h2 data-text-align="center">I</h2><article class="defaultP">I forskrift 15. juni 2023 nr. 1310 om studier og eksamen ved OsloMet – storbyuniversitetet (OsloMet) gjøres følgende endringer:</article> <article class="defaultP" margin-top="true">Alle henvisninger til lov 1. april 2005 nr. 15 om universiteter og høyskoler (universitets- og høyskoleloven) skal endres til lov 8. mars 2024 nr. 9 om universiteter og høyskoler (universitets- og høyskoleloven).</article> <article class="defaultP" margin-top="true">I § 3-1 tredje ledd skal henvisningen til lov om universiteter og høyskoler endres til § 11-1.</article> <article class="defaultP" margin-top="true">I overskriften til § 3-2 og i § 3-2 tredje ledd endres studieenheter til studietilbud.</article> <article class="defaultP" margin-top="true">I § 3-8 første ledd skal henvisningen til lov om universiteter og høyskoler endres til § 10-6.</article> <article class="defaultP" margin-top="true">I § 4-2 tredje ledd endres studieprogresjon til studierett.</article> <article class="defaultP" margin-top="true">§ 4-3 tredje ledd skal lyde:</article><article class="numberedLegalP" data-numerator="3" id="kapittel-1-nummer-1">(3) Student med innvilget permisjon har fortsatt studierett og rett til å gå opp til eksamen. For å gå opp til eksamen må studenten være semesterregistrert, ha betalt semesteravgift og oppfylle vilkårene for å gå opp til eksamen etter forskriftens § 6-3 og § 6-4.</article> <article class="defaultP" margin-top="true">I § 4-4 første ledd legges bokstavene g og h til i bestemmelsen.</article> <article class="defaultP" margin-top="true">§ 4-4 første ledd bokstav g skal lyde:<ul class="defaultList"><li data-li-identifier="g." data-name="g."><article class="listArticle" id="kapittel-1-nummer-1-punkt-1"><article class="legalP" id="kapittel-1-nummer-1-punkt-1-ledd-1">Studenten underveis i studiet mister autorisasjon som var en del av opptakskravene.</article></article></li></ul></article> <article class="defaultP" margin-top="true">§ 4-4 første ledd bokstav h skal lyde:<ul class="defaultList"><li data-li-identifier="h." data-name="h."><article class="listArticle" id="kapittel-1-nummer-1-punkt-2"><article class="legalP" id="kapittel-1-nummer-1-punkt-2-ledd-1">Studenter med opptak på visse vilkår som ikke fyller opptakskravene innen den fastsette fristen.</article></article></li></ul></article> <article class="defaultP" margin-top="true">§ 5-4 første ledd skal lyde:</article><article class="numberedLegalP" data-numerator="1" id="kapittel-1-nummer-2">(1) Der studenten i praksisstudiet viser slik adferd at praksisstedet vurderer at det er uforsvarlig å ha studenten i praksis, kan praksisstedet bortvise studenten.</article> <article class="defaultP" margin-top="true">§ 5-5 femte ledd skal lyde:</article><article class="numberedLegalP" data-numerator="5" id="kapittel-1-nummer-3">(5) Dersom studenten får annullert praksisperioden på grunn av formelle feil skal ny praksisperiode gjennomføres så snart det er mulig.</article> <article class="defaultP" margin-top="true">§ 6-1 første ledd skal lyde:</article><article class="numberedLegalP" data-numerator="1" id="kapittel-1-nummer-4">(1) Med eksamen menes i dette kapittelet en vurdering som vil fremgå på vitnemål eller karakterutskrift. For praksisemner gjelder også kapittel 5.</article> <article class="defaultP" margin-top="true">§ 6-3 fjerde ledd skal lyde:</article><article class="numberedLegalP" data-numerator="4" id="kapittel-1-nummer-5">(4) Det kan i emneplan settes krav til forkunnskapskrav som må være oppfylt for at studenten skal kunne melde seg opp til et emne. Kravet må være faglig begrunnet.</article> <article class="defaultP" margin-top="true">§ 6-7 tredje ledd flyttes og blir nytt femte ledd.</article> <article class="defaultP" margin-top="true">Ny tredje ledd i § 6-7 skal lyde:</article><article class="numberedLegalP" data-numerator="3" id="kapittel-1-nummer-6">(3) Studenter som ikke gjennomfører eller ikke består ny eller utsatt eksamen, har ikke krav på å få gå opp på nytt før ved neste ordinære eksamen. Dette gjelder også studenter som har hatt gyldig fravær ved ny eller utsatt eksamen.</article> <article class="defaultP" margin-top="true">Ny fjerde ledd i § 6-7 skal lyde:</article><article class="numberedLegalP" data-numerator="4" id="kapittel-1-nummer-7">(4) Ny og utsatt eksamen har normalt samme vurderingsform som ordinær eksamen. Annen vurderingsform for ny og utsatt eksamen kan unntaksvis fastsettes i emneplan.</article> <article class="defaultP" margin-top="true">§ 7-5 første ledd skal lyde:</article><article class="numberedLegalP" data-numerator="1" id="kapittel-1-nummer-8">(1) Fusk på eksamen kan medføre utestengelse og annullering av eksamen eller obligatorisk aktivitet.</article> <article class="defaultP" margin-top="true">§ 7-5 andre ledd bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-8-punkt-1"><article class="legalP" id="kapittel-1-nummer-8-punkt-1-ledd-1">å ha ulovlig hjelpemiddel tilgjengelig under eksamen eller obligatorisk aktivitet</article></article></li></ul></article> <article class="defaultP" margin-top="true">§ 7-5 andre ledd bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-1-nummer-8-punkt-2"><article class="legalP" id="kapittel-1-nummer-8-punkt-2-ledd-1">å sitere eller gjenbruke egne tidligere innleverte arbeider som har gitt uttelling uten tilstrekkelig kildehenvisning. Arbeider som har gitt uttelling vil si arbeider som enten har gitt studenten en rett til å gå opp til eksamen eller resultert i studiepoeng. Gjenbruk av egne tidligere arbeider som har gitt uttelling, kan tillates dersom dette følger av programplan eller emneplan.</article></article></li></ul></article> <article class="defaultP" margin-top="true">§ 7-5 andre ledd bokstav f skal lyde:<ul class="defaultList"><li data-li-identifier="f." data-name="f."><article class="listArticle" id="kapittel-1-nummer-8-punkt-3"><article class="legalP" id="kapittel-1-nummer-8-punkt-3-ledd-1">å handle i strid med gjeldende retningslinjer eller regelverk for den enkelte obligatoriske aktivitet eller eksamen.</article></article></li></ul></article> <article class="defaultP" margin-top="true">§ 8-1 tredje ledd skal lyde:</article><article class="numberedLegalP" data-numerator="3" id="kapittel-1-nummer-9">(3) Studenter som ønsker å forbedre karakter på emner kan søke om å utsette vitnemålet i inntil et år. Det vil fremgå av vitnemålet at karakter har blitt forbedret etter gradsoppnåelse.</article> <article class="defaultP" margin-top="true">§ 8-1 åttende ledd skal lyde:</article><article class="numberedLegalP" data-numerator="8" id="kapittel-1-nummer-10">(8) Videreutdanninger, studier av mindre omfang, ikke fullførte gradsstudier eller yrkesutdanning dokumenteres ved karakterutskrift eller kvaliﬁkasjonsbevis.</article> <article class="defaultP" margin-top="true">Alle paragrafer med to ledd eller flere, skal ha nummererte ledd.</article></section><section class="section" data-name="kapII" id="kapittel-2" data-lovdata-URL="LTI/forskrift/2024-06-18-1673/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft fra og med 1. august 2024.</article></section></main></body></html>