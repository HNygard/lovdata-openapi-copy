<!DOCTYPE html><html lang="nb"><head><title>Forskrift om endring i forskrift til skatteforvaltningsloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-01-15-66</dd><dt class="dokid">DokumentID</dt><dd class="dokid">LTI/forskrift/2024-01-15-66</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattedirektoratet</li></ul></dd><dt class="dateInForce">I kraft fra</dt><dd class="dateInForce">2024-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2016-11-23-1360</li></ul></dd><dt class="basedOn">Hjemmel</dt><dd class="basedOn"><ul><li>lov/2016-05-27-14/§6-4</li><li>lov/2016-05-27-14/§8-16</li><li>forskrift/2023-12-20-2226</li></ul></dd><dt class="dateOfPublication">Kunngjort</dt><dd class="dateOfPublication">2024-01-15 14:30</dd><dt class="journalNumber">Journalnummer</dt><dd class="journalNumber">2024-0041</dd><dt class="titleShort">Korttittel</dt><dd class="titleShort">Endr. i skatteforvaltningsforskriften</dd><dt class="title">Tittel</dt><dd class="title">Forskrift om endring i forskrift til skatteforvaltningsloven</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Skattedirektoratet 15. januar 2024 med hjemmel i lov 27. mai 2016 nr. 14 om skatteforvaltning (skatteforvaltningsloven) § 6-4 og § 8-16, jf. delegeringsvedtak 20. desember 2023 nr. 2226.</dd><dt class="refid">RefID</dt><dd class="refid">forskrift/2024-01-15-66</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til skatteforvaltningsloven<ul class="tocSubUl"><li>I<ul class="tocSubUl"><li>§ 8-14-1. Skattleggingsperiode</li><li>§ 8-14-2. Frist for levering</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-01-15-66" id="dokument"><h1>Forskrift om endring i forskrift til skatteforvaltningsloven</h1><section class="section" data-name="kapI" id="kapittel-1" data-lovdata-URL="LTI/forskrift/2024-01-15-66/KAPITTEL_1"><h2 data-text-align="center">I</h2><article class="defaultP">I forskrift 23. november 2016 nr. 1360 til skatteforvaltningsloven (skatteforvaltningsforskriften) gjøres følgende endringer:</article> <article class="defaultP" margin-top="true">§ 6-1-4 fjerde ledd skal lyde:</article><article class="numberedLegalP" data-numerator="4" id="kapittel-1-nummer-1">(4) Anmodningen må angå norske skatteforhold. Anmodningen kan ikke angå forhold som skal avgjøres etter skatteloven § 2-1, § 2-3, § 2-34, § 2-37 og § 2-38 første ledd, samt hvorvidt et selskap skal anses hjemmehørende i riket etter skatteloven § 2-2 første ledd. Anmodningen kan heller ikke angå forhold som skal avgjøres etter suppleringsskatteloven. Anmodningen kan angå skatteforhold med tilknytning til Svalbard, unntatt forhold som skal avgjøres etter svalbardskatteloven kapittel 2. Anmodningen kan ikke angå forhold som skal avgjøres etter skatteavtale som Norge har inngått med en fremmed stat.</article> <article class="defaultP" margin-top="true">§ 8-1-2 første ledd første punktum skal lyde:</article><article class="legalP" id="kapittel-1-ledd-1">Skattemelding for merverdiavgift, skattemelding for merverdiavgiftskompensasjon, skattemelding for suppleringsskatt og melding for suppleringsskatt, melding om realisasjon av naturgass mv., melding om registrering i Merverdiavgiftsregisteret, og melding om forenklet registreringsordning for tilbyder av elektroniske tjenester skal leveres elektronisk.</article> <article class="defaultP" margin-top="true">Ny § 8-14 skal lyde:</article><span class="futuretitle" id="kapittel-1-foreslåttittel-1">§ 8-14. Skattemelding og melding for suppleringsskatt</span><article class="futureLegalArticle" data-name="§8-14-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8-14-1</span>. <span class="legalArticleTitle">Skattleggingsperiode</span></span><article class="legalP" id="kapittel-1-foreslåttparagraf-1-ledd-1">Skattleggingsperioden er regnskapsåret for det øverste morselskapet i konsernet.</article></article><article class="futureLegalArticle" data-name="§8-14-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 8-14-2</span>. <span class="legalArticleTitle">Frist for levering</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Melding for suppleringsskatt skal leveres innen 15 måneder fra utløpet av regnskapsåret for det øverste morselskapet i konsernet. Det samme gjelder notifikasjon etter § 8-14 fjerde ledd. Fristen er likevel 18 måneder fra utløpet av det første regnskapsåret konsernet faller innenfor anvendelsesområdet for reglene for suppleringsskatt.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Skattemelding for suppleringsskatt skal leveres innen en måned fra utløpet av fristen for å levere melding etter første ledd.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Dersom bruk av Safe Harbour-regler gitt i medhold av suppleringsskatteloven § 5-7 blir omgjort ved vedtak, skal endret skattemelding for suppleringsskatt leveres innen tre måneder etter at vedtaket ble truffet.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2024-01-15-66/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene under I trer i kraft 1. januar 2024. Leveringsfrist etter § 8-14-2 første ledd tredje punktum skal likevel tidligst være 30. juni 2026.</article></section></main></body></html>