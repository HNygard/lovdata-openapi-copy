<!DOCTYPE html><html lang="nb"><head><title>Forskrift om endring i vergemålsforskriften (digitalt vergeregnskap mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-01-18-85</dd><dt class="dokid">DokumentID</dt><dd class="dokid">LTI/forskrift/2024-01-18-85</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Sivilavdelingen</li></ul></dd><dt class="dateInForce">I kraft fra</dt><dd class="dateInForce">2024-01-18</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-02-15-201</li></ul></dd><dt class="basedOn">Hjemmel</dt><dd class="basedOn"><ul><li>lov/2010-03-26-9/§3</li><li>lov/2010-03-26-9/§7</li><li>lov/2010-03-26-9/§30</li><li>lov/2010-03-26-9/§39</li><li>lov/2010-03-26-9/§49</li><li>lov/2010-03-26-9/§51</li><li>lov/2010-03-26-9/§53</li><li>lov/2010-03-26-9/§54</li><li>lov/2010-03-26-9/§56</li><li>forskrift/2012-10-26-999</li><li>forskrift/2013-04-05-339</li><li>lov/2019-06-14-21/§96</li></ul></dd><dt class="dateOfPublication">Kunngjort</dt><dd class="dateOfPublication">2024-01-18 15:25</dd><dt class="journalNumber">Journalnummer</dt><dd class="journalNumber">2024-0054</dd><dt class="titleShort">Korttittel</dt><dd class="titleShort">Endr. i vergemålsforskriften</dd><dt class="title">Tittel</dt><dd class="title">Forskrift om endring i vergemålsforskriften (digitalt vergeregnskap mv.)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 18. januar 2024 med hjemmel i lov 26. mars 2010 nr. 9 om vergemål (vergemålsloven) § 3, § 7, § 30, § 39, § 49, § 51, § 53, § 54 og § 56, jf. delegeringsvedtak 26. oktober 2012 nr. 999 og 5. april 2013 nr. 339 og lov 14. juni 2019 nr. 21 om arv og dødsboskifte (arveloven) § 96.</dd><dt class="refid">RefID</dt><dd class="refid">forskrift/2024-01-18-85</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i vergemålsforskriften (digitalt vergeregnskap mv.)<ul class="tocSubUl"><li>I<ul class="tocSubUl"><li>§ 3. Tilsyn med uskiftebo der arving har verge</li><li>§ 6. Systemer for internkontroll</li><li>§ 7. Statsforvalterens kontroll av vergenes rapporter mv.</li><li>§ 8. Revisjon</li><li>§ 9. Instruks</li><li>§ 10. Forvaltning av eiendeler som ikke tilhører personer som har verge</li><li>§ 14. Vilkår for lån fra midler som tilhører person som har verge</li><li>§ 20. Vergens rapporteringsplikt og finansinstitusjoners opplysningsplikt</li><li>§ 20a. Automatisert utlevering av opplysninger fra finansinstitusjoner mv.</li><li>§ 21. Adgang til å pålegge regnskapsplikt</li><li>§ 22. Frist for å sende inn rapport og regnskap mv.</li><li>§ 23. Adgang til å frita for rapporterings- og regnskapsplikt</li><li>§ 24. Rapporterings- og regnskapsplikt for andre midler</li><li>§ 26. Grensen for hvilke midler som forvaltes av statsforvalteren</li><li>§ 35. Forvaltning av finansielle eiendeler for personer bosatt på Svalbard som har verge</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-01-18-85" id="dokument"><h1>Forskrift om endring i vergemålsforskriften (digitalt vergeregnskap mv.)</h1><section class="section" data-name="kapI" id="kapittel-1" data-lovdata-URL="LTI/forskrift/2024-01-18-85/KAPITTEL_1"><h2 data-text-align="center">I</h2><article class="defaultP">I forskrift 15. februar 2013 nr. 201 til vergemålsloven (vergemålsforskriften) gjøres følgende endringer:</article> <article class="defaultP" margin-top="true">Hjemmelsangivelsen skal lyde:</article><article class="legalP" id="kapittel-1-ledd-1">Fastsatt av Justis- og beredskapsdepartementet 15. februar 2013 med hjemmel i lov 26. mars 2010 nr. 9 om vergemål (vergemålsloven) § 3, § 5, § 6, § 7, § 26, § 30, § 39, § 49, § 51, § 53, § 54, § 56, § 57, § 59, § 76, § 84, § 97 og § 101, jf. delegeringsvedtak 26. oktober 2012 nr. 999 og delegeringsvedtak 5. april 2013 nr. 339, lov 14. juni 2019 nr. 21 om arv og dødsboskifte (arveloven) § 96 og lov 18. desember 2020 nr. 146 om finansavtaler (finansavtaleloven) § 3-4, jf. delegeringsvedtak 2. september 2022 nr. 1529.</article> <article class="defaultP" margin-top="true">Paragrafoverskriften til § 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Tilsyn med uskiftebo der arving har verge</span></span></article> <article class="defaultP" margin-top="true">§ 3 første ledd første punktum skal lyde:</article><article class="legalP" id="kapittel-1-ledd-2">Statsforvalteren skal vurdere om det skal oppnevnes en midlertidig verge (setteverge) etter vergemålsloven § 34, jf. arveloven § 96 fjerde ledd annet punktum, når det er arvinger til uskifteboet som har verge, også når gjenlevende ektefelle eller samboer er vergen til arvingene.</article> <article class="defaultP" margin-top="true">§ 5 siste ledd oppheves.</article> <article class="defaultP" margin-top="true">Kapitteloverskriften til kapittel 2 skal lyde:</article><span class="futuretitle" id="kapittel-1-foreslåttittel-1">Kapittel 2. Vergemålsmyndighetens kontroll med vergenes rapporter og regnskap. Revisjon</span><article class="defaultP">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Systemer for internkontroll</span></span><article class="legalP" id="kapittel-1-foreslåttparagraf-2-ledd-1">Vergemålsmyndigheten skal etablere systemer og rutiner som sikrer at eiendelene som forvaltes etter vergemålsloven, forvaltes på en forsvarlig måte og i samsvar med de bestemmelser, reglement og instrukser som gjelder på området slik at eventuelle økonomiske misligheter forebygges og avdekkes. De nærmere rammene for internkontrollen følger av instruksen etter § 9.</article></article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Statsforvalterens kontroll av vergenes rapporter mv.</span></span><article class="legalP" id="kapittel-1-foreslåttparagraf-3-ledd-1">Statsforvalteren skal gå gjennom vergenes rapporter og eventuelle regnskap, jf. § 21, jf. kapittel 5, og skal følge opp saker hvor det er identifisert avvik. Statsforvalteren kan kreve ytterligere opplysninger og fremleggelse av bilag knyttet til vergens økonomiske disposisjoner på vegne av personen som har verge. Statsforvalteren kan innkalle vergen til møte for å ta imot og gjennomgå rapporten eller eventuelt regnskapet, jf. § 21, og for fremvisning av verdipapirer eller andre formuesgjenstander for å kontrollere at disse er i behold. De nærmere reglene for kontrollen følger av instruksen etter § 9.</article></article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Revisjon</span></span><article class="legalP" id="kapittel-1-foreslåttparagraf-4-ledd-1">Den sentrale vergemålsmyndigheten velger revisor. Revisor skal påse at statsforvalterens internrevisjon og kontroll av vergenes rapporter og eventuelle regnskap, jf. § 21, er i samsvar med reglene i § 6 og § 7 og instruks etter § 9. Forvaltningslovens regler om taushetsplikt skal gjelde tilsvarende for revisor. Revisor kan kreve innsyn i alle opplysninger som er nødvendig for å utføre oppdraget.</article><article class="legalP" id="kapittel-1-foreslåttparagraf-4-ledd-2">Revisors uttalelser om statsforvalterens kontroll, internkontroll og eventuelle andre uttalelser skal sendes den sentrale vergemålsmyndigheten innen 15. november hvert år.</article><article class="legalP" id="kapittel-1-foreslåttparagraf-4-ledd-3">Uttalelsene skal redegjøre for om kontrollen er beheftet med vesentlige feil eller svakheter. Kopi sendes statsforvalteren. Den sentrale vergemålsmyndigheten godkjenner uttalelsene og iverksetter så snart som mulig nødvendige tiltak for å følge opp uttalelsene.</article></article> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Instruks</span></span><article class="legalP" id="kapittel-1-foreslåttparagraf-5-ledd-1">Den sentrale vergemålsmyndigheten fastsetter instruks om statsforvalterens internkontroll, kontroll av vergenes rapporter og eventuelle regnskap, jf. § 21, og revisjon etter § 6 til § 8, herunder nærmere regler om revisjon av vurderingene og uttalelsene om statsforvalterens kontroll etter § 7 og øvrig kontroll etter § 6.</article></article> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Forvaltning av eiendeler som ikke tilhører personer som har verge</span></span><article class="legalP" id="kapittel-1-foreslåttparagraf-6-ledd-1">Bestemmelsene i kapittelet her gjelder tilsvarende for statsforvalterens forvaltning av midler som ikke tilhører personer som har verge, jf. vergemålsloven § 96 og § 97.</article></article> <article class="defaultP" margin-top="true">§ 11 første ledd annet punktum skal lyde:</article><article class="legalP" id="kapittel-1-ledd-3">Begrunnelsen skal inneholde en beskrivelse av tilstanden til personen som det begjæres vergemål for, samt en vurdering av på hvilke området det antas at personen har behov for bistand fra verge.</article> <article class="defaultP" margin-top="true">Paragrafoverskriften til § 14 skal lyde:</article><article class="futureLegalArticle" data-name="§14" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Vilkår for lån fra midler som tilhører person som har verge</span></span></article> <article class="defaultP" margin-top="true">§ 14 første punktum skal lyde:</article><article class="legalP" id="kapittel-1-ledd-4">Statsforvalteren kan i særlige tilfeller samtykke til å låne ut midler som tilhører den som har verge etter reglene i vergemålsloven § 39 første ledd bokstav j.</article> <article class="defaultP" margin-top="true">§ 17 første ledd skal lyde:</article><article class="legalP" id="kapittel-1-ledd-5">Godtgjøring til oppnevnte verger som er forelder til, barn av eller ektefelle eller samboer til den som har verge, jf. vergemålsloven § 30 første ledd annet punktum, gis etter § 16 bare hvis særlige grunner taler for det.</article> <article class="defaultP" margin-top="true">§ 19 første og andre ledd skal lyde:</article><article class="legalP" id="kapittel-1-ledd-6">Statsforvalteren skal dekke godtgjøringen og utgiftene til vergen etter § 16 til § 18 dersom personen som har verge<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">har en bruttoinntekt som er lik eller lavere enn minste årlige ytelse etter folketrygdloven § 12-13 annet ledd, tillagt renteinntekt av formuen, jf. bokstav b, og</article></article></li><li data-li-identifier="b." data-name="b."><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">har en formue på kr 50&#xa0;000 eller mindre.</article></article></li></ul></article><article class="legalP" id="kapittel-1-ledd-7">Er personen som har verge gift eller lever sammen med og har felles økonomi med en annen person, skal statsforvalteren dekke godtgjøringen og utgiftene til vergen dersom disse personene til sammen<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">har en bruttoinntekt som er lik eller lavere enn minste årlige ytelse for ektefeller og samboere etter folketrygdloven § 12-13 annet ledd, tillagt renteinntekt av formuen, jf. bokstav b, og</article></article></li><li data-li-identifier="b." data-name="b."><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">har en formue på kr 75&#xa0;000 eller mindre.</article></article></li></ul></article> <article class="defaultP" margin-top="true">Kapitteloverskriften til kapittel 5 skal lyde:</article><span class="futuretitle" id="kapittel-1-foreslåttittel-2">Kapittel 5. Vergens rapporterings- og regnskapsplikt</span> <article class="defaultP" margin-top="true">§ 20 skal lyde:</article><article class="futureLegalArticle" data-name="§20" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">Vergens rapporteringsplikt og finansinstitusjoners opplysningsplikt</span></span><article class="legalP" id="kapittel-1-foreslåttparagraf-8-ledd-1">Når en oppnevnt verge forvalter eiendeler på vegne av den som har verge, har vergen rapporteringsplikt for disse eiendelene. Vergen skal sørge for at penger er plassert på de konti som statsforvalteren har fastsatt, jf. vergemålsloven § 36 og § 51.</article><article class="legalP" id="kapittel-1-foreslåttparagraf-8-ledd-2">Finansinstitusjonene der midlene er plassert, skal gi vergemålsmyndigheten opplysninger om samtlige transaksjoner for de konti vergen eller statsforvalteren disponerer. Den sentrale vergemålsmyndigheten kan fastsette når opplysningene skal leveres.</article><article class="legalP" id="kapittel-1-foreslåttparagraf-8-ledd-3">Rapporteringsplikten oppfylles ved at vergen årlig bekrefter at eiendelene er forvaltet i samsvar med lov, forskrift og vedtak. Vergen skal gi opplysninger om hva disposisjonene over vergekonto gjelder, der dette ikke klart fremkommer av transaksjonsoversikten fra finansinstitusjonene etter annet ledd. Videre skal vergen gi opplysninger om øvrige aktiva som forvaltes. Den sentrale vergemålsmyndigheten kan gi nærmere bestemmelser om innholdet i den årlige rapporten.</article><article class="legalP" id="kapittel-1-foreslåttparagraf-8-ledd-4">Kvitteringer og andre bilag til vergens rapporter og eventuelt regnskap, jf. § 21, skal ikke sendes statsforvalteren, men skal oppbevares som dokumentasjon i tre år etter utløpet av regnskapsåret.</article></article> <article class="defaultP" margin-top="true">Ny § 20a skal lyde:</article><article class="futureLegalArticle" data-name="§20a" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 20a</span>. <span class="legalArticleTitle">Automatisert utlevering av opplysninger fra finansinstitusjoner mv.</span></span><article class="legalP" id="kapittel-1-foreslåttparagraf-9-ledd-1">Banker og andre virksomheter som nevnt i vergemålsloven § 54 første ledd kan oppfylle opplysnings- og utleveringsplikten etter vergemålsloven § 54 annet ledd og vergemålsforskriften § 20 annet ledd ved å gjøre følgende opplysninger tilgjengelig for vergemålsmyndigheten, digitalt og i form av helt eller delvis automatiserte prosesser:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-9-ledd-1-punkt-1"><article class="legalP" id="kapittel-1-foreslåttparagraf-9-ledd-1-punkt-1-ledd-1">Lister over finansinstitusjoner som person som har verge har eller har hatt et kundeforhold i siste kalenderår,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-9-ledd-1-punkt-2"><article class="legalP" id="kapittel-1-foreslåttparagraf-9-ledd-1-punkt-2-ledd-1">lister med oversikt over konti som eies eller har vært eid av person som har verge siste kalenderår, og som vergen har eller har hatt disposisjonsrett til siste kalenderår,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-9-ledd-1-punkt-3"><article class="legalP" id="kapittel-1-foreslåttparagraf-9-ledd-1-punkt-3-ledd-1">kontodetaljer for slike konti, inkludert saldo,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-9-ledd-1-punkt-4"><article class="legalP" id="kapittel-1-foreslåttparagraf-9-ledd-1-punkt-4-ledd-1">detaljert transaksjonshistorikk for slike konti siste kalenderår, herunder opplysninger om beløp inn og ut av konto, mottaker- og/eller avsenderinformasjon, tidspunkt, brukersted og transaksjonsbeskrivelser og</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-9-ledd-1-punkt-5"><article class="legalP" id="kapittel-1-foreslåttparagraf-9-ledd-1-punkt-5-ledd-1">oversikt over parter som har eller har hatt disposisjonsrett til slike konti i den aktuelle perioden.</article></article></li></ul></article><article class="legalP" id="kapittel-1-foreslåttparagraf-9-ledd-2">Opplysninger som nevnt i første ledd kan innhentes når dette er nødvendig for at vergemålsmyndigheten skal kunne utføre sine oppgaver etter vergemålsloven kapittel 2, herunder tilsyn, veiledning og bistand.</article></article> <article class="defaultP" margin-top="true">§ 21 skal lyde:</article><article class="futureLegalArticle" data-name="§21" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 21</span>. <span class="legalArticleTitle">Adgang til å pålegge regnskapsplikt</span></span><article class="legalP" id="kapittel-1-foreslåttparagraf-10-ledd-1">Statsforvalteren kan i det enkelte tilfellet pålegge vergen regnskapsplikt. Statsforvalteren skal pålegge regnskapsplikt når vergemålet omfatter drift av fast eiendom eller annen ervervsvirksomhet.</article></article> <article class="defaultP" margin-top="true">§ 22 skal lyde:</article><article class="futureLegalArticle" data-name="§22" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 22</span>. <span class="legalArticleTitle">Frist for å sende inn rapport og regnskap mv.</span></span><article class="legalP" id="kapittel-1-foreslåttparagraf-11-ledd-1">Frist for å sende inn vergens rapporter og eventuelt regnskap, jf. § 20 og § 21, er 30. april, men slik at fristen er 30. juni der det drives næring på vegne av personen som har verge eller der skattemyndighetene har gitt utsatt frist for å levere inn skattemeldingen.</article><article class="legalP" id="kapittel-1-foreslåttparagraf-11-ledd-2">For vergeoppdrag som avsluttes i løpet av året, skal vergens rapport eller eventuelt regnskap, jf. § 21, sendes inn så snart som mulig og senest innen to måneder etter avslutningen av oppdraget. Vergen skal ved avslutning av oppdraget sende inn kopi av kontoutskrifter og redegjøre for øvrige endringer siden avslutningen av forrige regnskapsår eller siden oppnevnelsen dersom det ikke foreligger rapport eller eventuelt regnskap, jf. § 21, fra året før.</article><article class="legalP" id="kapittel-1-foreslåttparagraf-11-ledd-3">Statsforvalteren kan fastsette en annen frist enn det som følger av første ledd.</article><article class="legalP" id="kapittel-1-foreslåttparagraf-11-ledd-4">Rapporter og eventuelt regnskap, jf. § 21 skal sendes til statsforvalteren i det vergemålsdistriktet der personen som har verge bor.</article></article> <article class="defaultP" margin-top="true">§ 23 skal lyde:</article><article class="futureLegalArticle" data-name="§23" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 23</span>. <span class="legalArticleTitle">Adgang til å frita for rapporterings- og regnskapsplikt</span></span><article class="legalP" id="kapittel-1-foreslåttparagraf-12-ledd-1">Når ektefellen eller samboeren til personen som har verge er oppnevnt som verge, skal vedkommende fritas for rapporterings- og regnskapsplikt, med mindre særlige grunner taler imot dette.</article><article class="legalP" id="kapittel-1-foreslåttparagraf-12-ledd-2">Statsforvalteren kan frita for rapporterings- og regnskapsplikt i tilfeller der den som har verge bor hos sine foreldre og én av eller begge foreldrene er oppnevnt som verge.</article><article class="legalP" id="kapittel-1-foreslåttparagraf-12-ledd-3">Statsforvalteren kan frita for rapporterings- og regnskapsplikt i tilfeller der dette ikke synes nødvendig sett hen til omfanget av den formuen og den inntekten som vergen forvalter.</article></article> <article class="defaultP" margin-top="true">§ 24 skal lyde:</article><article class="futureLegalArticle" data-name="§24" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 24</span>. <span class="legalArticleTitle">Rapporterings- og regnskapsplikt for andre midler</span></span><article class="legalP" id="kapittel-1-foreslåttparagraf-13-ledd-1">Reglene i kapittelet her gjelder tilsvarende for formue som etter lov skal forvaltes på samme måte som midler tilhørende personer som har verge, eller som etter gyldig bestemmelse av arvelater eller giver skal forvaltes av statsforvalteren, jf. vergemålsloven § 95 og § 96.</article></article> <article class="defaultP" margin-top="true">§ 25 annet ledd skal lyde:</article><article class="legalP" id="kapittel-1-ledd-8">Dersom det skal forvaltes et større beløp enn det som følger av lov 10. april 2015 nr. 17 om finansforetak og finanskonsern § 19-4 første ledd, skal en oppnevnt verge velge plassering i flere banker slik at samtlige midler omfattes av innskuddsgarantien.</article> <article class="defaultP" margin-top="true">§ 26 skal lyde:</article><article class="futureLegalArticle" data-name="§26" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 26</span>. <span class="legalArticleTitle">Grensen for hvilke midler som forvaltes av statsforvalteren</span></span><article class="legalP" id="kapittel-1-foreslåttparagraf-14-ledd-1">Grensen for når statsforvalteren plikter å forvalte finansielle eiendeler som nevnt i vergemålsloven § 48 for personer som har verge, settes til et beløp lik to ganger folketrygdens grunnbeløp (G), beregnet på grunnlag av folketrygdens grunnbeløp per 1. januar hvert år.</article></article> <article class="defaultP" margin-top="true">§ 35 skal lyde:</article><article class="futureLegalArticle" data-name="§35" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 35</span>. <span class="legalArticleTitle">Forvaltning av finansielle eiendeler for personer bosatt på Svalbard som har verge</span></span><article class="legalP" id="kapittel-1-foreslåttparagraf-15-ledd-1">Statsforvalteren i Troms og Finnmark har ansvaret for forvaltningen av de finansielle eiendelene som tilhører personer bosatt på Svalbard som har verge, i samsvar med vergemålsloven § 48 til § 54 og bestemmelser gitt i medhold av disse. Statsforvalteren i Troms og Finnmark skal videre utføre de oppgavene som tilligger statsforvalteren etter vergemålsloven § 35 til § 45, samt den forvaltning som følger av § 96 og § 97. En person regnes som bosatt på Svalbard i samsvar med forskrift 4. februar 1994 nr. 111 om register over befolkningen på Svalbard § 2.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2024-01-18-85/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>