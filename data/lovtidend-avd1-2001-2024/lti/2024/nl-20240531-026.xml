<!DOCTYPE html><html lang="nb"><head><title>Lov om endringer i fagskoleloven (institusjonsakkreditering for fagskoler mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2024-05-31-26</dd><dt class="dokid">DokumentID</dt><dd class="dokid">LTI/lov/2024-05-31-26</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2024-05-31, Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2018-06-08-28</li><li>lov/2024-03-08-9</li></ul></dd><dt class="legalArea">Rettsområde</dt><dd class="legalArea"><ul><li>Skoler, universiteter og forskning &gt; Skoler. Privatskoler</li> <li>Skoler, universiteter og forskning &gt; Universiteter og høyskoler</li></ul></dd><dt class="dateOfPublication">Kunngjort</dt><dd class="dateOfPublication">2024-05-31 11:45</dd><dt class="journalNumber">Journalnummer</dt><dd class="journalNumber">2024-0487</dd><dt class="titleShort">Korttittel</dt><dd class="titleShort">Endringslov til fagskoleloven mv</dd><dt class="title">Tittel</dt><dd class="title">Lov om endringer i fagskoleloven (institusjonsakkreditering for fagskoler mv.)</dd><dt class="miscInformation">Annet om dokumentet</dt><dd class="miscInformation">Prop. 64 L (2023–2024), Innst. 290 L (2023–2024), Lovvedtak 61 (2023–2024). Stortingets første og andre gangs behandling hhv. 14. og 23. mai 2024. Fremmet av Kunnskapsdepartementet.</dd><dt class="refid">RefID</dt><dd class="refid">lov/2024-05-31-26</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i fagskoleloven (institusjonsakkreditering for fagskoler mv.)<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2024-05-31-26" id="dokument"><h1>Lov om endringer i fagskoleloven (institusjonsakkreditering for fagskoler mv.)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 8. juni 2018 nr. 28 om høyere yrkesfaglig utdanning (fagskoleloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 8. mars 2024 nr. 9 om universiteter og høyskoler (universitets- og høyskoleloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2024-05-31-26/KAPITTEL_1"><h2 data-text-align="center">I</h2><article class="document-change" data-document="lov/2018-06-08-28" id="kapittel-1-dokumentendring-1"><article class="defaultP">I lov 8. juni 2018 nr. 28 om høyere yrkesfaglig utdanning gjøres følgende endringer:</article> <article class="change" data-add-new-part="lov/2018-06-08-28/§2/ledd/2" id="kapittel-1-dokumentendring-1-endring-1"><article class="defaultP">§ 2 nytt andre ledd skal lyde:</article><article class="legalP" id="kapittel-1-dokumentendring-1-endring-1-ledd-1">Kongen kan gi forskrift om unntak fra og nødvendige tilpasninger til lovens regler for enkelte institusjoner som tilbyr fagskoleutdanning.</article></article> <article class="change" data-change-part="lov/2018-06-08-28/§4a/ledd/1/setning/3" id="kapittel-1-dokumentendring-1-endring-2"><article class="defaultP">§ 4 a første ledd tredje punktum skal lyde:</article><article class="legalP" id="kapittel-1-dokumentendring-1-endring-2-ledd-1">Departementet kan gi forskrift om vilkår for å opprette utdanning som i innhold og omfang tilsvarer mellom to og tre års utdanning på fulltid.</article></article> <article class="change" data-change-part="lov/2018-06-08-28/§5" id="kapittel-1-dokumentendring-1-endring-3"><article class="defaultP">§ 5 skal lyde:</article><article class="futureLegalArticle" data-name="§5" id="kapittel-1-dokumentendring-1-endring-3-foreslåttparagraf-1"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Akkreditering og kvalitetssikring</span></span><article class="legalP" id="kapittel-1-dokumentendring-1-endring-3-foreslåttparagraf-1-ledd-1">Akkreditering er et vedtak basert på en faglig vurdering av om en fagskole eller en fagskoleutdanning oppfyller vilkår gitt i eller med hjemmel i denne loven. Akkreditering er et vilkår for å kunne tilby fagskoleutdanning. Akkreditert fagskoleutdanning skal være i samsvar med Nasjonalt kvalifikasjonsrammeverk. NOKUT kan akkreditere utdanninger, fagområder og institusjoner.</article><article class="legalP" id="kapittel-1-dokumentendring-1-endring-3-foreslåttparagraf-1-ledd-2">Fagskoler som får akkreditering for fagområde, har fullmakt til selv å opprette og endre fagskoleutdanninger innenfor disse fagområdene.</article><article class="legalP" id="kapittel-1-dokumentendring-1-endring-3-foreslåttparagraf-1-ledd-3">Fagskoler som får institusjonsakkreditering, har fullmakt til selv å opprette og endre fagskoleutdanninger på alle fagområder.</article><article class="legalP" id="kapittel-1-dokumentendring-1-endring-3-foreslåttparagraf-1-ledd-4">Dersom NOKUT avviser eller avslår en søknad om akkreditering, kan NOKUT i særskilte tilfeller bestemme at fagskolen mister retten til å få behandlet søknader om akkreditering i inntil to år.</article><article class="legalP" id="kapittel-1-dokumentendring-1-endring-3-foreslåttparagraf-1-ledd-5">Fagskoler skal ha tilfredsstillende interne systemer for kvalitetssikring. Studentevalueringer skal inngå i disse systemene.</article><article class="legalP" id="kapittel-1-dokumentendring-1-endring-3-foreslåttparagraf-1-ledd-6">Departementet gir forskrift om<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-3-foreslåttparagraf-1-ledd-6-punkt-1"><article class="legalP" id="kapittel-1-dokumentendring-1-endring-3-foreslåttparagraf-1-ledd-6-punkt-1-ledd-1">vilkår for akkreditering av fagskoleutdanning</article></article></li><li data-li-identifier="b." data-name="b."><article class="listArticle" id="kapittel-1-dokumentendring-1-endring-3-foreslåttparagraf-1-ledd-6-punkt-2"><article class="legalP" id="kapittel-1-dokumentendring-1-endring-3-foreslåttparagraf-1-ledd-6-punkt-2-ledd-1">vilkår for akkreditering av fagområde</article></article></li><li data-li-identifier="c." data-name="c."><article class="listArticle" id="kapittel-1-dokumentendring-1-endring-3-foreslåttparagraf-1-ledd-6-punkt-3"><article class="legalP" id="kapittel-1-dokumentendring-1-endring-3-foreslåttparagraf-1-ledd-6-punkt-3-ledd-1">vilkår for institusjonsakkreditering</article></article></li><li data-li-identifier="d." data-name="d."><article class="listArticle" id="kapittel-1-dokumentendring-1-endring-3-foreslåttparagraf-1-ledd-6-punkt-4"><article class="legalP" id="kapittel-1-dokumentendring-1-endring-3-foreslåttparagraf-1-ledd-6-punkt-4-ledd-1">krav til kvalitetssikringssystemer og kvalitetsarbeid.</article></article></li></ul></article></article></article> <article class="change" data-add-new-part="lov/2018-06-08-28/§5a" id="kapittel-1-dokumentendring-1-endring-4"><article class="defaultP">Ny § 5 a skal lyde:</article><article class="futureLegalArticle" data-name="§5a" id="kapittel-1-dokumentendring-1-endring-4-foreslåttparagraf-1"><span class="futureLegalArticleHeader"><span class="legalArticleValue">§ 5 a</span>. <span class="legalArticleTitle">Tilsynsmyndighet og fagskolenes ansvar ved tilsyn</span></span><article class="legalP" id="kapittel-1-dokumentendring-1-endring-4-foreslåttparagraf-1-ledd-1">NOKUT skal føre tilsyn med fagskolers kvalitetsarbeid og med at fagskoler oppfyller vilkårene for akkreditering.</article><article class="legalP" id="kapittel-1-dokumentendring-1-endring-4-foreslåttparagraf-1-ledd-2">Fagskoler skal legge til rette for at NOKUT skal kunne utføre tilsyn. NOKUT kan kreve nødvendige og relevante opplysninger og redegjørelser for å kunne utføre tilsyn.</article><article class="legalP" id="kapittel-1-dokumentendring-1-endring-4-foreslåttparagraf-1-ledd-3">Fagskolens styre skal iverksette tiltak for å sikre at de berørte studentene ved en fagskoleutdanning som blir nedlagt etter tilsyn, får gjennomført påbegynt utdanning på en tilfredsstillende måte. Tiltakene skal være godkjent av NOKUT.</article><article class="legalP" id="kapittel-1-dokumentendring-1-endring-4-foreslåttparagraf-1-ledd-4">Departementet kan gi forskrift om NOKUTs tilsyn.</article></article></article> <article class="change" data-add-new-part="lov/2018-06-08-28/§5b" id="kapittel-1-dokumentendring-1-endring-5"><article class="defaultP">Ny § 5 b skal lyde:</article><article class="futureLegalArticle" data-name="§5b" id="kapittel-1-dokumentendring-1-endring-5-foreslåttparagraf-1"><span class="futureLegalArticleHeader"><span class="legalArticleValue">§ 5 b</span>. <span class="legalArticleTitle">Tilsyn med kvalitetsarbeid</span></span><article class="legalP" id="kapittel-1-dokumentendring-1-endring-5-foreslåttparagraf-1-ledd-1">Ved tilsyn med fagskolens kvalitetsarbeid kan NOKUT pålegge fagskolen å rette opp forhold innen en gitt frist dersom kvalitetsarbeidet ikke er tilfredsstillende.</article><article class="legalP" id="kapittel-1-dokumentendring-1-endring-5-foreslåttparagraf-1-ledd-2">Dersom forholdene fortsatt ikke er tilfredsstillende etter fristens utløp, kan NOKUT etter nytt tilsyn vedta at fagskolen ikke får behandlet nye søknader om akkreditering. NOKUT kan også trekke tilbake institusjonsakkrediteringen eller akkreditering av berørte fagområder og fagskoleutdanninger.</article><article class="legalP" id="kapittel-1-dokumentendring-1-endring-5-foreslåttparagraf-1-ledd-3">Fagskolen kan kreve et nytt tilsyn med kvalitetsarbeidet ett år etter at vedtaket etter andre ledd ble fattet. Dersom NOKUT i tilsynet kommer til at forholdene er tilfredsstillende, får fagskolen tilbake akkrediteringene og kan igjen få behandlet søknad om akkreditering.</article></article></article> <article class="change" data-add-new-part="lov/2018-06-08-28/§5c" id="kapittel-1-dokumentendring-1-endring-6"><article class="defaultP">Ny § 5 c skal lyde:</article><article class="futureLegalArticle" data-name="§5c" id="kapittel-1-dokumentendring-1-endring-6-foreslåttparagraf-1"><span class="futureLegalArticleHeader"><span class="legalArticleValue">§ 5 c</span>. <span class="legalArticleTitle">Tilsyn med akkreditering</span></span><article class="legalP" id="kapittel-1-dokumentendring-1-endring-6-foreslåttparagraf-1-ledd-1">Ved tilsyn med om vilkårene for akkreditering er oppfylt, kan NOKUT pålegge fagskolen å rette mangelfulle forhold innen en gitt frist. For fagskoler med fagområde- eller institusjonsakkreditering kan NOKUT samtidig vedta at akkrediteringen midlertidig trekkes tilbake.</article><article class="legalP" id="kapittel-1-dokumentendring-1-endring-6-foreslåttparagraf-1-ledd-2">Dersom fristen for å rette forholdene er utløpt og vilkårene fortsatt ikke er oppfylt, kan NOKUT etter nytt tilsyn trekke tilbake akkrediteringen. Dersom NOKUT vurderer at det er uforholdsmessig å trekke tilbake akkrediteringen, kan NOKUT i stedet vedta at fagskolen ikke får behandlet søknader om akkreditering i inntil ett år.</article><article class="legalP" id="kapittel-1-dokumentendring-1-endring-6-foreslåttparagraf-1-ledd-3">Dersom en fagskole fratas en akkreditering etter denne paragrafen, kan NOKUT i særskilte tilfeller vedta at fagskolen ikke får behandlet nye søknader om akkreditering i inntil to år.</article></article></article> <article class="change" data-add-new-part="lov/2018-06-08-28/§7/ledd/3" id="kapittel-1-dokumentendring-1-endring-7"><article class="defaultP">§ 7 nytt tredje ledd skal lyde:</article><article class="legalP" id="kapittel-1-dokumentendring-1-endring-7-ledd-1">Den som har søkt om godkjenning ved å bruke falske vitnemål, andre falske dokumenter eller dokumenter utstedt av falske institusjoner, skal få dokumentene inndratt og skal ikke få godkjent utdanningen. Det kan gis en karantenetid i inntil ett år. En godkjenning som er gitt på grunnlag av dokumenter som nevnt i første punktum, skal annulleres. Departementet eller særskilt klageorgan oppnevnt av departementet, jf. § 20 femte ledd, er klageinstans.</article></article> <article class="change" data-move-part="lov/2018-06-08-28/§7/ledd/3;;lov/2018-06-08-28/§7/ledd/4" id="kapittel-1-dokumentendring-1-endring-8"><article class="defaultP">Nåværende tredje og fjerde ledd blir fjerde og nytt femte ledd.</article></article> <article class="change" data-change-part="lov/2018-06-08-28/§14a/ledd/1" id="kapittel-1-dokumentendring-1-endring-9"><article class="defaultP">§ 14 a første ledd skal lyde:</article><article class="legalP" id="kapittel-1-dokumentendring-1-endring-9-ledd-1">Fagskolestudenter skal ha tilgang til et nasjonalt studentombud.</article></article> <article class="change" data-add-new-part="lov/2018-06-08-28/§15/ledd/6" id="kapittel-1-dokumentendring-1-endring-10"><article class="defaultP">§ 15 nytt sjette ledd skal lyde:</article><article class="legalP" id="kapittel-1-dokumentendring-1-endring-10-ledd-1">En student har rett til å varsle om kritikkverdige forhold ved fagskolen. Gjengjeldelse mot studenten som varsler, er forbudt.</article></article> <article class="change" data-move-part="lov/2018-06-08-28/§15/ledd/6;;lov/2018-06-08-28/§15/ledd/7" id="kapittel-1-dokumentendring-1-endring-11"><article class="defaultP">Nåværende sjette ledd blir nytt sjuende ledd.</article></article> <article class="change" data-change-part="lov/2018-06-08-28/§16" id="kapittel-1-dokumentendring-1-endring-12"><article class="defaultP">§ 16 overskriften skal lyde:</article><article class="futureLegalArticle" data-name="§16" id="kapittel-1-dokumentendring-1-endring-12-foreslåttparagraf-1"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Opptaksgrunnlag</span></span></article></article> <article class="change" data-change-part="lov/2018-06-08-28/§16/ledd/3" id="kapittel-1-dokumentendring-1-endring-13"><article class="defaultP">§ 16 tredje ledd skal lyde:</article><article class="legalP" id="kapittel-1-dokumentendring-1-endring-13-ledd-1">Departementet kan gi forskrift om at fagskolene i særskilte tilfeller kan gi dispensasjon fra kravet om fullført og bestått videregående opplæring ved opptak til en utdanning dersom søkerne har de nødvendige faglige forutsetningene for den aktuelle utdanningen.</article></article> <article class="change" data-change-part="lov/2018-06-08-28/§16a/ledd/3" id="kapittel-1-dokumentendring-1-endring-14"><article class="defaultP">§ 16 a tredje ledd skal lyde:</article><article class="legalP" id="kapittel-1-dokumentendring-1-endring-14-ledd-1">Den som har søkt opptak til utdanning etter § 16 ved bruk av falske vitnemål eller andre falske dokumenter eller dokumenter utstedt av falske institusjoner, skal få dokumentene inndratt og skal ikke gis opptak til utdanning ved fagskolen i inntil ett år. Et opptak som er gitt på grunnlag av dokumenter som nevnt i første punktum, skal annulleres. Vedtak om inndragning og vedtak om karantenetid ved en fagskole skal treffes av styret selv eller institusjonens klagenemnd med to tredjedels flertall. Departementet eller særskilt klageorgan oppnevnt av departementet, jf. § 20 femte ledd, er klageinstans.</article></article> <article class="change" data-add-new-part="lov/2018-06-08-28/§16b" id="kapittel-1-dokumentendring-1-endring-15"><article class="defaultP">Ny § 16 b skal lyde:</article><article class="futureLegalArticle" data-name="§16b" id="kapittel-1-dokumentendring-1-endring-15-foreslåttparagraf-1"><span class="futureLegalArticleHeader"><span class="legalArticleValue">§ 16 b</span>. <span class="legalArticleTitle">Gjennomføring av opptak</span></span><article class="legalP" id="kapittel-1-dokumentendring-1-endring-15-foreslåttparagraf-1-ledd-1">Departementet kan gi forskrift om en nasjonal samordning av opptaket til utdanninger ved fagskoler, og om nasjonale opptaksregler, blant annet om opptaksgrunnlag, rangering av søkerne og klagebehandling.</article><article class="legalP" id="kapittel-1-dokumentendring-1-endring-15-foreslåttparagraf-1-ledd-2">Den nasjonale opptakstjenesten kan behandle personopplysninger om en søker når det er nødvendig for å behandle en søknad om opptak. Personopplysninger som er nevnt i personvernforordningen artikkel 9 og 10, kan behandles dersom den registrerte har gitt opplysningene eller tillatelse til å innhente dem.</article><article class="legalP" id="kapittel-1-dokumentendring-1-endring-15-foreslåttparagraf-1-ledd-3">Departementet kan gi forskrift om behandlingen av personopplysninger ved gjennomføring av opptak, blant annet om formålet med behandlingen, om behandlingsansvar, om hvilke personopplysninger som kan behandles, om bruk av automatiserte avgjørelser, og om adgangen til innhenting, viderebehandling, utlevering og tilgang til personopplysninger.</article></article></article> <article class="change" data-move-part="lov/2018-06-08-28/§17/ledd/3;;lov/2018-06-08-28/§17/ledd/2" data-repeal-part="lov/2018-06-08-28/§17/ledd/2" id="kapittel-1-dokumentendring-1-endring-16"><article class="defaultP">§ 17 andre ledd oppheves. Nåværende tredje ledd blir andre ledd.</article></article> <article class="change" data-add-new-part="lov/2018-06-08-28/§17a" id="kapittel-1-dokumentendring-1-endring-17"><article class="defaultP">Ny § 17 a skal lyde:</article><article class="futureLegalArticle" data-name="§17a" id="kapittel-1-dokumentendring-1-endring-17-foreslåttparagraf-1"><span class="futureLegalArticleHeader"><span class="legalArticleValue">§ 17 a</span>. <span class="legalArticleTitle">Studiepoeng</span></span><article class="legalP" id="kapittel-1-dokumentendring-1-endring-17-foreslåttparagraf-1-ledd-1">Studiepoeng er en betegnelse på læringsutbytte og normert studietid. Det gis 60 studiepoeng for læringsutbytte oppnådd på bakgrunn av tilsvarende ett års bestått fagskoleutdanning på heltid. Ett års fagskoleutdanning på heltid tilsvarer normalt ti måneder.</article><article class="legalP" id="kapittel-1-dokumentendring-1-endring-17-foreslåttparagraf-1-ledd-2">Dersom fagskoleutdanningen er inndelt i emner, skal hvert emne tildeles studiepoeng etter den relative vekten det har i arbeidsbelastning for studentene og læringsutbytte innenfor utdanningen. Studiepoeng skal brukes ved vurdering av godskriving av utdanning mellom fagskoler og i karakterutskrifter for gjennomførte emner fra fagskoleutdanning.</article><article class="legalP" id="kapittel-1-dokumentendring-1-endring-17-foreslåttparagraf-1-ledd-3">Antallet oppnådde studiepoeng skal fremgå av vitnemål og annen dokumentasjon for fullført fagskoleutdanning.</article></article></article> <article class="change" data-change-part="lov/2018-06-08-28/§26/ledd/1" id="kapittel-1-dokumentendring-1-endring-18"><article class="defaultP">§ 26 første ledd skal lyde:</article><article class="legalP" id="kapittel-1-dokumentendring-1-endring-18-ledd-1">Fagskolen skal gjennom hele utdanningen gjøre en løpende skikkethetsvurdering av alle studenter som er omfattet av kravet om slik vurdering. Fagskolen fastsetter i forskrift hvilke utdanninger som er omfattet av skikkethetsvurdering. En skikkethetsvurdering skal vise om en student har de nødvendige forutsetningene for å kunne utøve et yrke.</article></article> <article class="change" data-change-part="lov/2018-06-08-28/§26/ledd/5" id="kapittel-1-dokumentendring-1-endring-19"><article class="defaultP">§ 26 femte ledd skal lyde:</article><article class="legalP" id="kapittel-1-dokumentendring-1-endring-19-ledd-1">Departementet gir forskrift om skikkethetsvurdering, blant annet om kriterier for vurderingen, saksbehandlingen og skikkethetsnemnd.</article></article> <article class="change" data-change-part="lov/2018-06-08-28/§28/ledd/1 lov/2018-06-08-28/§28/ledd/2" id="kapittel-1-dokumentendring-1-endring-20"><article class="defaultP">§ 28 første og andre ledd skal lyde:</article><article class="legalP" id="kapittel-1-dokumentendring-1-endring-20-ledd-1">En gravid student har rett til utsatt eksamen hvis eksamensdatoen er i perioden mellom tre uker før fastsatt termindato og seks uker etter fødsel. Barnets andre forelder har rett til utsatt eksamen hvis eksamensdatoen er innenfor to uker etter fødselen. Departementet kan gi forskrift om rett til utsatt eksamen på grunn av fødsel.</article><article class="legalP" id="kapittel-1-dokumentendring-1-endring-20-ledd-2">En student som får barn under utdanningen, har rett til permisjon fra utdanningen under svangerskapet og til omsorg for barn. I permisjonsperioden har studenten fortsatt status som student ved fagskolen og har rett til å gjenoppta utdanningen på samme nivå som før permisjonen. Bestemmelsene i arbeidsmiljøloven §§ 12-1 til 12-5 og § 12-7 gjelder så langt de passer.</article></article> <article class="change" data-move-part="lov/2018-06-08-28/§28/ledd/2;;lov/2018-06-08-28/§28/ledd/3 lov/2018-06-08-28/§28/ledd/3;;lov/2018-06-08-28/§28/ledd/4" id="kapittel-1-dokumentendring-1-endring-21"><article class="defaultP">Nåværende andre og tredje ledd blir tredje og nytt fjerde ledd.</article></article> <article class="change" data-add-new-part="lov/2018-06-08-28/§28a" id="kapittel-1-dokumentendring-1-endring-22"><article class="defaultP">Ny § 28 a skal lyde:</article><article class="futureLegalArticle" data-name="§28a" id="kapittel-1-dokumentendring-1-endring-22-foreslåttparagraf-1"><span class="futureLegalArticleHeader"><span class="legalArticleValue">§ 28 a</span>. <span class="legalArticleTitle">Permisjon fra utdanning</span></span><article class="legalP" id="kapittel-1-dokumentendring-1-endring-22-foreslåttparagraf-1-ledd-1">Studenter har rett til permisjon fra utdanningen når de er i tjeneste etter forsvarsloven § 17, når de har verv i studentpolitiske eller folkevalgte organer, og når det foreligger andre særlige grunner. Studentene skal få permisjon så lenge behovet tilsier det, og behovet må kunne dokumenteres.</article><article class="legalP" id="kapittel-1-dokumentendring-1-endring-22-foreslåttparagraf-1-ledd-2">I permisjonsperioden har studenten fortsatt studierett og rett til å gå opp til eksamen ved fagskolen.</article><article class="legalP" id="kapittel-1-dokumentendring-1-endring-22-foreslåttparagraf-1-ledd-3">Fagskolene kan gi forskrift om permisjon.</article></article></article> <article class="change" data-change-part="lov/2018-06-08-28/§37/ledd/1" id="kapittel-1-dokumentendring-1-endring-23"><article class="defaultP">§ 37 første ledd skal lyde:</article><article class="legalP" id="kapittel-1-dokumentendring-1-endring-23-ledd-1">Departementet kan ilegge private fagskoler overtredelsesgebyr dersom fagskolen eller noen som opptrer på vegne av fagskolen, forsettlig eller uaktsomt overtrer regler som er fastsatt i eller med hjemmel i denne loven.</article></article> <article class="change" data-add-new-part="lov/2018-06-08-28/§39a" id="kapittel-1-dokumentendring-1-endring-24"><article class="defaultP">Ny § 39 a skal lyde:</article><article class="futureLegalArticle" data-name="§39a" id="kapittel-1-dokumentendring-1-endring-24-foreslåttparagraf-1"><span class="futureLegalArticleHeader"><span class="legalArticleValue">§ 39 a</span>. <span class="legalArticleTitle">Fagskolenes behandling av personopplysninger</span></span><article class="legalP" id="kapittel-1-dokumentendring-1-endring-24-foreslåttparagraf-1-ledd-1">Fagskolene kan behandle personopplysninger om søkere og studenter når det er nødvendig for å utføre oppgaver etter denne loven. Fagskolene kan behandle personopplysninger som er nevnt i personvernforordningen artikkel 9 og 10, dersom det er nødvendig for å behandle saker etter §§ 25 og 26 eller den registrerte har gitt opplysningene eller tillatelse til å innhente dem.</article><article class="legalP" id="kapittel-1-dokumentendring-1-endring-24-foreslåttparagraf-1-ledd-2">Departementet kan gi forskrift om fagskolenes behandling av personopplysninger, blant annet om formålet med behandlingen, hvilke personopplysninger som kan behandles, bruk av automatiserte avgjørelser og om innhenting, viderebehandling, utlevering og tilgang til personopplysninger.</article></article></article></article></section><section class="section" data-name="kapII" id="kapittel-2" data-lovdata-URL="LTI/lov/2024-05-31-26/KAPITTEL_2"><h2 data-text-align="center">II</h2><article class="document-change" data-document="lov/2024-03-08-9" id="kapittel-2-dokumentendring-1"><article class="change" data-add-new-part="lov/2018-06-08-28/§4b/ledd/4" data-change-part="lov/2018-06-08-28/§4b/ledd/3" id="kapittel-2-dokumentendring-1-endring-1"><article class="defaultP">I lov 8. mars 2024 nr. 9 om universiteter og høyskoler § 17-4 nr. 3 skal fagskoleloven § 4 b tredje og nytt fjerde ledd lyde:</article><article class="legalP" id="kapittel-2-dokumentendring-1-endring-1-ledd-1">NOKUT er faglig uavhengig i følgende oppgaver:<ul class="defaultList"><li data-li-identifier="a." data-name="a."><article class="listArticle" id="kapittel-2-dokumentendring-1-endring-1-ledd-1-punkt-1"><article class="legalP" id="kapittel-2-dokumentendring-1-endring-1-ledd-1-punkt-1-ledd-1">akkreditering av institusjoner, fagområder og fagskoleutdanninger</article></article></li><li data-li-identifier="b." data-name="b."><article class="listArticle" id="kapittel-2-dokumentendring-1-endring-1-ledd-1-punkt-2"><article class="legalP" id="kapittel-2-dokumentendring-1-endring-1-ledd-1-punkt-2-ledd-1">tilsyn med akkrediterte institusjoner, fagområder og fagskoleutdanninger</article></article></li><li data-li-identifier="c." data-name="c."><article class="listArticle" id="kapittel-2-dokumentendring-1-endring-1-ledd-1-punkt-3"><article class="legalP" id="kapittel-2-dokumentendring-1-endring-1-ledd-1-punkt-3-ledd-1">evalueringer for å vurdere kvaliteten i høyere yrkesfaglig utdanning.</article></article></li></ul></article><article class="legalP" id="kapittel-2-dokumentendring-1-endring-1-ledd-2">Departementet kan fastsette forskrift om saksbehandlingsregler for NOKUTs virksomhet.</article></article></article></section><section class="section" data-name="kapIII" id="kapittel-3" data-lovdata-URL="LTI/lov/2024-05-31-26/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Lovens del I gjelder fra den tid Kongen bestemmer. Kongen kan bestemme at de ulike bestemmelsene skal begynne å gjelde til ulik tid.</article><article class="legalP" id="kapittel-3-ledd-2">Lovens del II begynner å gjelde straks.</article></section></main></body></html>