<!DOCTYPE html><html lang="nb"><head><title>Forskrift om allmenngjøring av tariffavtale for jordbruks- og gartnerinæringene</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-10-21-2533</dd><dt class="dokid">DokumentID</dt><dd class="dokid">LTI/forskrift/2024-10-21-2533</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Tariffnemnda</li></ul></dd><dt class="dateInForce">I kraft fra</dt><dd class="dateInForce">2024-11-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2022-12-09-2153</li></ul></dd><dt class="basedOn">Hjemmel</dt><dd class="basedOn"><ul><li>lov/1993-06-04-58/§5</li></ul></dd><dt class="dateOfPublication">Kunngjort</dt><dd class="dateOfPublication">2024-10-23 15:05</dd><dt class="journalNumber">Journalnummer</dt><dd class="journalNumber">2024-1126</dd><dt class="title">Tittel</dt><dd class="title">Forskrift om allmenngjøring av tariffavtale for jordbruks- og gartnerinæringene</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Tariffnemnda 21. oktober 2024 med hjemmel i lov 4. juni 1993 nr. 58 om allmenngjøring av tariffavtaler m.v. (allmenngjøringsloven) § 5.</dd><dt class="refid">RefID</dt><dd class="refid">forskrift/2024-10-21-2533</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om allmenngjøring av tariffavtale for jordbruks- og gartnerinæringene<ul class="tocSubUl"><li>Kap. I. Innledende bestemmelser<ul class="tocSubUl"><li>§ 1. Grunnlaget for allmenngjøring</li><li>§ 2. Virkeområde og gjennomføringsansvar</li></ul></li><li>Kap. II. Lønns- og arbeidsvilkår<ul class="tocSubUl"><li>§ 3. Lønnsbestemmelser</li><li>§ 4. Regulering av lønn i forskriftens virketid</li></ul></li><li>Kap. III. Fravikelighet m.m.<ul class="tocSubUl"><li>§ 5. Fravikelighet</li><li>§ 6. Lønns og arbeidsvilkår i lov eller forskrift</li></ul></li><li>Kap. IV. Ikrafttreden m.m.<ul class="tocSubUl"><li>§ 7. Ikrafttreden og opphør</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2024-10-21-2533" id="dokument"><h1>Forskrift om allmenngjøring av tariffavtale for jordbruks- og gartnerinæringene</h1><section class="section" data-name="kapI" id="kapittel-1" data-lovdata-URL="LTI/forskrift/2024-10-21-2533/KAPITTEL_1"><h2>Kap. I. Innledende bestemmelser</h2><article class="legalArticle" data-lovdata-URL="LTI/forskrift/2024-10-21-2533/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Grunnlaget for allmenngjøring</span></h3><article class="legalP" id="kapittel-1-paragraf-1-ledd-1">Forskriften er fastsatt på grunnlag av Overenskomsten for jordbruks- og gartnerinæringene 2024–2026 mellom Næringslivets Hovedorganisasjon og NHO Mat og Drikke på den ene side og Landsorganisasjonen i Norge og Fellesforbundet på den annen side.</article></article><article class="legalArticle" data-lovdata-URL="LTI/forskrift/2024-10-21-2533/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde og gjennomføringsansvar</span></h3><article class="legalP" id="kapittel-1-paragraf-2-ledd-1">Forskriften omfatter jordbruks- og gartneriarbeid, hagesenter, planteskolearbeid og lager/terminalarbeid, samt alle fag innenfor området landbruk, naturbruk og naturforvaltning som naturlig utføres innenfor næringen.</article><article class="legalP" id="kapittel-1-paragraf-2-ledd-2">Forskriften gjelder ikke for lærlinger og personer på arbeidsmarkedstiltak.</article><article class="legalP" id="kapittel-1-paragraf-2-ledd-3">Arbeidsgiver og den som i arbeidsgivers sted leder virksomhet som utfører arbeidsoppdrag som nevnt i første ledd skal sikre at bestemmelsene i forskriften gjennomføres.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2024-10-21-2533/KAPITTEL_2"><h2>Kap. II. Lønns- og arbeidsvilkår</h2><article class="legalArticle" data-lovdata-URL="LTI/forskrift/2024-10-21-2533/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Lønnsbestemmelser</span></h3><article class="legalP" id="kapittel-2-paragraf-1-ledd-1">Arbeidstakere som utfører arbeid i henhold til § 2, skal minst ha en lønn per time på kroner:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1"><i>Ferie- og innhøstingshjelp</i><table><tbody><tr><td data-text-align="left" data-vertical-align="top">Arbeidstakere under 18 år:</td><td data-text-align="right" data-vertical-align="top">135,90</td></tr><tr><td data-text-align="left" data-vertical-align="top">Arbeidstakere over 18 år avlønnes trinnvis ut fra opparbeidet ansiennitet:</td><td data-text-align="right" data-vertical-align="top" /></tr><tr><td data-text-align="left" data-vertical-align="top">Nybegynner frem til og med 12 ukers ansiennitet:</td><td data-text-align="right" data-vertical-align="top">155,90</td></tr><tr><td data-text-align="left" data-vertical-align="top">Deretter ved arbeid utover 12 uker–6 md. ansiennitet:</td><td data-text-align="right" data-vertical-align="top">161,40</td></tr><tr><td data-text-align="left" data-vertical-align="top">All relevant og dokumentert praksis innenfor gartneri, hagebruk og landbruk skal medregnes i beregningen av lønnsansiennitet.</td><td data-text-align="right" data-vertical-align="top" /></tr><tr><td data-text-align="left" data-vertical-align="top">Arbeidstakere med opparbeidet ansiennitet utover 6 md. skal ha lønn som ufaglært fast ansatt, jf. § 3 b.</td><td data-text-align="right" data-vertical-align="top" /></tr></tbody></table></article></article></li><li data-li-identifier="b." data-name="b."><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1"><i>Fast ansatte arbeidstakere</i><table><tbody><tr><td data-text-align="left" data-vertical-align="top">Ufaglærte arbeidstakere:</td><td data-text-align="right" data-vertical-align="top">175,80</td></tr><tr><td data-text-align="left" data-vertical-align="top">Arbeidstakere under 18 år:</td><td data-text-align="right" data-vertical-align="top">145,40</td></tr></tbody></table></article></article></li><li data-li-identifier="c." data-name="c."><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1"><i>Tillegg for fagarbeidere:</i><table><tbody><tr><td data-text-align="left" data-vertical-align="top" /><td data-text-align="right" data-vertical-align="top">14,50</td></tr></tbody></table></article></article></li><li data-li-identifier="d." data-name="d."><article class="listArticle" id="kapittel-2-paragraf-1-ledd-1-punkt-4"><span class="miscHeadline"><i>Helge-/helligdagstillegg</i></span><article class="legalP" id="kapittel-2-paragraf-1-ledd-1-punkt-4-ledd-1">Røktere og avløsere i fast turnus Det betales et tillegg på 25&#xa0;% pr. arbeidet time <ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-1-ledd-1-punkt-4-ledd-1-punkt-1"><article class="legalP" id="kapittel-2-paragraf-1-ledd-1-punkt-4-ledd-1-punkt-1-ledd-1">mellom lørdager klokken 00 og søndager klokken 24</article></article></li><li data-li-identifier="2." data-name="2."><article class="listArticle" id="kapittel-2-paragraf-1-ledd-1-punkt-4-ledd-1-punkt-2"><article class="legalP" id="kapittel-2-paragraf-1-ledd-1-punkt-4-ledd-1-punkt-2-ledd-1">mellom klokken 00 og 24 jul- og nyttårsaften</article></article></li><li data-li-identifier="3." data-name="3."><article class="listArticle" id="kapittel-2-paragraf-1-ledd-1-punkt-4-ledd-1-punkt-3"><article class="legalP" id="kapittel-2-paragraf-1-ledd-1-punkt-4-ledd-1-punkt-3-ledd-1">mellom klokken 00 og 24 på bevegelige helligdager og 1. og 17. mai.</article></article></li></ul></article><article class="legalP" id="kapittel-2-paragraf-1-ledd-1-punkt-4-ledd-2">Ytelser som betales som refusjon av utgifter som faktisk er påløpt på grunn av utsendingen, for eksempel reiseutgifter, kost og losji skal ikke regnes som lønn etter forskriften.</article><article class="legalP" id="kapittel-2-paragraf-1-ledd-1-punkt-4-ledd-3">Forskriftens lønnssatser gjelder ikke arbeidstakere under 16 år eller over 70 år. For disse arbeidstakere avtales lønnen mellom arbeidstaker, arbeidsgiver og den tillitsvalgte. Der det ikke er tillitsvalgte kan lønnen avtales mellom arbeidsgiver og den enkelte arbeidstaker.</article></article></li></ul></article></article><article class="legalArticle" data-lovdata-URL="LTI/forskrift/2024-10-21-2533/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Regulering av lønn i forskriftens virketid</span></h3><article class="legalP" id="kapittel-2-paragraf-2-ledd-1">Tariffnemnda kan endre satsene i § 3 som følge av tariffrevisjoner.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2024-10-21-2533/KAPITTEL_3"><h2>Kap. III. Fravikelighet m.m.</h2><article class="legalArticle" data-lovdata-URL="LTI/forskrift/2024-10-21-2533/§5" data-name="§5" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Fravikelighet</span></h3><article class="legalP" id="kapittel-3-paragraf-1-ledd-1">Forskriften kommer ikke til anvendelse dersom arbeidstaker samlet sett er omfattet av gunstigere lønns- og arbeidsvilkår i henhold til avtale eller etter det lands rett som ellers gjelder for arbeidsforholdet.</article></article><article class="legalArticle" data-lovdata-URL="LTI/forskrift/2024-10-21-2533/§6" data-name="§6" id="kapittel-3-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Lønns og arbeidsvilkår i lov eller forskrift</span></h3><article class="legalP" id="kapittel-3-paragraf-2-ledd-1">Bestemmelser i lov eller andre forskrifter som vanligvis gjelder for arbeidsforhold, kommer også til anvendelse for arbeidsforhold som omfattes av forskriften her, herunder<ul class="defaultList"><li data-li-identifier="-" data-name="-"><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven)</article></article></li><li data-li-identifier="-" data-name="-"><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">lov 29. april 1988 nr. 21 om ferie og</article></article></li><li data-li-identifier="-" data-name="-"><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">lov 26. april 1947 nr. 1 om 1 og 17 mai som høgtidsdager.</article></article></li></ul></article><article class="legalP" id="kapittel-3-paragraf-2-ledd-2">Forskriften gjelder med de begrensninger som følger av lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven) § 1-7.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2024-10-21-2533/KAPITTEL_4"><h2>Kap. IV. Ikrafttreden m.m.</h2><article class="legalArticle" data-lovdata-URL="LTI/forskrift/2024-10-21-2533/§7" data-name="§7" id="kapittel-4-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttreden og opphør</span></h3><article class="legalP" id="kapittel-4-paragraf-1-ledd-1">Forskriften trer i kraft 1. november 2024.</article><article class="legalP" id="kapittel-4-paragraf-1-ledd-2">Forskriften gjelder inntil Tariffnemnda treffer nytt vedtak. Forskriften opphører likevel å gjelde dersom partene i tariffavtalene ikke har krevet nytt vedtak innen en måned etter at tariffavtalene er avløst av nye avtaler, jf. allmenngjøringsloven § 7.</article><article class="legalP" id="kapittel-4-paragraf-1-ledd-3">Forskrift 9. desember 2022 nr. 2153 om allmenngjøring av tariffavtale for jordbruks- og gartnerinæringene oppheves samtidig med ikrafttredelse av denne forskrift.</article></article></section></main></body></html>