<!DOCTYPE html><html lang="nb"><head><title>Lov om endringer i ekteskapsloven (forbud mot ekteskap mellom nære slektninger)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2024-06-25-57</dd><dt class="dokid">DokumentID</dt><dd class="dokid">LTI/lov/2024-06-25-57</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="dateInForce">I kraft fra</dt><dd class="dateInForce">2024-06-25, Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1991-07-04-47</li><li>lov/2021-06-11-63</li></ul></dd><dt class="legalArea">Rettsområde</dt><dd class="legalArea"><ul><li>Familie-, person- og barnerett &gt; Ekteskap og samboerskap (husstandsfellesskap)</li></ul></dd><dt class="dateOfPublication">Kunngjort</dt><dd class="dateOfPublication">2024-06-25 12:05</dd><dt class="journalNumber">Journalnummer</dt><dd class="journalNumber">2024-0625</dd><dt class="titleShort">Korttittel</dt><dd class="titleShort">Endringslov til ekteskapsloven</dd><dt class="title">Tittel</dt><dd class="title">Lov om endringer i ekteskapsloven (forbud mot ekteskap mellom nære slektninger)</dd><dt class="miscInformation">Annet om dokumentet</dt><dd class="miscInformation">Prop. 99 L (2023–2024), Innst. 427 L (2023–2024), Lovvedtak 90 (2023–2024). Stortingets første og andre gangs behandling hhv. 12. og 17. juni 2024. Fremmet av Barne- og familiedepartementet.</dd><dt class="refid">RefID</dt><dd class="refid">lov/2024-06-25-57</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i ekteskapsloven (forbud mot ekteskap mellom nære slektninger)<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2024-06-25-57" id="dokument"><h1>Lov om endringer i ekteskapsloven (forbud mot ekteskap mellom nære slektninger)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 4. juli 1991 nr. 47 om ekteskap (ekteskapsloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 11. juni 2021 nr. 63 om endringer i ekteskapsloven (ekteskap inngått med mindreårig, etter utenlandsk rett mv.).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2024-06-25-57/KAPITTEL_1"><h2 data-text-align="center">I</h2><article class="document-change" data-document="lov/1991-07-04-47" id="kapittel-1-dokumentendring-1"><article class="defaultP">I lov 4. juli 1991 nr. 47 om ekteskap gjøres følgende endringer:</article> <article class="change" data-add-new-part="lov/1991-07-04-47/§3/ledd/1/setning/2 lov/1991-07-04-47/§3/ledd/1/setning/3" id="kapittel-1-dokumentendring-1-endring-1"><article class="defaultP">§ 3 første ledd nytt andre og tredje punktum skal lyde:</article><article class="legalP" id="kapittel-1-dokumentendring-1-endring-1-ledd-1">Ekteskap kan heller ikke inngås mellom andre beslektede dersom disse er søskenbarn eller nærmere slektninger enn søskenbarn. Statsforvalteren kan gi samtykke til ekteskap etter andre punktum dersom sterke grunner taler for det.</article></article> <article class="change" data-change-part="lov/1991-07-04-47/§7/bokstav/d/setning/2" id="kapittel-1-dokumentendring-1-endring-2"><article class="defaultP">§ 7 bokstav d andre punktum skal lyde:</article><article class="legalP" id="kapittel-1-dokumentendring-1-endring-2-ledd-1">Ved ekteskap mellom personer nevnt i § 3 første ledd andre punktum eller mellom adoptivbarn og en av de opprinnelige adoptivforeldrene eller dennes slektning, skal brudefolkene i tilfelle legge fram tillatelse av statsforvalteren som nevnt i § 3 første ledd tredje punktum eller andre ledd andre punktum.</article></article></article></section><section class="section" data-name="kapII" id="kapittel-2" data-lovdata-URL="LTI/lov/2024-06-25-57/KAPITTEL_2"><h2 data-text-align="center">II</h2><article class="document-change" data-document="lov/2021-06-11-63" id="kapittel-2-dokumentendring-1"><article class="change" data-change-part="lov/1991-07-04-47/§18b" id="kapittel-2-dokumentendring-1-endring-1"><article class="defaultP">I lov 11. juni 2021 nr. 63 om endringer i ekteskapsloven (ekteskap inngått med mindreårig, etter utenlandsk rett mv.) del I skal ekteskapsloven § 18 b lyde:</article><article class="futureLegalArticle" data-name="§18b" id="kapittel-2-dokumentendring-1-endring-1-foreslåttparagraf-1"><span class="futureLegalArticleHeader"><span class="legalArticleValue">§ 18 b</span>. <span class="legalArticleTitle">Anerkjennelse av visse ekteskap for parter med tilknytning til Norge på vigselstidspunktet</span></span><article class="legalP" id="kapittel-2-dokumentendring-1-endring-1-foreslåttparagraf-1-ledd-1">Et ekteskap som er gyldig inngått etter utenlandsk rett, anerkjennes ikke her i riket dersom minst en av partene var norsk statsborger eller fast bosatt her i riket på vigselstidspunktet, og et eller flere av følgende forhold foreligger:<ul class="defaultList"><li data-li-identifier="a." data-name="a."><article class="listArticle" id="kapittel-2-dokumentendring-1-endring-1-foreslåttparagraf-1-ledd-1-punkt-1"><article class="legalP" id="kapittel-2-dokumentendring-1-endring-1-foreslåttparagraf-1-ledd-1-punkt-1-ledd-1">ekteskapet ble inngått uten at begge parter var til stede under vigselen,</article></article></li><li data-li-identifier="b." data-name="b."><article class="listArticle" id="kapittel-2-dokumentendring-1-endring-1-foreslåttparagraf-1-ledd-1-punkt-2"><article class="legalP" id="kapittel-2-dokumentendring-1-endring-1-foreslåttparagraf-1-ledd-1-punkt-2-ledd-1">en av partene var under 18 år,</article></article></li><li data-li-identifier="c." data-name="c."><article class="listArticle" id="kapittel-2-dokumentendring-1-endring-1-foreslåttparagraf-1-ledd-1-punkt-3"><article class="legalP" id="kapittel-2-dokumentendring-1-endring-1-foreslåttparagraf-1-ledd-1-punkt-3-ledd-1">en av partene allerede var gift,</article></article></li><li data-li-identifier="d." data-name="d."><article class="listArticle" id="kapittel-2-dokumentendring-1-endring-1-foreslåttparagraf-1-ledd-1-punkt-4"><article class="legalP" id="kapittel-2-dokumentendring-1-endring-1-foreslåttparagraf-1-ledd-1-punkt-4-ledd-1">partene er søskenbarn eller nærmere slektninger enn søskenbarn.</article></article></li></ul></article><article class="legalP" id="kapittel-2-dokumentendring-1-endring-1-foreslåttparagraf-1-ledd-2">Ekteskap etter første ledd bokstav d skal likevel anerkjennes der dette er påkrevd etter EØS-avtalen. Departementet kan gi forskrift om anerkjennelse etter første punktum.</article><article class="legalP" id="kapittel-2-dokumentendring-1-endring-1-foreslåttparagraf-1-ledd-3">Statsforvalteren kan likevel anerkjenne ekteskapet dersom sterke grunner taler for det. En part som ønsker ekteskapet anerkjent, må fremsette en begjæring til statsforvalteren om dette. Departementet fastsetter hvilke statsforvaltere som skal behandle slike begjæringer. Departementet kan i forskrift gi nærmere regler om statsforvalterens oppgaver, saksbehandling, samhandling med andre organer og taushetsplikt. Departementet kan i forskrift også gi nærmere regler om behandlingen av klager over statsforvalterens vedtak, herunder fastsette hvilket organ som skal være klageinstans.</article></article></article> <article class="change" data-change-part="lov/1991-07-04-47/§18c/ledd/2/setning/3" id="kapittel-2-dokumentendring-1-endring-2"><article class="defaultP">§ 18 c andre ledd tredje punktum skal lyde:</article><article class="legalP" id="kapittel-2-dokumentendring-1-endring-2-ledd-1">§ 18 b tredje ledd andre til femte punktum gjelder tilsvarende.</article></article></article></section><section class="section" data-name="kapIII" id="kapittel-3" data-lovdata-URL="LTI/lov/2024-06-25-57/KAPITTEL_3"><h2 data-text-align="center">III</h2><ul class="defaultList"><li data-li-identifier="1." data-name="1."><article class="listArticle" id="kapittel-3-punkt-1"><article class="legalP" id="kapittel-3-punkt-1-ledd-1">Lovens del I gjelder fra den tiden Kongen bestemmer. Kongen kan sette i kraft de enkelte bestemmelsene til forskjellig tid.</article></article></li><li data-li-identifier="2." data-name="2."><article class="listArticle" id="kapittel-3-punkt-2"><article class="legalP" id="kapittel-3-punkt-2-ledd-1">Lovens del II trer i kraft straks.</article></article></li><li data-li-identifier="3." data-name="3."><article class="listArticle" id="kapittel-3-punkt-3"><article class="legalP" id="kapittel-3-punkt-3-ledd-1">Personer som før lovens ikrafttredelse har fått attest om at ekteskapsvilkårene er prøvet etter ekteskapsloven § 10, har rett til å inngå ekteskap som nevnt i § 3 første ledd andre punktum inntil attestens gyldighetstid er utløpt, jf. ekteskapsloven § 10 første ledd andre punktum.</article></article></li></ul></section></main></body></html>