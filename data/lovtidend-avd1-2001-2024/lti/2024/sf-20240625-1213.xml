<!DOCTYPE html><html lang="nb"><head><title>Forskrift om overgangsordning med særlige vilkår for rett til autorisasjon som paramedisiner for ambulansearbeidere og sykepleiere</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-06-25-1213</dd><dt class="dokid">DokumentID</dt><dd class="dokid">LTI/forskrift/2024-06-25-1213</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavdelingen</li></ul></dd><dt class="dateInForce">I kraft fra</dt><dd class="dateInForce">2024-06-25</dd><dt class="basedOn">Hjemmel</dt><dd class="basedOn"><ul><li>lov/2022-03-25-14</li><li>lov/1999-07-02-64</li></ul></dd><dt class="dateOfPublication">Kunngjort</dt><dd class="dateOfPublication">2024-06-25 14:30</dd><dt class="journalNumber">Journalnummer</dt><dd class="journalNumber">2024-0720</dd><dt class="title">Tittel</dt><dd class="title">Forskrift om overgangsordning med særlige vilkår for rett til autorisasjon som paramedisiner for ambulansearbeidere og sykepleiere</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 25. juni 2024 med hjemmel i lov 25. mars 2022 nr. 14 om endringer i helsepersonelloven (autorisasjon av naprapater, osteopater og paramedisinere) del II nr. 3. Fremmet av Helse- og omsorgsdepartementet.</dd><dt class="refid">RefID</dt><dd class="refid">forskrift/2024-06-25-1213</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overgangsordning med særlige vilkår for rett til autorisasjon som paramedisiner for ambulansearbeidere og sykepleiere<ul class="tocSubUl"><li>§ 1. Hvem forskriften gjelder for</li><li>§ 2. Definisjoner</li><li>§ 3. Særlige vilkår for søker som har autorisasjon som enten ambulansearbeider eller sykepleier</li><li>§ 4. Særlige vilkår for søker som har autorisasjon som både ambulansearbeider og sykepleier</li><li>§ 5. Søknadsfrist</li><li>§ 6. Ikrafttredelse og varighet</li></ul></li></ul></dd></dl></header><main class="documentBody" data-lovdata-URL="LTI/forskrift/2024-06-25-1213" id="dokument"><h1>Forskrift om overgangsordning med særlige vilkår for rett til autorisasjon som paramedisiner for ambulansearbeidere og sykepleiere</h1><article class="legalArticle" data-lovdata-URL="LTI/forskrift/2024-06-25-1213/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Hvem forskriften gjelder for</span></h2><article class="legalP" id="paragraf-1-ledd-1">Forskriften gjelder i en overgangsperiode for helsepersonell med autorisasjon som enten ambulansearbeider eller sykepleier eller autorisasjon som både ambulansearbeider og sykepleier, som søker om autorisasjon som paramedisiner.</article></article><article class="legalArticle" data-lovdata-URL="LTI/forskrift/2024-06-25-1213/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">Med yrkeserfaring fra prehospitale tjenester menes i denne forskriften ambulansetjeneste, medisinsk nødmeldetjeneste ved akuttmedisinsk kommunikasjonssentral (AMK) og legevaktsentral, og tjeneste ved legevakt.</article><article class="legalP" id="paragraf-2-ledd-2">Med pasientnært arbeid menes i denne forskriften arbeid i form av vurdering og behandling i direkte kontakt med pasienten.</article></article><article class="legalArticle" data-lovdata-URL="LTI/forskrift/2024-06-25-1213/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Særlige vilkår for søker som har autorisasjon som enten ambulansearbeider eller sykepleier</span></h2><article class="legalP" id="paragraf-3-ledd-1">Søker har rett til autorisasjon som paramedisiner etter helsepersonelloven dersom søker innen 1. januar 2030:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">har autorisasjon som enten ambulansearbeider eller sykepleier</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">har bestått videreutdanning i paramedisin med 60 studiepoeng eller master i prehospitale tjenester med 120 studiepoeng, som ble påbegynt før denne forskriften trådte i kraft</article></article></li><li data-li-identifier="c)" data-name="c)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">har oppnådd minimum 5 års yrkeserfaring fra prehospital tjeneste i 100 prosent stilling eller tilsvarende omfang i deltidsstilling, etter tildelt autorisasjon som ambulansearbeider eller sykepleier</article></article></li><li data-li-identifier="d)" data-name="d)"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">har minimum 50 prosent av yrkeserfaringen etter bokstav c fra pasientnært arbeid og</article></article></li><li data-li-identifier="e)" data-name="e)"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">har gjennomført minimum 50 prosent av yrkeserfaringen etter bokstav c etter bestått videreutdanning, dersom søker har bestått videreutdanning i paramedisin.</article></article></li></ul></article><article class="legalP" id="paragraf-3-ledd-2">Søker må i tillegg oppfylle vilkårene etter helsepersonelloven § 48 andre ledd.</article><article class="legalP" id="paragraf-3-ledd-3">For søker som er i permisjon eller har annet fravær fra utdanning eller tjeneste 1. januar 2030 og har mindre enn ett års gjenstående utdanning eller yrkeserfaring for å oppfylle kravene etter første ledd, er fristen ett og et halvt år fra søker er tilbake i utdanningen eller tjenesten.</article></article><article class="legalArticle" data-lovdata-URL="LTI/forskrift/2024-06-25-1213/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Særlige vilkår for søker som har autorisasjon som både ambulansearbeider og sykepleier</span></h2><article class="legalP" id="paragraf-4-ledd-1">Søker har rett til autorisasjon som paramedisiner etter helsepersonelloven dersom søker innen 1. januar 2030:<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">har autorisasjon som både ambulansearbeider og sykepleier</article></article></li><li data-li-identifier="b)" data-name="b)"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">har oppnådd minimum 5 års yrkeserfaring fra prehospital tjeneste i 100 prosent stilling eller tilsvarende omfang i deltidsstilling, etter tildelt autorisasjon som både ambulansearbeider og sykepleier. Yrkeserfaringen må være oppnådd i løpet av de siste 10 årene.</article></article></li><li data-li-identifier="c)" data-name="c)"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">har minimum 50 prosent av yrkeserfaringen etter bokstav b fra pasientnært arbeid der søker har arbeidet selvstendig og utført selvstendige helsefaglige beslutninger om pasientbehandling og legemiddeladministrasjon, f.eks. selvstendig vurdering og beslutning om videre henvisning av pasient til annet helsepersonell, administrasjon av legemidler, og sikring av luftveier.</article></article></li></ul></article><article class="legalP" id="paragraf-4-ledd-2">Søker må i tillegg oppfylle vilkårene etter helsepersonelloven § 48 andre ledd.</article><article class="legalP" id="paragraf-4-ledd-3">For søker som er i permisjon eller har annet fravær fra tjeneste 1. januar 2030 og har mindre enn ett års gjenstående yrkeserfaring for å oppfylle kravene etter første ledd, er fristen ett og et halvt år fra søker er tilbake i tjenesten.</article></article><article class="legalArticle" data-lovdata-URL="LTI/forskrift/2024-06-25-1213/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Søknadsfrist</span></h2><article class="legalP" id="paragraf-5-ledd-1">Søknad om autorisasjon etter denne forskriften må være fremsatt innen 1. juni 2030. For søkere etter § 3 tredje ledd og § 4 tredje ledd må søknaden være fremsatt innen to år fra søker er tilbake i utdanningen eller tjenesten.</article></article><article class="legalArticle" data-lovdata-URL="LTI/forskrift/2024-06-25-1213/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse og varighet</span></h2><article class="legalP" id="paragraf-6-ledd-1">Forskriften trer i kraft straks.</article></article></main></body></html>