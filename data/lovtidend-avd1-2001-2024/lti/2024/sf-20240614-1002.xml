<!DOCTYPE html><html lang="nb"><head><title>Forskrift om endring i forskrift om restriktive tiltak vedrørende handlinger som undergraver eller truer Ukrainas territorielle integritet, suverenitet, uavhengighet og stabilitet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-06-14-1002</dd><dt class="dokid">DokumentID</dt><dd class="dokid">LTI/forskrift/2024-06-14-1002</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="subunit">Etat</dt><dd class="subunit"><ul><li>Seksjon for humanitær- og strafferett</li></ul></dd><dt class="dateInForce">I kraft fra</dt><dd class="dateInForce">2024-06-14</dd><dt class="changesToDocuments">Endrer</dt><dd class="changesToDocuments"><ul><li>forskrift/2014-08-15-1076</li></ul></dd><dt class="basedOn">Hjemmel</dt><dd class="basedOn"><ul><li>lov/2021-04-16-18/§2</li><li>forskrift/2014-08-15-1076/§23</li></ul></dd><dt class="dateOfPublication">Kunngjort</dt><dd class="dateOfPublication">2024-06-17 15:25</dd><dt class="journalNumber">Journalnummer</dt><dd class="journalNumber">2024-0608</dd><dt class="titleShort">Korttittel</dt><dd class="titleShort">Endr. i sanksjonsforskrift Ukraina (territoriell integritet mv.)</dd><dt class="title">Tittel</dt><dd class="title">Forskrift om endring i forskrift om restriktive tiltak vedrørende handlinger som undergraver eller truer Ukrainas territorielle integritet, suverenitet, uavhengighet og stabilitet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Utenriksdepartementet 14. juni 2024 med hjemmel i lov 16. april 2021 nr. 18 om gjennomføring av internasjonale sanksjoner (sanksjonsloven) § 2 og forskrift 15. august 2014 nr. 1076 om restriktive tiltak vedrørende handlinger som undergraver eller truer Ukrainas territorielle integritet, suverenitet, uavhengighet og stabilitet § 23.</dd><dt class="refid">RefID</dt><dd class="refid">forskrift/2024-06-14-1002</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om restriktive tiltak vedrørende handlinger som undergraver eller truer Ukrainas territorielle integritet, suverenitet, uavhengighet og stabilitet<ul class="tocSubUl"><li>I<ul class="tocSubUl"><li>§ 8ii. Rapporteringsplikt for visse juridiske personer og kredittinstitusjoner om pengeoverføringer</li><li>§ 19g. Kontraktsforpliktelser vedrørende reeksport av varer i vedlegg XII, XX, XXXIII og XL</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-06-14-1002" id="dokument"><h1>Forskrift om endring i forskrift om restriktive tiltak vedrørende handlinger som undergraver eller truer Ukrainas territorielle integritet, suverenitet, uavhengighet og stabilitet</h1><section class="section" data-name="kapI" id="kapittel-1" data-lovdata-URL="LTI/forskrift/2024-06-14-1002/KAPITTEL_1"><h2 data-text-align="center">I</h2><article class="defaultP">I forskrift 15. august 2014 nr. 1076 om restriktive tiltak vedrørende handlinger som undergraver eller truer Ukrainas territorielle integritet, suverenitet, uavhengighet og stabilitet gjøres følgende endringer:</article> <article class="defaultP" margin-top="true">§ 8ii skal lyde:</article><article class="futureLegalArticle" data-name="§8ii" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8ii</span>. <span class="legalArticleTitle">Rapporteringsplikt for visse juridiske personer og kredittinstitusjoner om pengeoverføringer</span></span><article class="legalP" id="kapittel-1-foreslåttparagraf-1-ledd-1">Juridiske personer etablert i Norge hvis eiendomsrettigheter direkte eller indirekte er mer enn 40&#xa0;% eid av<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">en juridisk person etablert i Russland,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">en russisk borger, eller</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">en fysisk person bosatt i Russland,</article></article></li></ul><p class="leddfortsettelse">skal fra og med 1. august 2024 innen to uker etter utgangen av hvert kvartal innberette til Utenriksdepartementet, enhver pengeoverføring ut av Det europeiske økonomiske samarbeidsområde på over 100&#xa0;000 euro som de i løpet av det aktuelle kvartalet direkte eller indirekte har foretatt i en eller flere transaksjoner.</p></article><article class="legalP" id="kapittel-1-foreslåttparagraf-1-ledd-2">Uavhengig av gjeldende regler om rapportering, konfidensialitet og taushetsplikt, skal kreditt- og finansinstitusjoner fra og med 1. oktober 2024 innen to uker etter utgangen av hvert halvår innberette til Utenriksdepartementet, opplysninger om alle pengeoverføringer ut av Det europeiske økonomiske samarbeidsområde av et samlet beløp i løpet av det aktuelle halvåret på over 100&#xa0;000 euro som de direkte eller indirekte har foretatt for de juridiske personene som er nevnt i første ledd.</article></article> <article class="defaultP" margin-top="true">§ 19g skal lyde:</article><article class="futureLegalArticle" data-name="§19g" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 19g</span>. <span class="legalArticleTitle">Kontraktsforpliktelser vedrørende reeksport av varer i vedlegg XII, XX, XXXIII og XL</span></span><article class="legalP" id="kapittel-1-foreslåttparagraf-2-ledd-1">Ved salg, levering, overføring eller eksport til et tredjeland, med unntak av et partnerland til EU som oppført i vedlegg VIII til forordning (EU) nr. 833/2014, av varer eller teknologi oppført i vedlegg XII, XX og XXXIII, felles høyt prioriterte produkter oppført i vedlegg XL eller skytevåpen og ammunisjon oppført i vedlegg I til forordning (EU) nr. 258/2012, skal eksportører fra og med 20. juni 2024 i kontrakt forby reeksport til Russland og reeksport for bruk i Russland.</article><article class="legalP" id="kapittel-1-foreslåttparagraf-2-ledd-2">Første ledd gjelder ikke oppfyllelse av kontrakter innen 22. mars 2025 eller kontraktenes utløpsdato, avhengig av hva som inntreffer først, såfremt kontraktene er inngått før 20. mars 2024.</article><article class="legalP" id="kapittel-1-foreslåttparagraf-2-ledd-3">Ved anvendelse av første ledd skal eksportørene sikre at avtalen med motparten i et tredjeland inneholder egnede rettsmidler i tilfelle av mislighold av en avtaleforpliktelse som er inngått i samsvar med første ledd.</article><article class="legalP" id="kapittel-1-foreslåttparagraf-2-ledd-4">Dersom motparten i et tredjeland overtrer noen av avtaleforpliktelsene som er inngått i samsvar med første ledd, skal eksportørene underrette Utenriksdepartementet, så snart de blir klar over overtredelsen.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2024-06-14-1002/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>