<!DOCTYPE html><html lang="nb"><head><title>Forskrift om endring i forskrift om plantevernmidler og forskrift om betaling av gebyrer for særskilte ytelser fra Mattilsynet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-07-03-1552</dd><dt class="dokid">DokumentID</dt><dd class="dokid">LTI/forskrift/2024-07-03-1552</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Avdeling for matpolitikk</li></ul></dd><dt class="dateInForce">I kraft fra</dt><dd class="dateInForce">2024-07-03</dd><dt class="changesToDocuments">Endrer</dt><dd class="changesToDocuments"><ul><li>forskrift/2015-05-06-455</li><li>forskrift/2004-02-13-406</li></ul></dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§7</li><li>lov/2003-12-19-124/§8</li><li>lov/2003-12-19-124/§11</li><li>lov/2003-12-19-124/§12</li><li>lov/2003-12-19-124/§21</li><li>forskrift/2003-12-19-1790</li><li>forskrift/2004-01-28-221/§13</li></ul></dd><dt class="dateOfPublication">Kunngjort</dt><dd class="dateOfPublication">2024-07-05 13:55</dd><dt class="journalNumber">Journalnummer</dt><dd class="journalNumber">2024-0820</dd><dt class="title">Tittel</dt><dd class="title">Forskrift om endring i forskrift om plantevernmidler og forskrift om betaling av gebyrer for særskilte ytelser fra Mattilsynet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 3. juli 2024 med hjemmel i lov 19. desember 2003 nr. 124 om matproduksjon og mattrygghet mv. (matloven) § 7, § 8, § 11, § 12 og § 21, jf. delegeringsvedtak 19. desember 2003 nr. 1790 og forskrift 28. januar 2004 nr. 221 om avgifter og gebyr i matforvaltningen § 13.</dd><dt class="refid">RefID</dt><dd class="refid">forskrift/2024-07-03-1552</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om plantevernmidler og forskrift om betaling av gebyrer for særskilte ytelser fra Mattilsynet<ul class="tocSubUl"><li>I<ul class="tocSubUl"><li>§ 8b. Gassingsprodukter med høy fareklassifisering</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2024-07-03-1552" id="dokument"><h1>Forskrift om endring i forskrift om plantevernmidler og forskrift om betaling av gebyrer for særskilte ytelser fra Mattilsynet</h1><section class="section" data-name="kapI" id="kapittel-1" data-lovdata-URL="LTI/forskrift/2024-07-03-1552/KAPITTEL_1"><h2 data-text-align="center">I</h2><article class="defaultP">I forskrift 6. mai 2015 nr. 455 om plantevernmidler gjøres følgende endringer:</article> <article class="defaultP" margin-top="true">§ 8 første ledd nytt annet punktum skal lyde:</article><article class="legalP" id="kapittel-1-ledd-1">Plantevernmidler som er gassingsprodukter med høy fareklassifisering reguleres i § 8b.</article> <article class="defaultP" margin-top="true">Ny § 8b skal lyde:</article><article class="futureLegalArticle" data-name="§8b" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8b</span>. <span class="legalArticleTitle">Gassingsprodukter med høy fareklassifisering</span></span><article class="legalP" id="kapittel-1-foreslåttparagraf-1-ledd-1">Med gassingsprodukter med høy fareklassifisering menes i denne forskriften gassingsprodukter som er godkjent som plantevernmidler, og som er merket med piktogrammet akutt giftighet (dødninghode), og merket med faresetningene «Dødelig ved innånding» eller «Giftig ved innånding», eller som er merket med piktogrammet for kronisk helsefare og er merket med setningen «Forårsaker organskader» eller «Kan forårsake organskader».</article><article class="legalP" id="kapittel-1-foreslåttparagraf-1-ledd-2">Det kreves gyldig godkjenning som skadedyrbekjemper med tilleggskurs som gassingsleder etter forskrift om skadedyrbekjempelse, i tillegg til gjennomført teoretisk del av autorisasjonskurs for plantevernmidler med bestått eksamen, jf. § 8 andre ledd bokstav c, for å få innvilget autorisasjon for å kjøpe og bruke gassingsprodukter med høy fareklassifisering til innendørs bruk.</article><article class="legalP" id="kapittel-1-foreslåttparagraf-1-ledd-3">Det kreves gyldig godkjenning som skadedyrbekjemper med tilleggskurs om bekjempelse av vånd etter forskrift om skadedyrbekjempelse, i tillegg til gjennomført teoretisk del av autorisasjonskurs for plantevernmidler med bestått eksamen, jf. § 8 andre ledd bokstav c, for å få innvilget autorisasjon for å kjøpe og bruke gassingsprodukter med høy fareklassifisering til utendørs bruk.</article><article class="legalP" id="kapittel-1-foreslåttparagraf-1-ledd-4">Autorisasjon for gassingsprodukter med høy fareklassifisering kan gis etter søknad vedlagt nødvendig dokumentasjon. Autorisasjonen er gyldig i samme periode som godkjenningen etter forskrift om skadedyrbekjempelse.</article></article> <article class="defaultP" margin-top="true">§ 9 første ledd skal lyde:</article><article class="legalP" id="kapittel-1-ledd-2">Mattilsynet fatter enkeltvedtak om autorisasjonsbevis for plantevernmidler etter § 8, tilleggsbevis for gnagermidler etter § 8a og autorisasjon for gassingsprodukter etter § 8b i denne forskriften.</article> <article class="defaultP" margin-top="true">§ 11 fjerde ledd skal lyde:</article><article class="legalP" id="kapittel-1-ledd-3">Importører, produsenter og grossister har plikt til å sørge for at plantevernmidler, med unntak av bruksferdige hobbypreparater, bare selges til registrerte forhandlere. Videre skal de sikre at all omsetning av gassingsprodukter med høy fareklassifisering er sporbar og at informasjonen oppbevares i minst 3 år.</article> <article class="defaultP" margin-top="true">§ 11 femte ledd skal lyde:</article><article class="legalP" id="kapittel-1-ledd-4">Forhandlere har plikt til å sørge for at yrkespreparater bare selges til personer som innehar gyldig autorisasjonsbevis. Videre skal de sikre at gassingsprodukter med høy fareklassifisering bare selges til personer med autorisasjon for gassingsprodukter. Forhandlere plikter også å oppbevare informasjon om hvem slike gassingsprodukter er solgt til i minst 3 år.</article> <article class="defaultP" margin-top="true">§ 23 nytt andre ledd skal lyde:</article><article class="legalP" id="kapittel-1-ledd-5">Den som utfører spredning av gassingsprodukter med høy fareklassifisering, skal tre uker før bruk sende melding til Mattilsynet med en vurdering av alle forhold som kan ha innvirkning på helse, hygiene eller sikkerhet ved bekjempelsen, og senest tre uker etter bruk sende kopi av relevante journaler til Mattilsynet.</article></section><section class="section" data-name="kapII" id="kapittel-2" data-lovdata-URL="LTI/forskrift/2024-07-03-1552/KAPITTEL_2"><h2 data-text-align="center">II</h2><article class="defaultP">I forskrift 13. februar 2004 nr. 406 om betaling av gebyrer for særskilte ytelser fra Mattilsynet gjøres følgende endring:</article> <article class="defaultP" margin-top="true">I Vedlegg 1, Kapittel I Gebyrer for særskilte ytelser fra Mattilsynet, jf. § 4, gjøres følgende endringer:</article> <article class="defaultP" margin-top="true">Under overskriften «Andre særskilte ytelser» settes følgende rad inn mellom raden «Avvikling av eksamen/utstedelse av tilleggsautorisasjon for kjøp og bruk av gnagermidler Kurs i regi av statsforvalteren/kommune» og raden «Gjennomføring av nettbasert autorisasjonskurs, nettbasert eksamen og utstedelse av autorisasjonsbevis for kjøp og bruk av plantevernmidler»<table><tbody><tr><td data-text-align="left" data-vertical-align="top">Utstedelse av autorisasjon for gassingsprodukter</td><td data-text-align="right" data-vertical-align="top">875</td><td data-text-align="center" data-vertical-align="top">a</td></tr></tbody></table></article></section><section class="section" data-name="kapIII" id="kapittel-3" data-lovdata-URL="LTI/forskrift/2024-07-03-1552/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene trer i kraft straks.</article></section></main></body></html>