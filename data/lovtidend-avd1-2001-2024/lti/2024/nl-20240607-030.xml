<!DOCTYPE html><html lang="nb"><head><title>Lov om endringer i svalbardmiljøloven (beskyttelse av sjøfugl og isbjørn, overtredelsesgebyr, opprydding m.m.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2024-06-07-30</dd><dt class="dokid">DokumentID</dt><dd class="dokid">LTI/lov/2024-06-07-30</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2001-06-15-79</li></ul></dd><dt class="legalArea">Rettsområde</dt><dd class="legalArea"><ul><li>Svalbard og biland &gt; Generelt</li></ul></dd><dt class="dateOfPublication">Kunngjort</dt><dd class="dateOfPublication">2024-06-07 11:45</dd><dt class="journalNumber">Journalnummer</dt><dd class="journalNumber">2024-0491</dd><dt class="titleShort">Korttittel</dt><dd class="titleShort">Endringslov til svalbardmiljøloven</dd><dt class="title">Tittel</dt><dd class="title">Lov om endringer i svalbardmiljøloven (beskyttelse av sjøfugl og isbjørn, overtredelsesgebyr, opprydding m.m.)</dd><dt class="miscInformation">Annet om dokumentet</dt><dd class="miscInformation">Prop. 47 L (2023–2024), Innst. 281 L (2023–2024), Lovvedtak 65 (2023–2024). Stortingets første og andre gangs behandling hhv. 16. og 23. mai 2024. Fremmet av Klima- og miljødepartementet.</dd><dt class="refid">RefID</dt><dd class="refid">lov/2024-06-07-30</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i svalbardmiljøloven (beskyttelse av sjøfugl og isbjørn, overtredelsesgebyr, opprydding m.m.)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2024-06-07-30" id="dokument"><h1>Lov om endringer i svalbardmiljøloven (beskyttelse av sjøfugl og isbjørn, overtredelsesgebyr, opprydding m.m.)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 15. juni 2001 nr. 79 om miljøvern på Svalbard (svalbardmiljøloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2024-06-07-30/KAPITTEL_1"><h2 data-text-align="center">I</h2><article class="document-change" data-document="lov/2001-06-15-79" id="kapittel-1-dokumentendring-1"><article class="defaultP">I lov 15. juni 2001 nr. 79 om miljøvern på Svalbard gjøres følgende endringer:</article> <article class="change" data-change-part="lov/2001-06-15-79/§30/ledd/3" id="kapittel-1-dokumentendring-1-endring-1"><article class="defaultP">§ 30 tredje ledd skal lyde:</article><article class="legalP" id="kapittel-1-dokumentendring-1-endring-1-ledd-1">Fra 1. april til 31. august er det forbudt å bruke skipsfløyte, løsne skudd eller volde annen kraftig støy nærmere et fuglefjell enn en nautisk mil, eller bruke ubemannede luftfartøy (droner) nærmere et fuglefjell enn 500 meter.</article></article> <article class="change" data-change-part="lov/2001-06-15-79/§30a" id="kapittel-1-dokumentendring-1-endring-2"><article class="defaultP">§ 30 a skal lyde:</article><article class="futureLegalArticle" data-name="§30a" id="kapittel-1-dokumentendring-1-endring-2-foreslåttparagraf-1"><span class="futureLegalArticleHeader"><span class="legalArticleValue">§ 30 a</span>. <span class="legalArticleTitle">(isbjørnbeskyttelse)</span></span><article class="legalP" id="kapittel-1-dokumentendring-1-endring-2-foreslåttparagraf-1-ledd-1">Det er forbudt å unødig forstyrre, å lokke til seg eller å forfølge isbjørn.</article><article class="legalP" id="kapittel-1-dokumentendring-1-endring-2-foreslåttparagraf-1-ledd-2">Ingen må ferdes eller oppholde seg nærmere isbjørn enn 300 meter. Fra 1. mars til 30. juni må ingen ferdes eller oppholde seg nærmere isbjørn enn 500 meter. Alle som oppdager isbjørn nærmere enn avstandsgrensen, skal trekke seg unna slik at lovlig avstand overholdes. Avstandsgrensen gjelder ikke i bebodde områder, ved opphold i forskningsstasjoner, hytter, telt eller lignende innretninger.</article><article class="legalP" id="kapittel-1-dokumentendring-1-endring-2-foreslåttparagraf-1-ledd-3">Alle som ferdes eller oppholder seg utenfor bebodd område, med unntak for deltakere i turistvirksomhet, skal ha kunnskap om sikring mot isbjørnangrep og ha med egnede midler til å skremme og jage isbjørn. Det skal iverksettes nødvendige tiltak for å kunne avverge et angrep fra isbjørn uten å skade eller avlive dyret.</article><article class="legalP" id="kapittel-1-dokumentendring-1-endring-2-foreslåttparagraf-1-ledd-4">Sysselmesteren kan gi forskrift om sikring mot isbjørnangrep som nevnt i tredje ledd.</article></article></article> <article class="change" data-change-part="lov/2001-06-15-79/§51/ledd/2" id="kapittel-1-dokumentendring-1-endring-3"><article class="defaultP">§ 51 andre ledd skal lyde:</article><article class="legalP" id="kapittel-1-dokumentendring-1-endring-3-ledd-1">Departementet eller den departementet bemyndiger kan gi forskrift om gebyr for behandling av private planforslag.</article></article> <article class="change" data-change-part="lov/2001-06-15-79/§64" id="kapittel-1-dokumentendring-1-endring-4"><article class="defaultP">§ 64 skal lyde:</article><article class="futureLegalArticle" data-name="§64" id="kapittel-1-dokumentendring-1-endring-4-foreslåttparagraf-1"><span class="futureLegalArticleHeader"><span class="legalArticleValue">§ 64</span>. <span class="legalArticleTitle">(opprydding)</span></span><article class="legalP" id="kapittel-1-dokumentendring-1-endring-4-foreslåttparagraf-1-ledd-1">Hvis en virksomhet blir nedlagt eller stanser, skal tiltakshaveren gjøre det som er nødvendig for å motvirke fare for skade på miljøet. Kan virksomheten medføre skade på miljøet etter nedleggingen eller driftsstansen, skal det i rimelig tid på forhånd gis melding til Sysselmesteren. Sysselmesteren kan gi pålegg om tiltak for å motvirke fare for skade på miljøet, herunder om behandling av forurenset grunn og beskyttelse av fauna, og om at det skal utarbeides en plan for oppfyllelse av pliktene etter leddet her.</article><article class="legalP" id="kapittel-1-dokumentendring-1-endring-4-foreslåttparagraf-1-ledd-2">Når en virksomhet eller deler av den opphører, skal tiltakshaveren på egen kostnad fjerne fra området alle installasjoner på overflaten, alt avfall og andre etterlatenskaper som ikke er fredete kulturminner etter kapittel V. Området skal så vidt praktisk mulig føres tilbake til sitt opprinnelige utseende.</article><article class="legalP" id="kapittel-1-dokumentendring-1-endring-4-foreslåttparagraf-1-ledd-3">Sysselmesteren kan<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-4-foreslåttparagraf-1-ledd-3-punkt-1"><article class="legalP" id="kapittel-1-dokumentendring-1-endring-4-foreslåttparagraf-1-ledd-3-punkt-1-ledd-1">gi pålegg om hvilke tiltak som skal utføres etter annet ledd, herunder om behandling av forurenset grunn, og om at det skal utarbeides en plan for oppfyllelse av pliktene etter annet ledd</article></article></li><li data-li-identifier="b." data-name="b."><article class="listArticle" id="kapittel-1-dokumentendring-1-endring-4-foreslåttparagraf-1-ledd-3-punkt-2"><article class="legalP" id="kapittel-1-dokumentendring-1-endring-4-foreslåttparagraf-1-ledd-3-punkt-2-ledd-1">kreve at det stilles sikkerhet for kostnadene ved opprydding og tilbakeføring etter annet ledd</article></article></li><li data-li-identifier="c." data-name="c."><article class="listArticle" id="kapittel-1-dokumentendring-1-endring-4-foreslåttparagraf-1-ledd-3-punkt-3"><article class="legalP" id="kapittel-1-dokumentendring-1-endring-4-foreslåttparagraf-1-ledd-3-punkt-3-ledd-1">gi fritak fra oppryddings- og tilbakeføringsplikten etter annet ledd.</article></article></li></ul></article><article class="legalP" id="kapittel-1-dokumentendring-1-endring-4-foreslåttparagraf-1-ledd-4">Når et lokalsamfunn i et planområde skal avvikles eller fraflyttes i det vesentlige, skal den planansvarlige gi Sysselmesteren melding så tidlig som mulig. Den planansvarlige, eller den Sysselmesteren bestemmer, skal utarbeide plan som nevnt i første ledd tredje punktum og tredje ledd bokstav a.</article><article class="legalP" id="kapittel-1-dokumentendring-1-endring-4-foreslåttparagraf-1-ledd-5">Pliktene etter paragrafen her gjelder i tillegg til eventuelle plikter som følger av tillatelser etter §§ 57 eller 58. Den som vil starte opp virksomhet med tillatelse etter §§ 57 eller 58 etter at den har vært stanset i mer enn to år, skal gi melding om dette til Sysselmesteren. Sysselmesteren avgjør om det må søkes om ny tillatelse før virksomheten igangsettes.</article><article class="legalP" id="kapittel-1-dokumentendring-1-endring-4-foreslåttparagraf-1-ledd-6">Etterlatte kjøretøy, skip, fly, andre fartøyer og lignende skal fjernes av eieren.</article></article></article> <article class="change" data-change-part="lov/2001-06-15-79/§65/ledd/2" id="kapittel-1-dokumentendring-1-endring-5"><article class="defaultP">§ 65 andre ledd skal lyde:</article><article class="legalP" id="kapittel-1-dokumentendring-1-endring-5-ledd-1">Når det kan oppstå fare for forurensning i strid med loven, eller vedtak i medhold av loven, skal den ansvarlige for virksomheten som faren skriver seg fra, sørge for tiltak for å hindre at den inntrer. Miljøvernmyndigheten eller den departementet bemyndiger kan gi pålegg om slike tiltak. Er det inntrådt forurensning, skal den ansvarlige treffe tiltak etter reglene i § 93.</article></article> <article class="change" data-change-part="lov/2001-06-15-79/§87" id="kapittel-1-dokumentendring-1-endring-6"><article class="defaultP">§ 87 skal lyde:</article><article class="futureLegalArticle" data-name="§87" id="kapittel-1-dokumentendring-1-endring-6-foreslåttparagraf-1"><span class="futureLegalArticleHeader"><span class="legalArticleValue">§ 87</span>. <span class="legalArticleTitle">(miljøvernmyndighetenes tilsyn)</span></span><article class="legalP" id="kapittel-1-dokumentendring-1-endring-6-foreslåttparagraf-1-ledd-1">Miljøvernmyndighetene eller den departementet bemyndiger fører tilsyn med miljøtilstanden og med at bestemmelsene gitt i og i medhold av denne lov blir overholdt. Det skal legges vekt på å føre et så effektivt tilsyn som forholdene tilsier og med minst mulig belastning for miljøet. Sysselmesteren eller den departementet bemyndiger skal gjennom råd, veiledning og opplysning arbeide for å fremme formålet med loven her.</article></article></article> <article class="change" data-change-part="lov/2001-06-15-79/§89" id="kapittel-1-dokumentendring-1-endring-7"><article class="defaultP">§ 89 skal lyde:</article><article class="futureLegalArticle" data-name="§89" id="kapittel-1-dokumentendring-1-endring-7-foreslåttparagraf-1"><span class="futureLegalArticleHeader"><span class="legalArticleValue">§ 89</span>. <span class="legalArticleTitle">(opplysningsplikt)</span></span><article class="legalP" id="kapittel-1-dokumentendring-1-endring-7-foreslåttparagraf-1-ledd-1">Den som har eller foretar seg noe som kan påvirke miljøet på Svalbard, plikter etter pålegg fra Sysselmesteren eller den departementet bemyndiger, og uten hinder av taushetsplikt, å gi de opplysninger som Sysselmesteren eller den departementet bemyndiger trenger for å utføre sine gjøremål etter denne lov. Når særlige grunner tilsier det, kan Sysselmesteren eller den departementet bemyndiger kreve at opplysninger gis av enhver som utfører arbeid for den som har opplysningsplikt etter første punktum.</article></article></article> <article class="change" data-change-part="lov/2001-06-15-79/§90" id="kapittel-1-dokumentendring-1-endring-8"><article class="defaultP">§ 90 skal lyde:</article><article class="futureLegalArticle" data-name="§90" id="kapittel-1-dokumentendring-1-endring-8-foreslåttparagraf-1"><span class="futureLegalArticleHeader"><span class="legalArticleValue">§ 90</span>. <span class="legalArticleTitle">(granskning)</span></span><article class="legalP" id="kapittel-1-dokumentendring-1-endring-8-foreslåttparagraf-1-ledd-1">Når det er nødvendig for å utføre gjøremål etter loven, skal Sysselmesteren eller den departementet bemyndiger ha uhindret adgang til eiendom der det foregår virksomhet som kan påvirke miljøet, eller der miljøet kan antas å være påvirket. Sysselmesteren eller den departementet bemyndiger kan også kreve å få lagt frem og granske dokumenter og elektronisk lagret materiale eller annet materiale som kan ha betydning for gjøremål etter loven.</article><article class="legalP" id="kapittel-1-dokumentendring-1-endring-8-foreslåttparagraf-1-ledd-2">Ved inspeksjon av virksomhet skal Sysselmesteren eller den departementet bemyndiger først ta kontakt med representanter for virksomhetens ledelse, om ikke formålet med inspeksjonen dermed blir forhindret eller vesentlig vanskeliggjort.</article></article></article> <article class="change" data-change-part="lov/2001-06-15-79/§91" id="kapittel-1-dokumentendring-1-endring-9"><article class="defaultP">§ 91 skal lyde:</article><article class="futureLegalArticle" data-name="§91" id="kapittel-1-dokumentendring-1-endring-9-foreslåttparagraf-1"><span class="futureLegalArticleHeader"><span class="legalArticleValue">§ 91</span>. <span class="legalArticleTitle">(pålegg om undersøkelse)</span></span><article class="legalP" id="kapittel-1-dokumentendring-1-endring-9-foreslåttparagraf-1-ledd-1">Sysselmesteren eller den departementet bemyndiger kan ved enkeltvedtak pålegge en tiltakshaver som påvirker eller som det er grunn til å tro kan påvirke miljøet, å sørge for eller bekoste undersøkelser eller andre tiltak for å<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-9-foreslåttparagraf-1-ledd-1-punkt-1"><article class="legalP" id="kapittel-1-dokumentendring-1-endring-9-foreslåttparagraf-1-ledd-1-punkt-1-ledd-1">fastslå om og i hvilken grad virksomheten har påvirket eller kan påvirke miljøet,</article></article></li><li data-li-identifier="b." data-name="b."><article class="listArticle" id="kapittel-1-dokumentendring-1-endring-9-foreslåttparagraf-1-ledd-1-punkt-2"><article class="legalP" id="kapittel-1-dokumentendring-1-endring-9-foreslåttparagraf-1-ledd-1-punkt-2-ledd-1">klarlegge årsaken til eller virkningene av inntrådte miljøendringer som virksomheten har forårsaket,</article></article></li><li data-li-identifier="c." data-name="c."><article class="listArticle" id="kapittel-1-dokumentendring-1-endring-9-foreslåttparagraf-1-ledd-1-punkt-3"><article class="legalP" id="kapittel-1-dokumentendring-1-endring-9-foreslåttparagraf-1-ledd-1-punkt-3-ledd-1">klarlegge hvordan gjenoppretting av miljøet kan skje.</article></article></li></ul></article></article></article> <article class="change" data-change-part="lov/2001-06-15-79/§93/ledd/1 lov/2001-06-15-79/§93/ledd/3" id="kapittel-1-dokumentendring-1-endring-10"><article class="defaultP">§ 93 første og tredje ledd skal lyde:</article><article class="legalP" id="kapittel-1-dokumentendring-1-endring-10-ledd-1">Den som har påvirket miljøet på Svalbard ved å overtre bestemmelser gitt i eller i medhold av loven her, skal foreta nødvendige utbedringstiltak for å motvirke ytterligere påvirkning av miljøet, og – om mulig – gjenopprette den tidligere miljøtilstand ved oppsamling, rydding, fjerning, utsetting, planering eller andre egnete tiltak. Tiltak som i seg selv kan volde miljøpåvirkning av noen betydning, skal bare iverksettes etter samtykke eller pålegg fra Sysselmesteren eller den departementet bemyndiger.</article><article class="legalP" id="kapittel-1-dokumentendring-1-endring-10-ledd-2">Innenfor rammen av denne paragraf kan Sysselmesteren eller den departementet bemyndiger gi pålegg om hvilke utbedrings- og gjenopprettingstiltak som skal gjennomføres, herunder om avliving av levende organismer som overtredelsen gjelder, eller om tilbakeføring av levende organismer eller kulturminner til opprinnelsesstedet.</article></article> <article class="change" data-change-part="lov/2001-06-15-79/§96/ledd/1 lov/2001-06-15-79/§96/ledd/2" id="kapittel-1-dokumentendring-1-endring-11"><article class="defaultP">§ 96 første og andre ledd skal lyde:</article><article class="legalP" id="kapittel-1-dokumentendring-1-endring-11-ledd-1">For å sikre at bestemmelsene i denne lov eller vedtak i medhold av loven blir gjennomført, kan Sysselmesteren eller den departementet bemyndiger fastsette tvangsmulkt til Svalbards miljøvernfond.</article><article class="legalP" id="kapittel-1-dokumentendring-1-endring-11-ledd-2">Tvangsmulkt kan fastsettes når overtredelse av en bestemmelse er oppdaget. Tvangsmulkten begynner da å løpe dersom den ansvarlige oversitter fristen for retting som er fastsatt av Sysselmesteren eller den departementet bemyndiger. Tvangsmulkt kan fastsettes på forhånd dersom særlige grunner tilsier det, og løper da fra en eventuell overtredelse tar til. Det kan fastsettes at tvangsmulkten løper så lenge det ulovlige forhold varer, eller at den forfaller for hver overtredelse. Tvangsmulkt løper likevel ikke dersom etterlevelse er umulig på grunn av forhold som ikke skyldes den ansvarlige.</article></article> <article class="change" data-change-part="lov/2001-06-15-79/§96a" id="kapittel-1-dokumentendring-1-endring-12"><article class="defaultP">§ 96 a skal lyde:</article><article class="futureLegalArticle" data-name="§96a" id="kapittel-1-dokumentendring-1-endring-12-foreslåttparagraf-1"><span class="futureLegalArticleHeader"><span class="legalArticleValue">§ 96 a</span>. <span class="legalArticleTitle">(overtredelsesgebyr)</span></span><article class="legalP" id="kapittel-1-dokumentendring-1-endring-12-foreslåttparagraf-1-ledd-1">Sysselmesteren eller den departementet bemyndiger kan ilegge overtredelsesgebyr til den som forsettlig eller uaktsomt overtrer<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-12-foreslåttparagraf-1-ledd-1-punkt-1"><article class="legalP" id="kapittel-1-dokumentendring-1-endring-12-foreslåttparagraf-1-ledd-1-punkt-1-ledd-1">bestemmelsene i §§ 16 annet ledd, 18 annet ledd, 19 andre punktum, 26 første ledd, 27, 28 første ledd, 29, 30, 30 a første og annet ledd, 31 første til tredje ledd, 32 annet ledd, 33, 35, 42 første og annet ledd, 44 første og tredje ledd, 46 første ledd, 53 første ledd, 57 første og annet ledd, 58 første ledd, 62, 64 første, annet og fjerde ledd, 65, 66 første ledd, 67, 68, 70 første til tredje ledd, 71 første og annet ledd, 73 annet ledd, 79 annet ledd, 80, 81, 82 første og tredje ledd, 82 a, 83 annet og tredje ledd, 85 første og annet ledd, 86, 93 første ledd og 94.</article></article></li><li data-li-identifier="b." data-name="b."><article class="listArticle" id="kapittel-1-dokumentendring-1-endring-12-foreslåttparagraf-1-ledd-1-punkt-2"><article class="legalP" id="kapittel-1-dokumentendring-1-endring-12-foreslåttparagraf-1-ledd-1-punkt-2-ledd-1">vilkår eller plikter som følger av enkeltvedtak gitt med hjemmel i §§ 22 første ledd, 26 første ledd, 27, 30 femte og sjette ledd, 31 annet ledd annet punktum, 32 tredje til femte ledd, 34, 37, 44 annet ledd, 45 første og fjerde ledd, 46 tredje ledd, 54, 57 første ledd, 58 tredje og fjerde ledd, 66 tredje ledd, 69, 71 første og femte ledd, 80 første ledd bokstav b, 81 første ledd bokstav c, 82 første ledd, 83 annet ledd, 85 tredje ledd og 93 tredje ledd.</article></article></li></ul></article><article class="legalP" id="kapittel-1-dokumentendring-1-endring-12-foreslåttparagraf-1-ledd-2">I forskrift som gis i medhold av loven her, kan departementet fastsette at den som overtrer forskriften eller vilkår eller plikter som følger av enkeltvedtak gitt med hjemmel i forskriften, kan ilegges overtredelsesgebyr.</article><article class="legalP" id="kapittel-1-dokumentendring-1-endring-12-foreslåttparagraf-1-ledd-3">Endelig vedtak om overtredelsesgebyr er tvangsgrunnlag for utlegg. Domstolene kan prøve størrelsen på overtredelsesgebyret.</article><article class="legalP" id="kapittel-1-dokumentendring-1-endring-12-foreslåttparagraf-1-ledd-4">Foretak kan ilegges overtredelsesgebyr i samsvar med første til tredje ledd når overtredelsen er begått forsettlig eller uaktsomt av noen som har handlet på vegne av foretaket. Dette gjelder selv om ingen enkeltperson kan ilegges overtredelsesgebyr.</article><article class="legalP" id="kapittel-1-dokumentendring-1-endring-12-foreslåttparagraf-1-ledd-5">Adgangen til å ilegge overtredelsesgebyr foreldes 2 år etter at overtredelsen opphører. Fristen avbrytes ved at det gis forhåndsvarsel eller fattes vedtak om overtredelsesgebyr.</article><article class="legalP" id="kapittel-1-dokumentendring-1-endring-12-foreslåttparagraf-1-ledd-6">Overtredelsesgebyr betales til Svalbards miljøvernfond. Departementet kan gi forskrift med nærmere bestemmelser om fastsettelse av overtredelsesgebyr, herunder gebyrets størrelse.</article></article></article> <article class="change" data-change-part="lov/2001-06-15-79/§97" id="kapittel-1-dokumentendring-1-endring-13"><article class="defaultP">§ 97 skal lyde:</article><article class="futureLegalArticle" data-name="§97" id="kapittel-1-dokumentendring-1-endring-13-foreslåttparagraf-1"><span class="futureLegalArticleHeader"><span class="legalArticleValue">§ 97</span>. <span class="legalArticleTitle">(direkte gjennomføring)</span></span><article class="legalP" id="kapittel-1-dokumentendring-1-endring-13-foreslåttparagraf-1-ledd-1">Blir plikter som følger av loven eller vedtak i medhold av loven ikke etterlevd, kan Sysselmesteren eller den departementet bemyndiger selv sørge for nødvendige tiltak for å få plikten overholdt. Før dette skjer, skal den ansvarlige gis varsel med en kort frist for selv å gjennomføre tiltakene. Varsel kan unnlates dersom tiltakene haster av hensyn til miljøet, eller det er uvisst hvem som er ansvarlig.</article><article class="legalP" id="kapittel-1-dokumentendring-1-endring-13-foreslåttparagraf-1-ledd-2">Ved iverksetting av tiltak etter første ledd kan Sysselmesteren eller den departementet bemyndiger gjøre bruk av og om nødvendig volde skade på den ansvarliges eiendom. Sysselmesteren eller den departementet bemyndiger kan om nødvendig bestemme at det mot vederlag kan gjøres bruk av eller voldes skade også på andres eiendom. Staten innestår for vederlaget.</article><article class="legalP" id="kapittel-1-dokumentendring-1-endring-13-foreslåttparagraf-1-ledd-3">Utgifter til tiltak etter første ledd kan kreves dekket av den ansvarlige. Kravet er tvangsgrunnlag for utlegg.</article></article></article></article></section><section class="section" data-name="kapII" id="kapittel-2" data-lovdata-URL="LTI/lov/2024-06-07-30/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer.</article></section></main></body></html>