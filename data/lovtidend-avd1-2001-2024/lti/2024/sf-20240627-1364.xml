<!DOCTYPE html><html lang="nb"><head><title>Forskrift om endring i forskrift om straffegjennomføring, forskrift om konfliktrådsbehandling og stykkprisforskriften (gjennomføring av elektronisk kontroll ved ungdomsstraff mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-06-27-1364</dd><dt class="dokid">DokumentID</dt><dd class="dokid">LTI/forskrift/2024-06-27-1364</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for kriminalitetsforebygging</li></ul></dd><dt class="dateInForce">I kraft fra</dt><dd class="dateInForce">2024-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-02-22-183</li><li>forskrift/2014-06-30-923</li><li>forskrift/2005-12-12-1442</li></ul></dd><dt class="basedOn">Hjemmel</dt><dd class="basedOn"><ul><li>lov/2005-05-20-28/§52c</li><li>forskrift/2024-05-24-825</li><li>lov/2014-06-20-49/§1</li><li>lov/2014-06-20-49/§19</li><li>lov/1980-06-13-35/§3</li><li>forskrift/1982-10-08-1445</li><li>forskrift/1997-12-03-1441/§2</li></ul></dd><dt class="dateOfPublication">Kunngjort</dt><dd class="dateOfPublication">2024-06-28 15:55</dd><dt class="journalNumber">Journalnummer</dt><dd class="journalNumber">2024-0776</dd><dt class="title">Tittel</dt><dd class="title">Forskrift om endring i forskrift om straffegjennomføring, forskrift om konfliktrådsbehandling og stykkprisforskriften (gjennomføring av elektronisk kontroll ved ungdomsstraff mv.)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 27. juni 2024 med hjemmel i lov 20. mai 2005 nr. 28 om straff (straffeloven) § 52c, jf. delegeringsvedtak 24. mai 2024 nr. 825, lov 20. juni 2014 nr. 49 om konfliktrådsbehandling (konfliktrådsloven) § 1 og § 19 og lov 20. mai 2005 nr. 28 om straff (straffeloven) § 52c femte ledd, jf. delegeringsvedtak 24. mai 2024 nr. 825, lov 13. juni 1980 nr. 35 om fri rettshjelp § 3, jf. delegeringsvedtak 8. oktober 1982 nr. 1445 og forskrift 3. desember 1997 nr. 1441 om salær fra det offentlige til advokater m.v. § 2.</dd><dt class="refid">RefID</dt><dd class="refid">forskrift/2024-06-27-1364</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om straffegjennomføring, forskrift om konfliktrådsbehandling og stykkprisforskriften (gjennomføring av elektronisk kontroll ved ungdomsstraff mv.)<ul class="tocSubUl"><li>I<ul class="tocSubUl"><li>§ 7A-1. Kriminalomsorgens ansvar</li><li>§ 7A-2. Ungdommens medvirkningsplikt</li><li>§ 7A-3. Kontroll</li><li>§ 7A-4. Meldeplikt ved brudd på vilkår</li><li>§ 7A-5. Behandling av personopplysninger</li></ul></li><li>II<ul class="tocSubUl"><li>§ 9a. Undersøkelse av om ungdomsstraff med elektronisk kontroll er egnet og informasjon til ungdommen og ungdommens husstandsmedlemmer</li><li>§ 9b. Innkalling til nytt ungdomsplanmøte ved ileggelse av elektronisk kontroll etter straffeloven § 52c fjerde og femte ledd</li><li>§ 9c. Tillatelse til handlinger som ellers ville utløst alarmen ved elektronisk kontroll</li><li>§ 9d. Behandling av brudd på vilkår ilagt av retten etter straffeloven § 52c fjerde og femte ledd</li><li>§ 9e. Behandling av personopplysninger ved elektronisk kontroll</li><li>§ 10. Klage</li></ul></li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/forskrift/2024-06-27-1364" id="dokument"><h1>Forskrift om endring i forskrift om straffegjennomføring, forskrift om konfliktrådsbehandling og stykkprisforskriften (gjennomføring av elektronisk kontroll ved ungdomsstraff mv.)</h1><section class="section" data-name="kapI" id="kapittel-1" data-lovdata-URL="LTI/forskrift/2024-06-27-1364/KAPITTEL_1"><h2 data-text-align="center">I</h2><article class="defaultP">I forskrift 22. februar 2002 nr. 183 om straffegjennomføring gjøres følgende endringer:</article> <article class="defaultP" margin-top="true">§ 1-1 nytt fjerde punktum skal lyde:</article><article class="legalP" id="kapittel-1-ledd-1">For oppholds- og kontaktrestriksjoner med elektronisk kontroll ilagt etter straffeloven § 52c fjerde og femte ledd gjelder forskriften kapittel 7A.</article> <article class="defaultP" margin-top="true">Nytt kapittel 7A skal lyde:</article><span class="futuretitle" id="kapittel-1-foreslåttittel-1">Kapittel 7A. Gjennomføring av oppholds- og kontaktrestriksjoner med elektronisk kontroll etter straffeloven § 52c fjerde og femte ledd</span><article class="futureLegalArticle" data-name="§7A-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7A-1</span>. <span class="legalArticleTitle">Kriminalomsorgens ansvar</span></span><article class="legalP" id="kapittel-1-foreslåttparagraf-1-ledd-1">Dersom konfliktrådet ber om det, undersøker kriminalomsorgen om det er tekniske eller praktiske hinder for oppholds- og kontaktrestriksjoner med elektronisk kontroll etter straffeloven § 52c fjerde og femte ledd. Kriminalomsorgen gjennomfører og kontrollerer vilkårene som er fastsatt av retten etter straffeloven § 52c fjerde og femte ledd.</article></article><article class="futureLegalArticle" data-name="§7A-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7A-2</span>. <span class="legalArticleTitle">Ungdommens medvirkningsplikt</span></span><article class="legalP" id="kapittel-1-foreslåttparagraf-2-ledd-1">Ungdommen plikter å yte den bistand, og å følge de instruksjoner, som gis av kriminalomsorgen, og som er nødvendig for å gjennomføre kontroll etter § 7A-3. Ungdommen må blant annet vedlikeholde kontrollutstyret, herunder sørge for at enheten er ladet og har dekning. I tillegg må ungdommen være tilgjengelig for kriminalomsorgen på telefon. Brudd på medvirkningsplikten behandles etter § 7A-4.</article></article><article class="futureLegalArticle" data-name="§7A-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 7A-3</span>. <span class="legalArticleTitle">Kontroll</span></span><article class="legalP" id="kapittel-1-foreslåttparagraf-3-ledd-1">Kriminalomsorgen skal kontrollere at de domstolfastsatte vilkårene for oppholds- og kontaktrestriksjoner overholdes. Kontrollen skal tilpasses den enkelte ungdommen, og ikke være strengere eller mer omfattende enn det som er nødvendig for å ivareta formålet med kontrollen. Kontrollen skal skje på en måte som ivaretar hensynet til barnets beste.</article><article class="legalP" id="kapittel-1-foreslåttparagraf-3-ledd-2">Ved oppholdspåbud skal ungdommen underlegges kontroll med teknologi som viser at ungdommen oppholder seg på et på forhånd bestemt sted (områdelokalisering). Dersom slik kontroll ikke er tilstrekkelig for å kontrollere at de domstolfastsatte vilkårene overholdes, kan kriminalomsorgen beslutte bruk av sporing som aktiveres når ungdommen bryter vilkår fastsatt av retten (situasjonsbestemt sporing). Ved oppholds- eller kontaktforbud skal ungdommen underlegges situasjonsbestemt sporing. Dersom en ungdom er underlagt situasjonsbestemt sporing og alarmen utløses, skal kontinuerlig sporing av ungdommens geografiske posisjon (aktiv sporing) aktiveres.</article><article class="legalP" id="kapittel-1-foreslåttparagraf-3-ledd-3">Kriminalomsorgen kan foreta varslede og uanmeldte kontrollbesøk i hjemmet, på skolen eller på sysselsettingsplassen. Dersom det anses hensiktsmessig, kan slik kontroll gjennomføres ved videosamtale.</article><article class="legalP" id="kapittel-1-foreslåttparagraf-3-ledd-4">Dersom kontroll etter andre og tredje ledd ikke er tilstrekkelig for å kontrollere at de domstolfastsatte vilkårene overholdes, kan kriminalomsorgen i tillegg beslutte bruk av kontroll av biometri, herunder fingeravtrykk og ansiktsgjenkjenning, for å verifisere ungdommens identitet når formålet ikke kan oppnås på en mindre inngripende måte.</article><article class="legalP" id="kapittel-1-foreslåttparagraf-3-ledd-5">Kriminalomsorgen skal informere ungdommen om hva slags teknologi som tas i bruk og hvilke personopplysninger som vil bli behandlet som følge av bruken. Slik informasjon skal, om mulig, gis før teknologien tas i bruk. Kriminalomsorgen kan overlate til konfliktrådet å gi slik informasjon.</article><article class="legalP" id="kapittel-1-foreslåttparagraf-3-ledd-6">Handlinger som ellers ville utløst alarmen, herunder opphold innenfor en forbudssone eller utenfor en påbudssone, kan skje etter tillatelse fra konfliktrådet. I akutte tilfeller, der man ikke kan avvente en beslutning fra konfliktrådet, kan kriminalomsorgen tillate slik handling dersom vektige grunner tilsier det. Tillatelsen skal gis for et bestemt formål og et avgrenset tidsrom. Kriminalomsorgen må informere konfliktrådet om hvilke tillatelser som er gitt.</article></article><article class="futureLegalArticle" data-name="§7A-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 7A-4</span>. <span class="legalArticleTitle">Meldeplikt ved brudd på vilkår</span></span><article class="legalP" id="kapittel-1-foreslåttparagraf-4-ledd-1">Dersom ungdommen bryter vilkårene retten har satt, eller plikten til medvirkning etter § 7A-2, skal kriminalomsorgen uten ugrunnet opphold melde dette til konfliktrådet. Kriminalomsorgen skal dele de opplysningene som er nødvendige for konfliktrådets behandling av bruddsaken.</article></article><article class="futureLegalArticle" data-name="§7A-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 7A-5</span>. <span class="legalArticleTitle">Behandling av personopplysninger</span></span><article class="legalP" id="kapittel-1-foreslåttparagraf-5-ledd-1">Kriminalomsorgen kan behandle opplysninger som er innhentet i tråd med § 7A-3. Opplysningene kan kun behandles av den som har tjenstlig behov for det.</article><article class="legalP" id="kapittel-1-foreslåttparagraf-5-ledd-2">Personopplysninger registrert etter første ledd, herunder eventuell overskuddsinformasjon, skal slettes så snart som mulig og senest ett år etter at kontrollen er avsluttet, med mindre de skal arkiveres etter arkivlova.</article><article class="legalP" id="kapittel-1-foreslåttparagraf-5-ledd-3">For øvrig gjelder forskrift om personopplysninger i kriminalomsorgen så langt det passer.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2024-06-27-1364/KAPITTEL_2"><h2 data-text-align="center">II</h2><article class="defaultP">I forskrift 30. juni 2014 nr. 923 om konfliktrådsbehandling gjøres følgende endringer:</article> <article class="defaultP" margin-top="true">§ 1 tredje til femte ledd skal lyde:</article><article class="legalP" id="kapittel-2-ledd-1">Konfliktrådene behandler saker etter konfliktrådsloven § 1.</article><article class="legalP" id="kapittel-2-ledd-2">Sekretariatet for konfliktrådene kan ikke instruere konfliktrådene i enkeltsaker med unntak av det som følger av konfliktrådsloven § 22e eller offentleglova § 32.</article><article class="legalP" id="kapittel-2-ledd-3">Sekretariatet for konfliktrådene gir nærmere retningslinjer til konfliktrådsloven og denne forskriften.</article> <article class="defaultP" margin-top="true">§ 2 andre ledd oppheves.</article> <article class="defaultP" margin-top="true">§ 2 nåværende tredje ledd blir nytt andre ledd, og skal lyde:</article><article class="legalP" id="kapittel-2-ledd-4">De ledige vervene skal normalt kunngjøres, og interesserte skal sende skriftlig søknad til konfliktrådslederen.</article> <article class="defaultP" margin-top="true">§ 2 nåværende fjerde ledd blir nytt tredje ledd.</article> <article class="defaultP" margin-top="true">§ 4 første og andre ledd skal lyde:</article><article class="legalP" id="kapittel-2-ledd-5">I saker som gjelder mekling i konfliktråd, ungdomsstraff, ungdomsoppfølging og oppfølging i konfliktråd, kan konfliktrådet bistå påtalemyndigheten med å gi partene informasjon om konfliktrådsbehandling før det treffes avgjørelse om overføring til konfliktrådet. I sivile saker kan konfliktrådet bistå et offentlig organ med å gi partene informasjon om konfliktrådsbehandling.</article><article class="legalP" id="kapittel-2-ledd-6">Konfliktrådet skal så snart som mulig ta kontakt med partene og eventuelt verge for å avtale møtetidspunkt.I sivile saker skal konfliktrådet påse at samtykke foreligger og om nødvendig innhente dette, jf. konfliktrådsloven § 11. Partene skal orienteres om hva konfliktrådsbehandlingen innebærer.</article> <article class="defaultP" margin-top="true">Overskriften i kapittel 3 skal lyde:</article><span class="futuretitle" id="kapittel-2-foreslåttittel-1">Kapittel 3. Særregler for mekling i konfliktråd</span> <article class="defaultP" margin-top="true">Nytt kapittel 3A skal lyde:</article><span class="futuretitle" id="kapittel-2-foreslåttittel-2">Kapittel 3A. Særregler for elektronisk kontroll etter straffeloven § 52c fjerde og femte ledd</span><article class="futureLegalArticle" data-name="§9a" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 9a</span>. <span class="legalArticleTitle">Undersøkelse av om ungdomsstraff med elektronisk kontroll er egnet og informasjon til ungdommen og ungdommens husstandsmedlemmer</span></span><article class="legalP" id="kapittel-2-foreslåttparagraf-1-ledd-1">Før konfliktrådet overfører saken til kriminalomsorgens regionale nivå med innstilling om at saken bringes inn for retten etter konfliktrådsloven § 31 tredje ledd bokstav a (elektronisk kontroll), skal konfliktrådet vurdere om ungdommen er egnet for gjennomføring av ungdomsstraff med elektronisk kontroll og om forholdene for øvrig ligger til rette for slik gjennomføring. Ved behov kan konfliktrådet be kriminalomsorgen undersøke om det er tekniske eller praktiske hinder for å gjennomføre oppholds- og kontaktrestriksjoner med elektronisk kontroll.</article><article class="legalP" id="kapittel-2-foreslåttparagraf-1-ledd-2">Konfliktrådet skal informere husstandsmedlemmer og eventuelle barn som vil bli berørt av oppholds- og kontaktrestriksjonene om hva det vil innebære for dem dersom ungdommen underlegges elektronisk kontroll, og de skal gis anledning til å uttale seg. Det samme gjelder institusjonen eller kommunen, dersom ungdommen har eller skal ta opphold på en institusjon eller kommunal boenhet.</article></article><article class="futureLegalArticle" data-name="§9b" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 9b</span>. <span class="legalArticleTitle">Innkalling til nytt ungdomsplanmøte ved ileggelse av elektronisk kontroll etter straffeloven § 52c fjerde og femte ledd</span></span><article class="legalP" id="kapittel-2-foreslåttparagraf-2-ledd-1">Når domstolen har fastslått at ungdomsstraffen skal fortsette å løpe med elektronisk kontroll etter straffeloven § 52c fjerde og femte ledd, skal ungdomskoordinatoren innkalle til nytt ungdomsplanmøte etter konfliktrådsloven § 24 for å oppdatere ungdomsplanen, dersom det er behov for det.</article><article class="legalP" id="kapittel-2-foreslåttparagraf-2-ledd-2">Ungdomsplanen endres i den utstrekning det er nødvendig for å tilpasses de domstolfastsatte vilkårene.</article></article><article class="futureLegalArticle" data-name="§9c" id="kapittel-2-foreslåttparagraf-3"><span class="futureLegalArticleHeader"><span class="legalArticleValue">§ 9c</span>. <span class="legalArticleTitle">Tillatelse til handlinger som ellers ville utløst alarmen ved elektronisk kontroll</span></span><article class="legalP" id="kapittel-2-foreslåttparagraf-3-ledd-1">Dersom vektige grunner tilsier det, kan ungdomskoordinator gi tillatelse til handlinger som ellers ville utløst alarmen, herunder opphold innenfor en forbudssone og utenfor en påbudssone. Tillatelsen skal gis for et bestemt formål og et avgrenset tidsrom. Konfliktrådet må informere kriminalomsorgen om hvilke tillatelser som er gitt.</article></article><article class="futureLegalArticle" data-name="§9d" id="kapittel-2-foreslåttparagraf-4"><span class="futureLegalArticleHeader"><span class="legalArticleValue">§ 9d</span>. <span class="legalArticleTitle">Behandling av brudd på vilkår ilagt av retten etter straffeloven § 52c fjerde og femte ledd</span></span><article class="legalP" id="kapittel-2-foreslåttparagraf-4-ledd-1">Dersom ungdommen bryter vilkårene retten har satt etter straffeloven § 52c fjerde og femte ledd, skal ungdomskoordinatoren overføre saken til kriminalomsorgens regionale nivå med innstilling om at saken bringes inn for retten etter konfliktrådsloven § 31 tredje ledd andre alternativ bokstav a til c. Dersom bruddet er bagatellmessig, kan ungdomskoordinatoren i stedet for å sende slik innstilling innkalle ungdommen til bruddsamtale.</article></article><article class="futureLegalArticle" data-name="§9e" id="kapittel-2-foreslåttparagraf-5"><span class="futureLegalArticleHeader"><span class="legalArticleValue">§ 9e</span>. <span class="legalArticleTitle">Behandling av personopplysninger ved elektronisk kontroll</span></span><article class="legalP" id="kapittel-2-foreslåttparagraf-5-ledd-1">Konfliktrådet kan behandle personopplysninger fra den elektroniske kontrollen i den utstrekning det er nødvendig for å behandle en sak etter §§ 9c eller 9d.</article><article class="legalP" id="kapittel-2-foreslåttparagraf-5-ledd-2">Personopplysninger knyttet til den elektroniske kontrollen, herunder eventuell overskuddsinformasjon, skal slettes så snart som mulig og senest ett år etter at kontrollen er avsluttet, med mindre de skal arkiveres etter arkivlova eller opplysningene er av betydning for konfliktrådets behandling av brudd- eller straffesaken.</article></article> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" id="kapittel-2-foreslåttparagraf-6"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Klage</span></span><article class="legalP" id="kapittel-2-foreslåttparagraf-6-ledd-1">Konfliktrådets avgjørelser kan ikke påklages, med mindre slik klageadgang følger av konfliktrådsloven § 22e eller offentleglova § 32.</article></article> <article class="defaultP" margin-top="true">§ 11 oppheves.</article></section><section class="section" data-name="kapIII" id="kapittel-3" data-lovdata-URL="LTI/forskrift/2024-06-27-1364/KAPITTEL_3"><h2 data-text-align="center">III</h2><article class="defaultP">I forskrift 12. desember 2005 nr. 1442 om salær fra det offentlige til advokater m.fl. etter fastsatte satser (stykkprissatser) ved fri rettshjelp og i straffesaker gjøres følgende endringer:</article> <article class="defaultP" margin-top="true">§ 5 andre ledd ny nr. 13 skal lyde:<ul class="defaultList"><li data-li-identifier="13." data-name="13."><article class="listArticle" id="kapittel-3-punkt-1"><article class="legalP" id="kapittel-3-punkt-1-ledd-1"><i>Klagesaker etter konfliktrådsloven § 22e, jf. rettshjelpsloven § 11 første ledd nr. 9:</i> <ul class="defaultList"><li><article class="listArticle" id="kapittel-3-punkt-1-ledd-1-punkt-1"><article class="legalP" id="kapittel-3-punkt-1-ledd-1-punkt-1-ledd-1">3 ganger den offentlige salærsats.</article></article></li></ul></article></article></li></ul></article></section><section class="section" data-name="kapIV" id="kapittel-4" data-lovdata-URL="LTI/forskrift/2024-06-27-1364/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Forskriften trer i kraft 1. september 2024.</article></section></main></body></html>